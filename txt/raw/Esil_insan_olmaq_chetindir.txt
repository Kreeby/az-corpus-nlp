Əlisalam Bağırov
Əsil insan olmaq 
çƏtindir
Redaktor: 
Fəxrəddin Ağazadə, 
fəlsəfə elmləri-doktoru 
Korrektor: 
Ceyran Abbasova
Bağırov Əlisalam Məmi oğlu 
Əsİl İnsAn olMAq çƏtİndİr 
Bakı: Qanun nəşriyyatı, 2017, 120 səh. 300 tiraj 
Qədim hind abidəsi «Kəlilə və Dimnə» stilində yazılan bu 
əsərdə müəllifin əsil insan olmağın yolları haqqında fəlsəfi düşün­
cələri əks etdirilmişdir. Əsər o qədər rəvan dillə yazılmışdır ki, 
istər­istəməz oxucunu cəlb edir, onun qəlbinə nüfuz edir, onun 
hisslərini oyadır, onu həyata bağlayır. İnsandakı ən ali hissləri 
təhlil edən müəllif həm yazıçı, həm filosof, həm də bir ağsaqqal 
kimi oxucuya əsil insan olmağın sirlərini öyrədir, onlara kamilləş­
mək üçün tövsiyələr verir.
Kitab filosoflar, sadə oxucular və düşünən beyinlər üçün nə­
zərdə tutulmuşdur. 
     70408­2750
     AB 022051    sif.
© Əlisalam Bağırov, 2017 
© Qanun nəşriyyatı, 2017
Q
3
 
İnsandır dünyanın ən saf incisi. Demə hər parlayan daşa inci ki, 
Xələl gətirməsin bu ad insana. 
İnsandır yaraşıq bil ki cahana. 
Dünyanın ən ali varlığı insan,
Bəzəkdir dünyaya yaranışından. 
Gül­çiçəksiz fəsil yaz adlanarmı?!
İnsansız yer üzü de şadlanarmı?!
Bəli, daxilində hisslər qaynaşan, 
Nəğməkar bülbül tək nəğmələr qoşan, 
Eşq ilə alışan, eşq ilə yanan,
Adicə bir sözdən buz kimi donan,
İnsandır, taleyin töhfəsi insan,
Həyatın ilk bahar nəfəsi insan. 
İnsandır qaldıran eşqi göylərə,
İnsandır bəxş edən eşqi bəşərə. 
İnsanla bağlıdır hünər cəsarət,
İnsani hisslərdir məhəbbət, nifrət. 
İnsan daxilində yaranan hər hiss, 
Xeyirdən şərədək uzanan bir iz. 
İnsandır həyatın ən şah əsəri, 
İnsandır yaşadan qərinələri. 
4
İnsan yer üzünün bəzəyi, gor evinin zinətidir. Susuz 
dəniz, səmasız torpaq olmadığı kimi insansız da yer üzünün 
yaraşığı olmazdı. İnsan bütün canlıların alisidir. İnsan ma­
teriyanın mövcudluğunu canlılar arasında daha çox dolğun­
luğu ilə duyan bir varlıqdır. 
İnsanlıq adında bir əzəmət var, 
Mərdlər ölənədək mərd kimi yaşar. 
Söyüdə qulluq et illər uzunu,
Zəhmətin naminə verməyəcək bar. 
İnsan dünyanın əşrəfi, bütün canlıların ən lətifidir. Heç də 
təsadüfi deyildir ki, insani hisslərdən məhrum olan kəsləri, 
heyvanlardan onların hərəkət və davranışları deyil, zahiri 
görkəmləri ayırır. Təbiət müəyyən hadisələrin həllində itir­
miş olduğu açarını insanların hiss və düşüncələrində tapır. 
Dünyada sirr dolu bir xəzinə var,
O yerə biliklə tapılar açar. 
Həyatın qəribə qanunu budur, 
Kimi yol bağlayar, kimisə açar. 
İnsan materiyanın daimi fəaliyyətdə olan bir sahəsidir. 
Özü də materiya növü olan insan materiyanın məzmunca 
dəyişməsində böyük rol oynayır. 
Qəribəlik yoxdur heç də cahanda, 
Qəribəlik vardır ancaq insanda. 
Təbiət öz ilkin işin aparır,
Əməldir dəyişən bu xanimanda. 
Həyatda insan özü­özünü dərk etməlidir. Özünü doğru 
dərk edə bilməyən insan həyatla münasibətində hökmən 
5
yanlışlığa yol verməlidir. Yanan ocağa yanacaq əlavə 
edil məzsə, onun sönməsi labüd olduğu kimi, özünü dərk 
etməyi bacarmayan, öz daxili hiss və ehtiraslarının baş ver­
məsinin səbəblərini duymayan və onları cilovlaya bilməyən 
kəslərdən heç bir qabiliyyət və mərifət gözləmək olmaz. 
Səba yeli kimi gözəl olub sən,
Lakin əsməyini kəsmə qəfildən. 
Sən ki, səba yeli deyilsən insan,
Bəzən üstün olur hissin aqildən. 
Bir halda ki, dünyaya gəlmişik, həyatda yaşamaq bizə 
nəsib olmuşdur, onda həyata da açıq gözlə baxmaq lazım­
dır. İnsan niyə yaşadığını, hansı məqsədlərə xidmət etdiyini 
bilməlidir. Əks təqdirdə, onun vəziyyəti aşağıda qeyd olu­
nan təmsildəki kimi olar. 
Qoyuna nə dedilər hamısına inandı,
Çoxu onun haqqında söylədi söz qanandı. 
Dedilər: – Burda gəzmə, göy ot azdı gəzmədi,
Bu su dayazdı üzmə sözə baxdı üzmədi. 
Onun bunun əqliylə hərəkət etdi qoyun, 
Elə buna görə də başına gəldi oyun. 
İstəməyən bir kəsin sözüylə qalxdı dağa,
Çoban gəlib çatınca onu yedi qurd ağa. 
İnsan insan olduğunu öz düşüncə və hərəkətləri ilə sübut 
etməlidir. 
Deyildir yaşamaq ömrün mənası, 
Söylə mənasızmı gül yaşaması?!
Faydalı işinə görə deyilmi, 
Dahilər həyatda insanlar xası?!
6
İnsanın əsil bir insan kimi yetişməsində ona verilən 
təlim­tərbiyədən əlavə, insanın düşdüyü mühit və şəraitin 
də çox böyük rolu vardır. Dünyaya gələn körpələr arasın­
dakı fərq dünyadan köçən yaşlılar arasındakı fərqdən çox 
azdır. Düşdüyü şərait, aldığı tərbiyə dünyaya yenicə göz 
açmış körpələrin gələcək taleyində çox böyük rol oyna­
yır. Bəlkə də biz öz düzgün olmayan tərbiyə üsulumuz­
la, səhlənkarlığımızla yanlışlıqlara yol verib gələcəkdə 
neçə­neçə əsil gözəl bir insan olacaq körpələrimizin il­
kin tərbiyəsində nöqsanlara yol verərək onların gələcək 
həyatına mənfi təsir göstərmişik. Biz insanların bir vali­
deyn kimi, bir tərbiyəçi kimi, bir insan kimi bəşəriyyətin 
qar şısında ən böyük borcumuz, davamçılarımız olacaq 
insanların tərbiyəsi ilə ciddi məşğul olmaqdan ibarətdir. 
Biz körpələri əzəl gündən pis adət və vərdişlərdən qoru­
mağa çalışmalıyıq. Elə etməliyik ki, pis adət və vərdişlər 
onların gələcəkdə əsil bir insan kimi yetişməsində əngələ 
çevrilməsin. 
Ulaq alim kimi elmi ad aldı,
Öz gərgin əməyi müqabilində. 
Amma pis adəti başında qaldı, 
Ağnadı torpağa təbi gələndə. 
Ümumiyyətlə, biz gələcək nəslin tərbiyəsi ilə məşğul 
olarkən onları düşəcəyi mühit və şəraitin də mənfi təsir­
lərindən qorumağa çalışmalıyıq. Elə məhz yaxşılıqla pis­
lik arasındakı fərq ölçüsünün hamının eyni cür başa düş­
məməyində insanların aldığı tərbiyə üsulundan başqa 
on ların düşdüyü mühit və şəraitin də rolu çox böyükdür. 
Heç də təsadüfi deyildir ki, müxtəlif şəxslərə edilən eyni 
cür yaxşılıq həmin şəxslərin düşüncə dairəsindən asılı 
7
olaraq müxtəlif cür qiymətləndirilir. Dünyaya insan kimi 
gəlmisənsə, yaşa, yarat və insan cəmiyyətinə fayda verməyə 
çalış. Yalnız bundan sonra insan cəmiyyətindən özünə qarşı 
yeri gələndə müəyyən qayğılar um, yaxşılıqlar gözlə. Yalnız 
bundan sonra sənə edilən yaxşılıqları ürək açıqlığı ilə, xoş 
düşüncəylə qəbul edə bilərsən. Əks təqdirdə cəmiyyətdən 
müəyyən güzəştlər ummağa doğrusu sənin haqqın yoxdur. 
Qızılgül kolunda tikanın hər an, 
Batmağa gül dərən ələ haqqı var. 
Yararsız bir vəhşi koldasa tikan,
Şikar gözləyərkən niyə etmir ar? 
İnsan mənəvi cəhətcə daha çox kamilləşdikcə, həyatı 
daha dolğun və düzgün başa düşdükcə yaxşılıqla pislik ara­
sındakı fərqi daha düzgün qiymətləndirməyi bacarır və in­
san cəmiyyətində daha yüksək mövqe tutur. Həyat axınında 
öz təmiz hisslərini qorumaq üçün bəzən çox şeydən imtina 
etməlisən. 
Həyatın nə qədər keçsə də acı, 
Şöhrətin, daş-qaşın olma möhtacı. 
Şöhrətli, daş-qaşlı padşahların, 
Fələk azmı alıb başından tacı. 
Həyat şirindir. Onun hər bir gözə, könülə xoş gələn 
nemətləri isə insan üçün daha şirindir. Bu nemətlərin ha­
mısından istifadə etmək olmaz və bu mümkün də deyil­
dir. Doğrudur, ən ali varlıq olan insan bu nemətlərdən tam 
istifadə etməyə çalışır, lakin ağıllı və dərrakəli kəslər bu 
nemətlərin bəzilərindən yeri gələndə könüllü surətdə imti­
na etməli olur, ona görə ki, bəzən bir könül oxşayan şe­
8
yin əldə edilməsi ikinci könül oxşayan bir şeyin itirilməsi 
deməkdir. Bu isə bir çox hallarda insanın təmiz hisslərinin 
ləkələnməsinə səbəb ola bilər. Belə isə birinci əldə etdiyin 
könül oxşayan şeyi əldə möhkəm tutub öz təmiz hisslərini 
qorumaq daha məqsədyönlüdür. Əks təqdirdə, insan üçün 
başlıca nemət olan öz təmiz adını itirə bilərsən və cəmiyyət 
içərisində mövqeyin əvvəlki vəziyyətdən aşağı düşər. Necə 
bir təmsildə olduğu kimi. 
Əlbir olub köpək dedi çaqqala,
- Gəl hinə, pay göndərək ağsaqqala. 
Bəlkə səadət bizi də yanlaya, 
Şir dayımız arzumuzu anlaya. 
Lütf edə biz də qoşulaq qurdlara, 
Bəlkə bu yolla kef edək bir ara. 
Razılaşıb dediklərin etdilər,
Bu işin də güdazına getdilər. 
Ümumiyyətlə götürdükdə, əsil insan həyatda tutduğu 
mövqeyindən asılı olmayaraq, ən təmiz hisslərin mücəs­
səməsi olmalıdır. 
Zər-ziba əsiri olma cahanda, 
Gözəlliyi görmə libasda, donda
Gözəllik elə bir bəxşeyişdir ki, 
Daxilən doğulur ancaq insanda. 
Bir şəxs ki, öz adına ləkə gətirə biləcək işlər görür, nə 
həmin şəxsə, nə də onun tərbiyə etdiyi kəslərə etibar etmək 
olmaz. Çünki öz təmiz adının ləkələnə biləcəyindən ehtiyat 
etməyən kəs başqasının ona etdiyi etibardan da yeri gələndə 
istifadə edər və etibar edən şəxsin özünü də pis vəziyyətdə 
9
qoyar. Etibar da, hörmət də, vəzifə də, birinci növbədə, ən 
təmiz adamlara etibar edilməlidir. İnsanda birinci növbədə 
qürur hissi olmalıdır. O öz mənliyini daimi uca tutmalıdır. 
Deyildir başının tacı şahlığın, 
Sərvətə bağlımı sənin varlığın?!
Əyərsə qəddini fələk bir zaman, 
Düşmənə əyilmə, dostuna sığın. 
   ***
Soğan çörək ilə dolan, alçalma, 
Qarnın dolsun deyə tənələr alma. 
Sərvət də, dövlət də gəldi gedərdi,
Çalış mənliyini aşağı salma. 
Doğurdan da insanda qürur hissinin olması çox fay­
dalıdır. Bu hiss bəzən yeri gələndə insanda səhlənkarlıq, 
tənbəllik, utancaqlıq kimi qüsurların aradan qaldırılmasın­
da böyük rol oynayır. Və insandakı qürur hissi bu hissin iş­
tirakı ilə görülən hər bir işdən sonra müəyyən dərəcədə artır 
və inkişaf edir. Elə əsil insanın siması da bu vaxt üzə çıxır. 
O kəslərdə qürur hissindən başqa, ləyaqət, alicənablıq, 
məğrurluq hissləri də inkişaf etdiyindən o qürur hissinin 
həddindən artıq inkişaf etməsinin qarşısını alırlar. Çünki 
qürur hissinin sonu boş lovğalığa çevrilə bilər. O kəslərdə 
ki, qürur hissi ilə yanaşı, yuxarıda sadaladığımız hisslər zəif 
inkişaf edib, o kəslərdə qürur hissi quru lovğalığa çevrilir 
və bu da yeni mənfi hisslərin yaranmasına səbəb olur. Necə 
ki, aşağıdakı təmsildə deyildiyi kimi. 
Qara bulud günəşin qarşısın kəsdi bir an, 
İşıq saçdı ildırım qürurundan bu zaman. 
Dedi: – Yandıracağam indi aranı, dağı. 
Bunu eşidən külək oynatdı hər yarpağı. 
10
Küləyin təsirindən bulud hərəkət etdi, 
İldırım da onunla bərabər çıxıb getdi. 
Günəş onun halına baxaraq gülümsədi: 
– Küləkdən doğan qürur küləklə gedər dedi. 
Əsil insan öz eyiblərini və səhvlərini özgələrindən daha 
tez görməyi bacarmalıdır. 
Abrını, adını qoruyan insan, 
Fəlakətli işlər görməz heç zaman. 
Səhvin bilə-bilə qıraq qaçanın, 
Ax... əlindən aman, əlindən aman. 
Atalar demişkən səhvsiz insan olmaz. Lakin əsil insan 
odur ki, etdiyi səhvini başa düşüb bir də təkrar etməsin. 
Özgələrin səhvini görmək çoxları üçün asandır. Lakin əsil 
insan özü­özünün güzgüsü olmalıdır, öz səhvini özgələrdən 
daha tez görməyi bacarmalıdır. Belə olan təqdirdə, kimsələr 
tərəfindən səhvin üzündən töhmətləndirilə bilməzsən və 
heç kəsi özündən narazı salmazsan. 
Mənliyin yüksəltmək istəyən insan,
Hörmətin saxlaya gərək hər bir an. 
Xeyirxah işlərlə məşğul olanı, 
Şərəfli şəxs kimi tanıdar zaman. 
Bəzən düşünmədən etdiyin səhvi etiraf etmək kimsələr 
üçün ağır olur, kimsələrə peşmançılıq hissi əzab verir. La­
kin hər halda səhv edilibsə, daxilən saflaşmaq üçün öz vic­
danının səsinə qulaq as, onun hökmü ilə gördüyün öz eyib 
və səhvlərini günahkar olduqlarının qarşısında etiraf et. Əks 
təqdirdə, etdiyin səhvin üçün peşmançılıqla yanaşı, vicdan 
əzabı da çəkməli olacaqsan. 
11
Doğrusa əhdinə, sözünə insan, 
Özündən heç vədə olmaz bədgüman. 
Gül əgər əhdinə möhkəm olsaydı,
Töhməti olmazdı və varsızlıqdan. 
   ***
Bir qəlbə toxundum bilmədən dünən, 
Sızladım o günü özüm də qəlbən. 
Kiçicik dilimin ucundan o gün, 
Duydum ki, iki qəlb incitmişəm mən. 
İnsan öz daxili hissləri üzərində hakimlik etməyi ba­
carmalıdır ki, öz təmiz hisslərinin qələbəsini təmin etsin. 
Öz hərəkətlərinə cavabdehlik edə bilməyən kəs əsil insan­
lıqdan uzaqdır. Yaxşı olar ki, öz həddini və qiymətini bilib 
ləyaqətini və mənliyini qorumağı bacarasan. Əks təqdirdə, 
halın aşağıdakı təmsildəki kimi olar. 
Yağışın təsirindən dağ çayı aşıb daşdı, 
Sahilləri götürüb məcrasını da aşdı. 
Bundan qürrələnərək dedi: – böyük çayam mən, 
Sayəmdə qoy sulansın yamac, meşə, çöl, çəmən,
Lakin bu çox çəkmədi, yağış kəsdi, su yatdı. 
Suyu azalan kimi çayın da səsi batdı. 
İnsanın daxilində iki hiss daim bir­biri ilə mübarizə apa­
rır. Çalışmaq lazımdır ki, daim müsbət hisslərin mənfi hislər 
üzərində qələbəsi təmin edilsin. Əsil insan ona verilən ömür 
payının qiymətimi bilməlidir. Ataların belə bir misalı var: 
“vaxt qızıldan qiymətlidir”, keçilən an geri qayıtmaz. Vaxtı 
faydalı əməyə, istirahətə, ailə münasibətlərinin həllinə və 
digər işlərə düzgün bölmək lazımdır. 
12
Yaşamaq istəsən ömrü firavan, 
Öz işinə cavabdeh ol, ey insan. 
Ömürdən illərim ötdükcə gördüm, 
Qızıl qimətliymiş keçən hər bir an. 
Doğurdan da fikirləşəndə adam hiss edir ki, bir yaşamlıq 
ömür payı həyatın şirinliyinə görə insan üçün çox azdır, la­
kin nə etmək olar, təbiətin bu hədiyyəsi ilə kifayətlənməkdən 
başqa hələlik özgə əlacımız yoxdur. Biz olsa­olsa yalnız fi­
ziki və mənəvi inkişafımızı düzgün istiqamətləndirib bizə 
verilən ömür payını bir qədər uzada bilərik. Lakin bütün 
bunlar öz yerində, indi keçək məsələnin o biri tərəfinə. 
Ömür var çox qısa olub, xatirələrdə yaşayır, əbədiyyətə 
qovuşub. Ömür var uzun olub tarixin heç bir səhifəsinə 
düşməyib. Bunu nə ilə əlaqələndirmək olar? Əlbəttə ki, 
vaxtı düzgün qiymətləndirib onun müəyyən hissəsini icti­
mai faydalı əməyə sərf etməklə. Əks təqdirdə, düşünmədən 
gördüyün işin səmərəsi olmaz, əlin boşa çıxar, axmaq 
vəziyyətə düşərsən, aşağıdakı təmsildə olduğu kimi. 
Yatmışdı lehməli bir göldə camış, 
Kölgəlik salmışdı üstünə qamış. 
Bu yerdə bir vağ da dövrə vururdu, 
Onun təpəsində yuva qururdu. 
Ötüşdü bir neçə saat aradan, 
Durub uzaqlaşdı camış oradan. 
Xeyirsiz işindən kədərləndi vağ, 
Faydasız iş görən sayılar axmaq. 
Doğurdan da, düşüncəsiz və səmərəsiz iş heç kəsə fay­
da verməz. Özünün və başqalarının səadəti üçün səmərəli 
zəhmət çəkib ondan həzz almağı bacarmaq lazımdır. 
13
Heç kəsin qiymətin itirmir zaman, 
Əbədi yaşayır qurub yaradan. 
Sənə illər qədər uzun görünsün, 
Ömründən sərfəsiz keçən bircə an. 
Ey insan, sən başqaları ilə öz şadlığını bölməyi bacar­
malısan ki, başqaları da sənin kədərinə yeri gələndə ortaq 
olsunlar. Öz səadətini halal zəhmətinlə əldə etməyə çalış, o 
zaman qəlbin rahat, vicdanın sakit olar. Unutmamalısan ki, 
zəhmətsiz heç bir səadət əldə etmək mümkün deyildir. 
Zəhmət üz ağardır demiş atalar,
Doğrudur bilin ki, doğru söz yaşar. 
İnan ki, tapmazsan zəhmətsiz ruzi,
Yanmasa olmazdı ocağın közü.
Qoxlamaq istəsən ətirli gül sən, 
Gəzib gülüstanı taparsan hökmən. 
Balıq əti yemək düşsə könlünə, 
Gərək ki, çırmanıb girəsən gölə, 
 Gedib bal yesə də zəhmətsiz ayı, 
Sancılmaq da olur dübarə payı. 
Zəhmətlə qazansan bir parça çörək, 
Xoşdur o çörəyi yavan da yemək. 
Əsil insan öz həyatını xoşbəxt qurmaq üçün hökmən 
mübarizə etməyi bacarmalıdır. Əks təqdirdə, xoşbəxtlik on­
dan ömrü boyu uzaq qaçmış olar. 
Xəstəlik var isə əlacı da var, 
Bacaran arzuya, istəyə çatar. 
Həyata layiqli o insandır ki, 
Ömrünə, gününə səadət qatar. 
14
Həyatın təzadlı dalğaları arasına düşmüş insan yalnız 
öz səyi nəticəsində müəyyən mövqe tuta bilər. Mövqeyi­
nin yaxşılığı isə onun işə necə yanaşmasından asılıdır. Əsil 
insan yaxşını pisdən seçməyi bacarmalıdır. Ümumiyyətlə 
götürdükdə, həyat özü mübarizə deməkdir. 
Tale nə bəxşeyiş veribsə sənə, 
Bəsdir daha ondan pay umma yenə. 
Mətin insansansa mübarizəylə
Zaman gərdişinə sən də gər sinə. 
İnsan öz səadəti üçün var qüvvəsi ilə mübarizə aparma­
lıdır. Həyatla mübarizə insanı kamilləşdirir, mətinləşdirir, 
sönük arzulardan uzaqlaşdırır, xoşbəxtliyə, daha yaxşı yeni 
gələcəyə səsləyir. Ağıllı kəslər ictimaiyyət, ailə içərisində 
də öz həyatını məqsədyönlü qurmağı bacarır. Xoşbəxtliyi, 
səadəti özündən, ailəsindən uzaqlaşmağa qoymur. Səbir 
və təmkinlə görəcəyi işləri əvvəlcədən planlaşdırır, özü 
üçün müsbət mənada həll edir. Elə xoşbəxt yaşamağı ba­
carmaq da, həyatını düzgün qurmaq da məhz bu deməkdir. 
Ümumiyyətlə, əsil insan olmaq çox çətindir, lakin şərəflidir. 
İnsanın əsil gözəlliyi onun daxilən gözəl olmasındadır. İn­
san mənəvi cəhətcə nə qədər zəngin olarsa, bir o qədər də 
hörmət və ehtirama layiq görülər. 
Dünyanın şöhrəti, şərəfi insan, 
Sözsüz gözəl olmaq istəmiş hər an. 
Fəqət gözəlliyi satmayır həyat, 
Daş-qaşın möhtacı deyil kainat. 
Beləsə biz nədə axtaraq onu, 
Bəlkə gözəl edək libası, donu? !
Zərli parçayamı bürünüb gəzək, 
15
Yaxaya mirvari, yaqutmu düzək?!
Yoxsa ətriyyatla ətirlənəkmi? 
Günəsə çıxanda çətirlənəkmi? 
Yox-yox bunla deyil əsla gözəllik, 
Bəzəklə yetməyir vəslə gözəllik. 
Gözəllik gəzənlər qoy yanılmasın. 
Sanmayın gözəllik tək zahiridir, 
Gözəllik insanın öz batinindir. 
Zahiri görkəmsiz keçinmək olar, 
Batinin çirkinsə nəsibindir ar. 
Doğurdan da belədir, daxili saflıq bəzən yeri gələndə 
bütün zahiri nöqsanları yuyur. Ancaq əksinə insanın zahi­
ri gözəlliyi bəzən onun daxilən çirkinliyi bəlli olanda heç 
bir fayda verə bilmir. Bəzən insanın daxili hisslərinin zahi­
ri təcəssümü onun şəxsiyyətini müəyyən qədər müəyyən­
ləşdirməyə imkan verir. Məsələn, mərdlik, qeyrətlilik, 
alicə nablıq və s. kimi müsbət hisslər və yaxud müxtəlif 
mənfi hisslər yeri gələndə özünü büruzə verir ki, bununla 
da həmin kəsin şəxsiyyətini müəyyən qədər tanımaq müm­
kün olur. Məhz aşağıdakı təmsildə olduğu kimi. 
Qoca qurddan yuxarı suya girdi çal quzu, 
Bircəcə əskik idi istiot ilə duzu. 
Qurd düşündü olaydı Krılov zamanı ax..., 
Onda deyərdim sənə ay əmlik halına bax. 
Sonra yaltaqcasına quzuyla salamlaşdı, 
Dedi: – Dayın şirə də salam de, mərd yoldaşdır. 
Bu təmsildə qurdun timsalında biz şəxsiyyətin mənfi qü­
suru sayılan böyüklərin qarşısında qorxu və yaltaqlıq his­
sinin şahidi oluruq. Şəxsiyyət çox mürəkkəb bir varlıqdır. 
16
Yaxşı olardı ki, insan bir şəxsiyyət kimi ən təmiz hiss və ar­
zularıyla özünü tanıtdırsın. Heç də gözəl danışmaq daxilən 
gözəl olmaq demək deyildir, insan öz daxili gözəlliyini 
əməli surətdə həyata keçirməyə çalışmalıdır. Danışıqda 
və ya üzün mimikasında süni surətdə də müəyyən hiss və 
ifadələr yaratmaq mümkündür. Lakin əməli surətdə görülən 
iş insanın məqsədini tam ifadə edir. 
Heç də pis deyildir acı həqiqət, 
O pisdir edilə süni bir hörmət. 
Həqiqət acısa olanı budur,
Fəqət süniliyə edirəm nifrət. 
Əsil insan dediyi sözləri görəcəyi işlərlə uyğunlaşdırma­
ğı bacarmalıdır. Alovlu sözlərlə danışıb sonra dediklərinin 
əksinə hərəkət etsən, o zaman ictimaiyyət içərisində 
hörmətdən düşüb olan olmaz nüfuzunu da itirərsən. Belə 
adamlarla yaxınlıq etməkdən hamı çəkinir, onlardan uzaq 
olmağa çalışırlar. 
Kim ki, ara-sıra danışır yalan, 
Çalış o kəslərdən kənarda dolan. 
Yalançı, şərəfsiz dostun ucundan,
Qoyular bir vədə belinə palan. 
İnsanın daxili aləmini öyrənmək olduqca çətin və ma­
raqlıdır. Doğurdan da insan daim, kəşf olunmalı bir varlıq, 
sirlərlə dolu bir xəzinədir. İnsanın daxili aləmini öyrənmək 
bir anın, bir saatın işi deyildir. Özü də insanın daxili aləmini 
bir və ya iki xüsusiyyətinə görə təyin etmək düzgün olmaz­
dı. İnsanın xarakterini onun tutduğu əməllərlə aydınlaşdır­
maq olar. 
17
Zəhərtək acı ol, şərbətdək şirin, 
Göl kimi dayaz ol, dəniztək dərin. 
Ey insan övladı elə et ki, sən, 
Axır bir ölçüdə olsun dəyərin. 
Əgər insan öz ölçü və dəyərinin qiymətini, bilməsə, 
onun cəmiyyət içərisində hörməti olmaz. Başqalarının ya­
nında hörmətin olmadığını hiss edə­edə yaşamaqdansa, 
ölüm daha yaxşıdır. 
Ölüm kabusu tək nifrət altda sən, 
Çalış əməlinlə sürünməyəsən. 
Pul üçün, var üçün, imtiyaz üçün, 
Namusu libastək bürünməyəsən. 
Ümumiyyətlə, insansansa, insanlıq adını qorumağı ba­
carmalısan. Qoy sənə yaxından bələd olmaq istəyən hər bir 
kəs sənin yaxşı insan olduğunu görsün və sənin şəxsiyyətinə 
hörmət etsin. İnsanın zahiri görkəminə uyub onun haqqında 
düzgün qərar çıxarmaq olmaz. 
Acı bibər birtəhər yanağını aladı, 
Kimsələrə naz satıb kirpiyini salladı. 
Hələ büllur şehlərdən xal da saldı üzünə,
Bahar mehləri ilə sığal çəkdi özünə. 
Dərilib yeyilincə dillərdə gəzdi adı,
Gözlərdən düşdü yaman bəlli olanda dadı. 
Odur ki, söyləyiblər uyma kirpiyə, qaşa, 
Daxili saf gözəllə ömrü vurarsan başa. 
Zahiri görkəm insan şəxsiyyətini məhdud çərçivədə 
təcəssüm etdirə bilər. Lakin bəzi hisslər var ki, o hisslərin za­
hiri təcəssümü insanın daxili vəziyyətini müəyyən dərəcədə 
18
aydınlaşdıra bilmir. Məsələn, təmkinlilik, cəsarətlilik və ya 
əksinə, qorxaqlıq, səbirsizlik və sairə. 
Gözlər ürəklərin xəzinədarı, 
Ürəklər gözlərin qışı, baharı. 
Ey qafil ürəkli sevgili yarım, 
Eşqini bəyan et gözündə barı. 
Ürəkdən keçən hiss və istəkləri zahirən bildirmək bü­
tün canlılara nisbətən insanda özünü daha qabarıq büruzə 
verir. İnsanlar danışmadan müəyyən hiss və ehtirasları­
nı bir­birlərinə düzgün başa sala bilərlər. Lakin insanların 
bu xüsusiyyəti hələlik çox zəif, həddindən artıq zəif inki­
şaf etmişdir. İnsan cəmiyyəti inkişaf etdikcə insanların bu 
xüsusiyyətlərinin də inkişaf edəcəyinə ümid bəsləmək olar. 
İnsan qəlbinin incəlikləri o qədər rəngarəngdir ki, onun 
dərinliklərinə nə qədər baş vursanız, o qədər ünsiyyətli 
və xoşrəftar bir xislət kimi o insanın ən yaxın dostuna və 
həmdəminə çevrilə bilərsiniz. Bunu da qeyd etmək lazım­
dır ki, zahiri gözəllik təbiətin hədiyyəsidir, mənəvi kamil­
liyi insan yalnız həyatda qazana bilər. Onunçün də insan 
başqalarının yaxşı əlamətlərini götürməklə yanaşı, elmlə də 
məşğul olmalıdır. 
Elm tez tapılan xəzinə deyil, 
Faydasız heç bir şey hifz olunmaz bil. 
Günəşdir dünyaya həyat bəxş edən, 
Elmdir günəşi, ayı fəth edən. 
Çətindir elmsiz yaşamaq indi, 
Elm yolgöstərən sanki beyindi. 
Elmdən kənara qaçma heç zaman, 
Elmsiz qalmasın gərək bir insan. 
19
Doğurdan da, düzgün tərbiyə üsulunun və elmlərə mü­
kəmməl yiyələnməyin köməkliyi ilə mənəvi cəhətdən ka­
mil bir insan ola bilərik. Əks təqdirdə, vəziyyət aşağıdakı 
təmsildəki kimi olardı. 
Çıxarıb qurşağını atdı çəllək bir yana, 
– Əl ayaq açmağa da imkan vermir söylədi. 
Qurşaqsız yaşamağın mümkünsüzlüyü ona, 
Bəlli oldu: – Olsaydı qoşa taxardım dedi. 
İnsan psixologiyasına onun sənət və vəzifəsinin də təsiri 
çox böyükdür. İnsanların hərəkət və davranışlarında, zahi­
ri görkəmlərində tutduğu sənət və vəzifəsindən asılı olaraq 
müəyyən əlamətlər özünü büruzə verir. Bu əlamətlər özünü 
müsbət və ya mənfi şəkildə göstərə bilər. Bu isə şəxsiyyətin 
öz daxili keyfiyyətindən və xarakterindən asılıdır. 
Hər şeyin cahanda öz yeri vardır, 
Sözün də öz əyri, düz yeri vardır. 
Palançı əlinə baxsan görərsən,
Əlində iynə, ya biz yeri vardır. 
İnsanın bəzi müsbət və mənfi daxili keyfiyyətləri var­
dır ki, sənət və vəzifəsindən, tutduğu mövqeyindən asılı 
olaraq inkişaf edir. Məsələn, kimsələrə kömək əlini uzat­
maq, müftəxorlara, rüşvətxorlara göz yummamaq, cəsarətli 
olmaq, lovğa olmaq, qürrələnmək, özünü yüksək tut­
maq və sairə. Bunların bəziləri müsbət, bəziləri isə mənfi 
keyfiyyətlərdir. Əsil insan odur ki, sənət və vəzifənin təsiri 
altında özündə müsbət keyfiyyətlər inkişaf etdirsin. 
20
İtirmə kimsənin sənə hörmətin, 
Qazanma kimsənin acı nifrətin. 
Hörmətin, töhmətin hesabıyla bil, 
Ey insan, qoyular sənin qiymətin. 
İnsanın bir insan kimi yetişməsində ailə tərbiyəsi də ən 
mühüm amillərdən biridir. Necə ki, aşağıdakı təmsildə ol­
duğu kimi. 
At öz qızı dayçanı göz üstə bəsləyirdi,
Bir toy düyün oldumu, tez ora səsləyirdi. 
Yal birçəyin kəsdirib gözün sürmələmişdi,
Dar yubkayla bədənin güclə bürmələmişdi. 
Boynunu qızıl “seplə” zəncirləmişdi sanki,
Üzündə bir apteklik boya vardı inan ki. 
Bilmirəm niyə qızın bu kökə salmışdı at, 
Anasının üzündən bala olmuşdu bədbəxt. 
Ailədən götürülən tərbiyə müəyyən fərdin şəxsi key­
fiyyət lərində az­çox özünü ömrünün axırına qədər göstərir. 
Ona görə də uşaq şəxsiyyətinin tərbiyə olunmasında 
valideynlər çox ciddi məsuliyyət daşımalıdırlar. 
O ailə gözəldir, səmimilik var, 
Səmimilik varsa, hər şey tapılar. 
Səmimi ailə məkrdən uzaq,
O yerdə xoşbəxtlik olar bərqərar. 
Ümumiyyətlə, gözəl ailə tərbiyəsi alanlar gözəl insan 
olurlar. Gözəllik sadəlikdən doğur. Sadəlik heç vaxt insanı 
qiymətdən salmaz, əksinə, yeri gələndə insanın qiymətini 
qaldırar. Heç də təsadüfi deyildir ki, ən dahi adamlar hə­
21
yatda həmişə ən sadə insanlar kimi tanınmışlar. İnsanda 
sadəlik ürəyi genişlikdən, mənəvi kamillikdən, həyatı daha 
düzgün və dolğun başa düşməkdən irəli gəlir. Sadəlik bəlkə 
də insanın ən müsbət cəhətlərindən biridir. Sadə olmayanlar 
lovğa və təkəbbürlü olurlar. Aşağıdakı təmsilə nəzər salaq. 
Güllərin məclisində təbəssüm ilə zanbaq, 
Dedi: – Yaramaz mənə başqa gülə tay olmaq. 
Lakin düşünmədi ki, ondan əvvəl qərənfil, 
Demişdi sadə olmaq heç də pis cəhət deyil. 
Sadəlik elə bir gözəl xüsusiyyətdir ki, insanları başqa­
larının gözündə ucaldır, gözəlləşdirir. Səmimi və sadə in­
sanlar ictimaiyyət içərisində də, işdə də, ailədə də həmişə 
hörmət və ehtirama layiq olurlar. 
Nə qədər olsa da varın dövlətin, 
Sadə ol artacaq bil ki, hörmətin. 
Çox da qürrələnib həddini aşma, 
Lovğalar qazanmaz el məhəbbətin. 
Sadəlik daxili saflığın zahiri nəticəsidir. Sadə adamlar 
paxıllıqdan, eqoistlikdən və başqa mənfi əlamətlərdən uzaq 
olurlar. Bu da onların gecələr öz çarpayılarında rahat uyu­
malarına səbəb olur. Bu özü də bir xoşbəxtlikdir. Atalar yax­
şı demişlər: bar verən ağac həmişə başını aşağı əyər. Əgər 
bir şəxs özünü gözə soxmağa çalışırsa, lovğalıq, eqoistlik 
edirsə, demək, o şəxsin qabında heç bir şey yoxdur. Və o 
özü də məhz bunu bildiyi üçün etdiyi hərəkətlərlə başqala­
rının gözündən pərdə asmağa çalışır. Sadə adamlar isə belə 
deyillər. Onlar öz mövqelərini çox gözəl başa düşürlər və 
22
müəyyən hərəkətlərlə özünü gözə soxmağın mənasızlığın 
hiss edirlər. 
Nə qədər olsa da uca dəyərin, 
Hər işin biləsən gərək təhərin. 
Nə qədər çox bilsən azbilən görün, 
Dünyada sirlər var dərindən dərin. 
Doğurdan da belədir, dünya sirlərlə dolu bir xəzinədir. 
İnsan nə qədər çox elmlərə yiyələnirsə, o qədər də çox hiss 
edir ki, hələ öyrənmədiyi şeylər çox qalıb və elə ona görə 
də sadə olurlar. Zəif dünyagörüşlü, dayaz düşüncəli kəslər 
isə müəyyən yerlərdə özlərini bilikli, dolğun düşüncəli 
göstərməyə çalışırlar. Daha hiss etmirlər ki, bu hərəkətləriylə 
onlar özlərini başqalarının gözündə hörmətdən salmış olur­
lar. Sadəlik insanı insana daha da yaxınlaşdırır. İnsanlar 
arasında dostluq əlaqələrini artırır, səmimilik yaradır. İn­
san insana dar gündə dayaq olmalıdır. İnsanlar yeri gələndə 
bir­birlərinə əl tutmağı bacarmalıdırlar. Bu isə insanlar ara­
sındakı münasibətin inkişafından asılıdır. İnsanlar arasın­
dakı münasibət isə sadə adamlarda daha çox inkişaf etmiş­
dir. Ona görə də təkəbbürlü, lovğa, eqoist adamların sözü 
heç vaxt bütöv olmur. Bəzən adamı necə deyərlər, bərkə 
düşəndə qoyub qaçırlar. 
Ağaclar üstündə qışda bar olmaz, 
Vəfasız dilbərdən vəfadar olmaz. 
Həyatda hər şeyi əyləncə sanan, 
İnsanın sözündə düz ilqar olmaz. 
İnsan gərək öz verdiyi vədin arxasında dayanmağı bacar­
sın. Sözündə bütöv olsun. O kəs ki, öz vədinə əməl etməyən 
23
kimi tanınır, onun cəmiyyət içində hörməti olmaz. Tədricən 
dostu, tanışı da ondan uzaqlaşar. Bu isə insanın qüsurudur, 
onun mənfi keyfiyyəti deməkdir. 
Demirəm hamıya ülfətin olsun, 
Yəni ki, kimsəyə nifrətin olsun. 
Çalış qədirbilən, safqəlbli ol ki, 
Cəmiyyət içində qiymətin olsun. 
Çox yaxşı haldır ki, tutduğu əmələ və ya işə görə 
cəmiyyət içində hər kəsənin öz qiyməti vardır. Ona görə də 
sən sadə ol, xeyirxah ol ki, təmiz ol bu əməllərin itməsin. 
Mükafatın isə cəmiyyətin içərisində sadə, xeyirxah, gözəl 
bir insan olmaq olacaqdır. Əks təqdirdə, vəziyyətin aşağı­
dakı təmsildəki kimi olar. 
Nar dedi: – Bar verəndə əyilir budaqlarım. 
Barım yığılandasa qırılır yarpaqlarım. 
Elə yaxşısı budur bar verməyim heç vədə, 
Əyilsin budaqlarım, qopsun yarpağım nə də. 
Sözünə əməl etdi daha bar vermədi nar, 
Barsız görərək onu çıxardılar, atdılar. 
Doğurdan da belədir, cəmiyyətə xeyri dəyməyənlərin 
cəmiyyət içərisində yeri olmaz. Belə adamlar sadəlikdən 
və təvazökarlıqdan həmişə uzaq olarlar. İnsanın mənliyi və 
ləyaqəti onun daxili hisslərinin saflığı və mənəvi kamilliyi 
ilə ölçülür. Başqalarının hərəkətlərini düzgün qiymətləndirə 
bilməyən şəxs öz hərəkətlərini də düzgün qiymətləndirə 
bilməz. İnsanın qiymətin onun tutduğu əməllərin, hiss və 
ehtiraslarının müsbət və mənfiliyi ilə daha dürüst müəy­
yənləşdirmək olar. İnsan gərək həmişə özünə, sözünə qiy­
24
mət qoysun, öz şəxsiyyətini və mənliyini qorumağı bacar­
sın. Özünə qiymət verməyi bacarmayan kəsi başqaları da 
müsbət qiymətləndirməz. Çünki hər kəsin qiyməti onun 
əməlinə görə bəlli olur. 
Üzüyə qiymət ver qaşına baxıb, 
Palıda arxalan yaşına baxıb. 
Doğrunu, yalanı yoxlasan əgər, 
Qiymət ver ilk təməl daşına baxıb. 
Ey insan, əgər öz hörmətinin azlığından narazısansa, heç 
kəsdən yox, özündən narazı ol. Çünki sənin şəxsiyyətinin 
və mənliyinin qiyməti tutduğun əməllərin nəticəsi ilə ölçü­
lür. Ataların gözəl bir misalı var, el gözü tərəzidir. 
Kimsəyə uzat ki, kömək əlini, 
Kimsə rədd etməsin sənin əlini. 
Deyirlər həyatın o işi yaxşı, 
Hər kəsə göstərir öz əməlini. 
Doğurdan da, hər kəsənin qiymətini kənardan baxanlar 
daha düzgün verirlər, bu təmsildə olduğu kimi. 
Qırmızı üzlü bibar dişlərini ağartdı, 
Elə bil ki, canından əyri tikan çıxardı. 
Dedi: – Halın mübarək, qızarmısan pomidor, 
Deyən sənin işinin içindən də çıxdı şor. 
İndi kim deyə bilər həyasız tək bibərdir, 
Üzdə məndən qırmızı pomidorlar da vardır. 
Bunun ilə təsəlli tapdısa da al bibər, 
Kənardan baxan üçün hər kəsin öz yeri var. 
25
Yaxud da başqa bir təmsildə deyildiyi kimi. 
Meyvələr arasında özün öyərək heyva, 
Dedi: – Hamınız heçsiz süfrədə məndən səva. 
Lakin o unutmuşdu bir el məsəlin bu an, 
Hər kəsin öz qiymətin verir kənardan baxan. 
Düzü belədir. Həmişə elmizin müdrikləri, ağsaqqalları 
bizə sadə, təvazökar, məclislərdə öz yerimizi bilən olma­
ğımızı tövsiyə ediblər. Bu fikirlərə əməl edən kəslər isə 
həmişə bu tövsiyələrin xeyrini hiss ediblər. İnsan öz mövqe­
yini öz hərəkət və davranışları ilə özü müəyyənləşdirir. İn­
san öz hərəkət və davranışlarını elə istiqamətləndirməlidir 
ki, ondan nə özünə, nə də başqalarına ziyan dəyməsin. 
Əks təqdirdə, belə kəslərə heç vaxt etibar edilməz. Onların 
cəmiyyət içərisində hörməti və qiyməti olmaz. 
Çox nakəslər gördüm mən bu həyatda, 
Qönçədən danışdı, gül qoxlamamış. 
Ovçular yanında coşdu bir anda, 
Ceyrandan danışdı, quş oxlamamış. 
Ariflərlə cəngə girənlər də var, 
Sözdən gül çələngi hörənlər də var. 
Arxadan it kimi hürənlər də var, 
Tutaram, söyləyir heç haqlamamış. 
Pisliklə dostuna yanaşan gördüm, 
Pul üçün insana dolaşan gördüm. 
Sözün qiymətindən danışan gördüm, 
Sözünün dəyərin heç yoxlamamış. 
26
Çoxu nadanlıqdan bimaram dedi, 
Haram bir tikə də yemərəm dedi, 
Gördüyün heç kimə demərəm dedi, 
Özünün sirrini heç saxlamamış. 
Yaxud da başqa bir təmsilə nəzər salaq: 
Çaqqal minib avtobusa göz süzdürdü hər yana, 
Gördü hamı öz işində, baxan yoxdur heç ona. 
Tez kassaya yaxınlaşıb çarxı fırlatdı azca, 
O, bir bilet götürərək uzaqlaşdı da tezcə. 
Bilmirəm fırıldağa nə üçün əl atdı o, 
Bununla da mənliyini bir biletə satdı o. 
İnsan daxilən saf, mənəvi cəhətdən kamil olmalıdır ki, 
bu da onun xoşbəxtliyini təmin etsin. Bir şey ki, insanın 
mənliyini, ləyaqətini ayaqlar altına atır, onun vicdanına 
silinməyən qara ləkələr vurur, o şeyin ardınca getməyin 
mənası yoxdur. Hər şey əksiklərin vəhdəti üzərində qurul­
muşdur. Cisimlərin tamlığını təmin edən də məhz əksliklərin 
vəhdətidir. Bu təbiətin əsas qanunlarından biri kimi daim in­
kişafdadır və o, maddi cisimlərdən tutmuş xəyali aləmə qədər 
hər şeyə nüfuz edir. Bir canlı varlığın inkişafında müsbət 
cəhətlər nə qədər artsa mənfi hadisələri duymaq qabiliyyəti 
də artır. İnsan nə qədər dərindən duysa, hər şeyi hiss eləsə, 
o qədər də inkişafın yuxarı səviyyəsinə qalxmış olur. Lakin 
bununla yanaşı, o, çox şeyi duyduğu üçün buna müvafiq in­
sanın adına ləkə gətirə biləcək şeyləri də hiss edir və onlar­
dan uzaq olmağa çalışır. Bu da əsil insanın ləyaqətinin qo­
runmasına səbəb olur və onun cəmiyyət içərisində müsbət 
qiymətinin qorunub saxlanılmasına kömək edir. Bu özü 
də insançün bir növ xoşbəxtlikdir. Hər bir insan özündə 
27
əzm, iradə və mətinlik tərbiyə etməlidir. Həyat ziddiyyətlər 
üzərində qurulmuşdur. Bu ziddiyyətlərdən baş çıxarmaq və 
onları mümkünlük dairəsində, məqsədə müvafiq şəkildə 
həll etmək hər bir insanın borcudur. İnkişafın və ya yaşa­
yışın yeganə yolu mübarizədir. Məhz bu səbəbə görə insan 
iradəsinin də möhkəmləndirməsində mübarizənin mühüm 
rolu vardır. Özünə qarşı tələbkar olmayan insan iradəsi ən 
ibtidai haldadır və nəfsə tabedir. Aşağıdakı təmsilə nəzər 
salaq. 
Qırğı bərkdən söylədi ki, bu gündən belə, 
Toyuqların cücəsini vurmaram dilə. 
Qan tökərək pis işlərlə məşğul olmaram, 
Dən-düş tapıb dolanaram, ac da qalmaram. 
Bu sözləri deyən zaman gördü bir cücə, 
Bədəninə doldu onun sanki vicvicə. 
Hücum edib cücəciyi qapdı bir anda, 
Qırğı sözün unutdu bir ani zamanda. 
Bircə anda çevrildi o nəfsin əsrinə, 
İradəsiz kəs tabedir ancaq nəfsinə. 
Bir çox ziyanlı təsirlərin, o cümlədən də spirtli içki­
lərin və papirosun aludəsi olanların da əksər hissəsi bu 
qəbildəndir. Onlar spirtli içkilərdən və papirosdan ziyan 
görə bildikləri halda bu işlərdən yaxa qurtara bilmirlər. 
Axı niyə? Çünki bu işdə onların möhkəm iradəsinin rolu 
vacibdir. Lakin möhkəm iradə isə görünür, onlarda tərbiyə 
edilməmişdir. Əgər belə şəxslər möhkəm iradə sahibi ol­
saydılar sərxoşluğun ən ali dərəcəsi alkoqolizmə gəlib çıx­
mazdılar. 
Şərabdan soruşdular nədəndirmi sən, 
İçilib başlardan əqil çəkirsən. 
28
Şərab söylədi ki, insaflı olun, 
Yoldaş olmamışam aqillərlə mən. 
Bununla yanaşı, belə insanları heç bir işə yaramayan, 
tamamilə cəmiyyət üçün faydasız sanmaq hər kəs üçün ba­
ğışlanılmayan bir səhvdir. Bu işdən onların çəkilməsi üçün 
təbabətin köməyi ilə yanaşı, onların iradəsini də tərbiyə 
etmək lazımdır. 
Uyub al şərabın xumarlığına, 
Ya odlu bir baxış tumarlığına.
Bir anlıq ləzzətçün satma mənliyi, 
Düşərsən xəcillik bimarlığına. 
Bildiyimiz kimi, ən qatı əyyaşlığa və sərxoşluğa qapılan 
kəsin qəlbi heç də tam çirkablıq içərisində itib batmamışdır. 
Onun qəlbində heç olmasa, bir balaca körpə ürəyi kimi, təmiz 
məsum hisslər vardır. Əgər biz bu hissləri müdrikliklə ara­
yıb tapsaq, o hisslərin köməyi ilə həmin şəxsi düzgün yola 
qaytara bilərik. Belə hisslərə sevgi, kişilik, qeyrət, vətənə, 
anaya məhəbbət hissləri və s. daxildir. Bu hisslərin köməyi 
ilə ən mətin iradəli, hətta ölümün gözlərinin içərisinə qorx­
madan məğrur baxan şəxslər yetişdirmək olar. Bir şeyi də 
qeyd etmək lazımdır ki, ilkin tərbiyədən başqa insan özü­
nün bir şəxsiyyət olduğunu başa düşən vaxtdan özünə qarşı 
tələbkar olmayan şəxs müsbət şəxsiyyət kimi inkişaf edə 
bilməz. 
Deyilmi insanın tacı zəhməti?!
Olarmı insanın acı zəhməti?!
Qazan insanlarda yaxşılığınla, 
Dünyada ən ali şərəf, hörməti. 
29
İnsan möhkəm iradə sahibi olmaqla yanaşı, həm də 
əzm kar olmalıdır. Bir işin arxasınca getdimi, o işi hökmən 
həll etməyə çalışmalıdır. Əzmkarlıq etməyi bacarmayanla­
rın arzu və istəkləri həmişə əlçatmaz olaraq qalır. Əzm və 
iradə insan xarakterinin ən müsbət cəhətlərindən biridir. Bu 
cəhətlərə malik olan insanlar doğurdan da fəxr etməyə haq­
lıdırlar. 
Həyata bir nadan gözüylə baxma, 
İldırım olsan da vədəsiz çaxma. 
Kişisən kişitək ömrü vur başa, 
Su olub bəzən də çuxura axma. 
Bir işi görməyə başlayarkən, əgər insanda inam varsa, o 
zaman hökmən istək əmələ çevrilməlidir. İnam insanı yaşa­
dır. Onun ölümə qalib gəlməsinə kömək edir. Ən qorxulu 
xəstəliklər zamanı həkimin xoş və ümidverici bir sözündən 
sonra xəstə dirçəlir. Bu xəstədə inam hissinin baş qaldırma­
sı ilə əlaqədardır. 
Xəyallar zülmətdən doğan işıqdır, 
Arzular hisslərə bil yaraşıqdır. 
İnam olan yerdə istək əməldir, 
İnamsız ürəkdə hiss dolaşıqdır. 
İnam insana hər vaxt lazımdır. Cəmiyyət içərisində 
də, işdə də, ailədə də. O yerdə ki, inam var, o yerdə səmi­
miyyət və xoşbəxtlik də vardır. İnamsız görülən işin yüksək 
keyfiyyəti olmaz. İnamsız qurulan ailə əvvəl­axır dağılmağa 
məhkumdur. İnamsız səadət tapmaq mümkün deyildir. Unut­
maq lazım deyildir ki, mübarizəsiz həyat insanı məhvə doğ­
ru sürükləyir. Yaşamaq üçün, özü də xoşbəxt yaşamaq üçün 
mübarizə aparmaq lazımdır. Mübarizəsiz nə müvəffəqiyyət 
30
əldə etmək olar, nə də bir şeyi təslim etmək olar. Bütün can­
lı və cansız cisimlər yaranan gündən mübarizə meydanı­
na düşürlər. Əgər onlar bir anlıq müqavimət göstərməyib 
mübarizəni dayandırsalar, hökmən məhv olarlar. Butün 
canlı və cansız cisimlərin hamısında xaricdən və daxildən 
onlara edilən müxtəlif birgə təsirlərə qarşı müqavimət 
göstərmək üçün müəyyən miqdarda enerji vardır. Şüurlu 
məxluqlardan başqa, yerdə qalan bütün varlıqlarda bu ener­
jinin müqavimət gücü xarici təsirlərə qarşı demək olar ki, 
sabit qalır və cismin müqavimət göstərmək üçün enerjisi 
qalmayanda o, parçalanıb dağılır. Misal üçün adi qara çay 
daşları müəyyən müsbət temperaturda çəki və kütləsindən 
asılı olaraq parçalanıb dağılır. Şüurlu varlıq olan insan isə 
belə deyildir. Məsələn, hər hansı bir şəxs elə bir suya düşüb 
ki, tədricən o suyun temperaturu artır. Və temperatur həddi 
artıq elə dərəcəyə çatır ki, bundan artığına həmin şəxs dözə 
bilməyəcəyini hiss edir. Elə bu zaman uzaqdan ona tərəf 
üzən bir qayığa gözü sataşır. Həmin şəxsdə salamat qala 
biləcəyinə bir qədər ümid oyanır. O, hiss edir ki, bir az da 
dözsə qayıq ona yaxınlaşacaq və o, xilas olacaq, ona görə 
də bir qədər də dözür. Lakin suyun temperaturu tədricən 
artır, qayıq isə lap yaxındadır, lakin daha dözmək mümkün 
deyildir. Elə bu vaxt o öz gözlərinin qarşısına onun yolunu 
gözləyən və ondan başqa köməyi olmayan balalarını gətirir. 
Bu zaman onun dözümü sanki bir az da artır. O, bütün 
iradəsini toplayıb ona doğru üzən qayığa doğru can atır və 
qayığa çatır. Qayıqdakılar onu xilas edirlər. Amma həmin 
şəxs qayıqda huşunu itirir, bir də xəstəxanada, həkimlərin 
səyi nəticəsində özünə gəlir. İnam və iradə onun dözümü­
nü artırdığı üçün o yaşayır. Və yaxud da həyati bir misal. 
Azərbaycanın igid təyyarəçisi Hüseynbala Əliyev neçə 
yerdən ölümcül yaralansa da öz təyyarəsini yerə endirməyə 
31
müvəffəq olur, yoldaşları təyyarənin yanına yüyürüb kabi­
nəyə qalxırlar, lakin cəsur təyyarəçini ölmüş görürlər. Onun 
yaralarını yoxlayırlar, bu yaraların bir neçəsi elə həmin an 
insan üçün ölüm demək idi. Lakin cəsur təyyarəçi Vətənə və 
xalqına olan məhəbbətinin nəticəsində bütün iradəsini top­
layıb öz məqsədinə nail olmuşdu... Təyyarəni sağ­salamat 
yerə endirmişdi. Buradan belə nəticə çıxarmaq olar ki, in­
sanın xarici təsirlərə olan müqavimət qüvvəsinin gücü onun 
daxilində olan saf hisslərin bir məqsəd uğrunda səfərbərliyə 
alınmasından asılıdır. 
Cisminin bəzəyi, canı ürəkdir, 
Atəşsiz bir ürək nəyə gərəkdir? 
İnsana iradə, mətinlik verən,
Ürəkdə yaşayan arzu diləkdir. 
Axıtdım bir zaman çeşmi giryanı, 
Komaya bərabər qoydum cahanı. 
Bir vədə ayıldım bunlar əbəsmiş, 
İradə yaşadır ancaq insanı. 
İnsanın öz məqsədinə çatmaq üçün gördüyü iş həyatla 
mübarizə deməkdir. İnsan, birinci növbədə, öz daxilindəki 
mübarizədə müsbət hisslərinin qələbəsini təmin etməlidir 
ki, həyatda yaxşı mövqe tuta bilsin. Öz daxili hissləri 
üzərində hökmranlıq etməyi bacarmayan kəslər ən aciz in­
sanlardır. 
Öküz tək qalınlıq varsa gönündə, 
Əli bizli kəsin dayan önündə. 
Özünü tənhalıq giri tutarsa, 
Belini bizləyən olsun sənin də. 
Kilim tək döşənmə ayaq altına,
Satılma qızıla, pula altuna. 
32
Saf, təmiz ömür sür ki, sən, 
Bir vaxt söyülməsin sənin zatına. 
Ümumiyyətlə, materiyanın bütün növləri öz varlıqları­
nı qorumaq üçün mübarizə aparır. Bu mübarizədə birinin 
məhvi digərlərinin yaranması, yaşaması deməkdir. Elə 
həyatın da əsas qanunu bundan ibarətdir ki, bu mübarizədə 
o, irəliyə doğru inkişaf edir. 
Zaman hüdudsuzdur, günlər tükənməz
Bu qoca dünyaya heç kim güvənməz. 
Spiral şəkilli inkişafı biz 
Qəti söyləyirik geriyə dönməz. 
Həyata gəlmisənsə yaşa, yarat, hər yerdə yeniliklər ax­
tarmağa çalış. İrəliyə doğru can at, geriyə yol yoxdur. 
Ey insan övladı, acizlik həyatın sənə verdiklərini sədəqə 
kimi qəbul etmək deməkdir. Əgər müəyyən bir şeyin əldə 
edilməsində imkan və şərait daxilində öz məqsədinə çat­
maq üçün mübarizə aparmırsansa, demək həyatda sürdüyün 
ömür puç və mənasızdır. 
Yerində işlət ki, cəsarəti sən
Ziyan görməyəsən cəsarətindən. 
Aslandan dovşan da bac alar inan, 
Bu asılı imkandan, şəraitindən. 
İmkan və şərait daxilində öz arzu və istəklərini həyata 
keçirməyə çalış. Bunun üçün birincisi vaxtdan istifadə 
et. Çünki zaman hər gün sənin həyatından qəlpələr qopa­
rır. Əgər sən müəyyən bir işi görməkdən ötrü məqam və 
fürsətdən istifadə etməmisənsə, bir də ayılıb görəcəksən 
33
ki, qocalıq səni haqlayıb, hər şey arxada qalıb. Yaşanmış 
günləri isə bir daha geri qaytarmaq mümkün deyildir. 
Ömrünün üstündən keçən hər bir an, 
Alacaq canını sənin bir zaman. 
Ömrünün üstündən keçən hər anın, 
Qədrini biləsən gərək ey insan. 
Həyatı oyuncaq sanarsa insan, 
Onu da oyuncaq eyləyər zaman. 
Ümmandan bir parça ömür payını, 
Nə üçün axı sən yaratmayasan. 
Ey insan övladı, həyatla mübarizədə acizlik sənə yaraş­
maz. Sən öz maddi və mənəvi ehtiyaclarını təmin etməyin 
müxtəlif yolları olduğunu bilməlisən. Bu yollardan ən 
müsbətini seç. Və əlbəttə ki, öz imkan və fəaliyyətini nə­
zərə alıb fəaliyyətə başla. Bax bu zaman həyatda öz istə­
diyinə nail ola bilərsən. Əks təqdirdə, vəziyyətin aşağıdakı 
təmsildəki kimi olar. 
Uca palıd ağacında bir dələ, 
Oynayırdı, gördü onu qurd lələ. 
Qurd düşündü: – Əcəb işdir bir bax ha, 
Olsam belə dərdim olmaz bir daha. 
Ağacda da öz ovumu taparam, 
Bu talanı tamam çalıb çaparam. 
Mən həyata keçirməkçün bu işi, 
Gərək əvvəl öyrənəm bu vərdişi. 
Bunu deyib qurd dırmaşdı ağaca, 
Bu an keçdi boğazına bir haça. 
Əlləşsə də o haçadan çıxmağa, 
Ölüm güzəşt eyləmədi axmağa. 
34
İnsanın həyatda can sağlamlığını qoruması və yaxşı 
ya şaması öz əlindədir. Qədim Yunan filosoflarından biri 
çox gözəl demişdir. Sağlam bədəndə sağlam da ruh olar. 
Öz xoşbəxt yaşayışını təmin etmək istəyirsənsə, birinci 
növbədə, öz sağlamlığını qorumağa çalışmalısan. Sağlam 
bədən sənin arzu və istəklərin üçün apardığın mübarizənin 
birinci şərtdir. 
Qızıldır həyatın hər keçən anı, 
Həyat yaşamağa səslər insanı. 
O vaxt həyatından gileylənməzsən, 
Ağrıdan, acıdan qorusan canı. 
Ümman qətrə-qətrə heçliyə dönər, 
Məlumdur qaralan ocaq tez sönər. 
Könül gülzarına xəzan gəlibsə, 
Şənlik də insana qəmli görünər. 
Cəmiyyətlə ayaqlaşmağı bacar. Gerilik cəhalət deməkdir. 
Cəmiyyətdən ayrı düşən şəxs öz yaşayışını təmin edə 
bilməz. Aşağıdakı bir təmsilə nəzər salaq. 
Qamış olmamaq üçün başqa bitkilərə tay, 
Boyunu uzadırdı qarış-qarış, ay ba ay. 
Bir vədə baxıb gördü hamıdan yüksəkdədir, 
Kiçicik külək belə onu tir-tir titrədir. 
Bunu görüb keçirdi fikrindən bu hikməti: –
Cəmdən ayrı düşənin acı olar qisməti. 
Çünki həyatla mübarizənin ən yaxşı formaları cəmiyyətin 
ümumi fikrində öz əksini tapır. Bir təmsilə nəzər salaq. 
35
Talada ayrı bitib qürrələnirdi söyüd: 
– Mən hamıdan güclüyəm dünyada nə dərdim var. 
Hərdənbir də verirdi başqalarına öyüd: 
– Yerə dərin kök vurun sizi yıxar tufanlar. 
Bu vaxt bərk külək əsdi, söyüdün səsin kəsdi. 
Bütün qalan ağaclar baş-başa verdi bu vaxt, 
Sınmadılar, amma ki söyüd məhv oldu bivaxt. 
İnsan heç vaxt unutmamalıdır ki, cəmdən ayrı düşənin 
qisməti acı olar. Çalışmaq lazımdır ki, cəmiyyətin daimi 
fəaliyyətdə olan bir üzvünə çevrilib irəliyə doğru can ata­
san. Əgər sən cəmiyyətin inkişafından bir anlıq dala qalsan, 
yerində saysan, o zaman vəziyyətin aşağıdakı təmsildəki 
kimi olar. 
Söylədilər göl niyə daimi sükutdasan sən, 
Dayanmırsan, susursan, tərpənmirsən yerindən. 
Göl dedi: – Düşünməyin bu sükutum əbəsdir, 
Kaş ki, qurumayaydım, bax mənə bu da bəsdir. 
Fəaliyyətsiz kəslərin daim bir insan kimi məhv olmaq 
təhlükəsi var. 
Möhkəm iradə və mətinlik əsil insanlıq simasıdır. Ya­
lançılıq, ikiüzlülük və yaltaqlıq səni insanlıq simasından 
uzaqlaşdırar. Bu əməllərin nəticəsində bəzən yeri gələr ab­
rın, hörmətinlə yanaşı, canın da əldən gedər. Ən yaxşısı bu­
dur ki, düşünmədənmi və ya bilməməzlikdənmi etdiyin hər 
hansı bir səhv hərəkətini başa düşüb ondan əl çəkəsən. Belə 
olsa hər halda özünü bir qədər doğrultmuş olarsan. Aşağı­
dakı bir təmsilə nəzər salaq. 
Quşlar oylağının sultanı tərlan, 
Çağırdı vəzirin yanına pünhan. 
36
Dedi: – Sarayımda kim desə yalan
Mənə gizli söylə eyləmə əyan. 
Vəzir işlərini tamam boşladı, 
Libasın dəyişib işə başladı. 
Öyrəndi quşların bir-bəbir halın, 
Yoxladı onların sözünün dalın. 
Gördü xeylisinin yalanı vardır, 
Onlar saraylarda yaşayan sardır. 
Gəlib siyahıyla, dedi qibləgah, 
Bunlar yalançıdır olgunan agah. 
Sultan car çəkdirdi bütün saraya, 
Səhər yığıncaq var gəlin buraya. 
Elə ki, açıldı günəşli səhər, 
Qalxdı uca yerə qüdrətli rəhbər. 
Siyahı çıxarıb oxudu adlar, 
Dedi: – Gəlsin bura həmin yoldaşlar. 
Çıxdılar irəli onlar bədgüman, 
Sultan yalanların dedi bu zaman. 
Sonra nəzərlərin dikdi onlara, 
Gördü girib onlar bir çox donlara. 
Bəzisi qızarıb xəcalətindən, 
Bəzisi utanır öz halətindən. 
Bəzisi yaltaqlıq etmək istəyir, 
Bəzisi arsızca hey gülümsəyir. 
Axır ki, açılıb hamının sirri. 
Sultansa səslədi bu vaxt vəziri, 
Boşla xəcalətdən utananları. 
Öldürt yaltaq arsız o qalanları. 
Qoy bu iş hamıya böyük dərs olsun, 
Xəyanətə cəza belə sərt olsun. 
Gördüyü pis işdən xəcalət çəkən, 
Utanıb halına göz yaşı tökən, 
37
Bir də əyriliyə eyləməz meyl, 
Pis işdən çəkinmək alçaqlıq deyil. 
Yalan bir ağac ki, kökü yox onun, 
Yalan başa vurmaz mənzilin sonun, 
Deyib öz işinə başladı sultan. 
Dostum bu sözlərə hər zaman inan, 
Yalanla heç kəsin başı ucalmaz,
Şüşə parlasa da deyildir almaz. 
Əgər utanmasan pis əməlindən, 
Həmişə hörmətsiz olacaqsan sən. 
Unutma yalanla qazansan da ad, 
Bir vaxt yalanla da olacaq bərbad. 
İnsanlarda insana, həyata, təbiətə məhəbbət olmalıdır ki, 
bu da onları bir çox pis işlərdən uzaqlaşdırar. Ümumiyyətlə, 
gözə və könülə xoş gələn, hiss və duyğularımızı oxşayan 
materiya növlərinə məhəbbət insanın iradəsidir. Əgər bir 
varlığa qarşı səndə məhəbbət varsa, sən o varlığın eşqi 
ilə hər hansı bir məqsədə çatmaq üçün mübarizədə bütün 
güc və qüvvəni sərf edəcəksən. Səbir və təmkin isə iradə 
və mətinliyin bünövrəsidir. Ataların belə bir misalı var: 
”Acıqlı başda ağıl olmaz”. Çalışmaq lazımdır ki, hər bir işə 
səbir və təmkinlə başlayasan. Səbirsiz atılan addım sonrakı 
peşmançılığın başlanğıcı ola bilər. Bir çox həyat və dövlət 
məsələlərinin həllində həmişə qaliblər sırasında səbirli və 
təmkinli adamlar olublar. Lap adi şahmat oyununda belə 
səbir və təmkinlə oynayan oyunçu əksər hallarda qalib 
gə lir. Bundan başqa, səbir və təmkinlə hərəkət edən kəs 
öz rəqibinə psixoloji cəhətdən təsir göstərmiş olur, səbri 
və təmkini ilə ondan üstün olduğunu ona aşılayır, onu öz 
təsiri altına alır. Bu da çox vaxt onun qələbəsini təmin edir. 
Səbir və təmkinlə yanaşı, cəsarətlə atılan addım da yeni 
38
bir şeyin əldə edilməsinin başlanğıcıdır. Bir çox hallarda 
yerində işlənən cəsarətin insana çox köməyi dəyir. Yerində 
işlənən cəsarət insanın istək və arzularının təkanvericisidir. 
Həddindən artıq ehtiyatlılıq qorxaqlığa çevrildiyi kimi, 
həddindən artıq göstərilən yersiz cəsarət də axmaqlıq 
deməkdir. Risk cəsarətin son hüdududur. Riskə  o zaman 
yol vermək olar ki, artıq öz gələcək həyatının mənasızlığını 
hiss edirsən və bu riskin müsbət tərəfi sənin gələcək həyatını 
mənalandıra bilər. İnsanın mənfi və müsbət informasiyala­
ra qarşı reaksiyası nə qədər güclüdürsə, o insan ibtidaidən 
daha çox alidir. 
Əksliklər olmasa inkişaf olmaz, 
Gül çiçək açmasa saralıb solmaz. 
Şüursuz canlının gözündə inan, 
Qəpiyə bərabər qoyular almaz. 
   ***
Hamısı insandır varlı da, ac da, 
Poladdır balta da, yaba da, sac da. 
Ulağı çıxar sən Şahlıq taxtına,
Yenə də ulaqdır, qoyubsa tac da. 
Laqeydlik insanın mənəvi cəhətcə yaxşı yetişməməyinin 
sübutudur. İnsan gördüyü və hiss etdiyi şeylərə qarşı fəal 
münasibət bəsləməlidir. Laqeydlik insan cəmiyyətinin bö­
yük bəlasıdır. Laqeydlik məsuliyyətsizlik deməkdir. Əgər 
bir şəxs öz şəxsi mənafeyini güdüb insan cəmiyyətinə ziyan 
vura biləcək hər hansı bir şeyə laqeydlik göstərirsə, o insan 
əsil insanlıq simasından uzaqdır. Bəzən elə hadisələr olur 
ki, həmin hadisələrə laqeydlik göstərmək ən azı laqeydlik 
göstərən kəsdə namus və qeyrət hisslərinin yaxşı inkişaf 
etmədiyini aydınlaşdırır. Doğrudur, insanlarda laqeydliyin 
39
meydana gəlməsinə səbəb olan amillər, bəzən ətraf mühitin 
təsiri ilə də əlaqələndirilir. Aşağıdakı təmsildə olduğu kimi. 
Qapıya oğru gəldi, qımıldanmadı köpək
Dedilər: – Gözün görmür. Söylədi: – Yox, görürəm. 
Arxalı oğrulardan aldığım üçün kötək, 
Odur ki, hürəndə də ehtiyatla hürürəm. 
Lakin əsil insan ətrafında baş verən hadisələrə göz yum­
mamalı, mübariz və mətin olmalıdır. Dövlətə və insan 
cəmiyyətinə ziyan vuranlara qarşı laqeydlik göstərmək 
sənin də cəmiyyətimiz üçün faydasız olduğuna bir işarədir. 
Bu isə əsil insanlıq adına ləkədir və sənin prinsipialsızlı­
ğını nümayiş etdirir. İnsan görəcəyi işin xeyirxahlığına və 
düzgünlüyünə inanmalıdır ki, prinsipial olsun. Prinsipial­
lıq məqsəd saflığı, məqsəd birliyi deməkdir. Doğurdan da, 
əgər sənin uğrunda mübarizə apardığın iş faydalıdırsa, sən 
çəkinmədən hamının qarşısında yeri gələrsə, öz məqsədini 
müdafiə edərsən. Haqq işin tərəfdarlarına kömək edən çox 
olar. Lakin şəxsi mənafeyə uyub yersiz prinsipiallıq gös­
tərmək olmaz. Yersiz prinsipiallıq sənin adına ləkə gətirər. 
İnsan cəmiyyətinin inkişafı ilə əlaqədar olaraq tədricən 
təbii seçmə aradan qaldırılır. İnsanlar öz hiss və etirafları­
nın inkişafında da bu cür irəliləyişə səbəb olmalıdırlar. Ey 
insan, yeri gələndə öz hiss və ehtiraslarını boğmasan, bu 
sənin cahilliyinə istinad edər. Hər bir insan daimi öz müsbət 
hisslərinin inkişafı qayğısına qalmalıdır. İnsan cəmiyyət 
içərisində qiymətli bir şəxsiyyət kimi yalnız öz hiss və eh­
tiraslarını düzgün istiqamətdə tərbiyə etməsi nəticəsində ta­
nına bilər. O öz qiymətini və insanlıq səviyyəsini başqa heç 
cür dəyişdirib qaldıra bilməz. Aşağıdakı bir təmsilə nəzər 
salaq. 
40
Noxtaya yanaşıb söylədi palan: 
– Məni atı üçün alırmış alan. 
Daha ulaq deyil, ata palanam, 
Gərək keyf içində gəzəm, dolanam. 
Noxta dedi: – Qoyulsan da dəvəyə, 
Palanlığı dəyişməyir səviyyə. 
Doğurdan da belədir, insan cəmiyyəti yalnız öz əməlinə 
görə daha yararlı olanı yüksək qiymətləndirir. İnsan insana 
yeri gələndə qayğı göstərməyi də bacarmalıdır. Qayğı ha­
mıya lazımdır. 
Zövqüncə olmayan işdən uzaq qaç, 
Elə hünər göstər, nur tək işıq saç. 
Səninlə tikəsin yarı bölənə, 
Sığınmaq istəsə öz qoynunu aç. 
  ***
Bağışla işindən utanan kəsi, 
Murdardır yalançı şəxsin nəfəsi. 
Bacarsan kömək et, qoyma yüksələ, 
Ərşə naəlac bir haqqın naləsi. 
Qədim bir ərəb misalı var. Hörmət et, minnət qoyma. 
Qayğını da bu cür göstərmək lazımdır. Qayğı göstər, la­
kin minnətsiz. Uşağa da, gəncə, qocaya da qayğı lazımdır. 
Qayğı uşağa onun düzgün tərbiyəsi üçün, gəncə öz saf arzu 
və məqsədlərinə çatmaq üçün, qocaya müdrik bir ağsaqqa­
la ehtiram üçün lazımdır. Ləyaqəti, mənliyi və şəxsiyyəti 
olan kəs ona göstərilən qayğı və ehtiramı heç vaxt unutmaz. 
Heç vaxt unutmamalısan ki, kimsələrə qarşı etdiyin hörmət 
və ehtiram heç vaxt itməz. Bir zaman yeri gələr o hörmət 
və ehtiramın şirin bəhrəsi ilə sən də qidalanarsan. İnsan 
41
cəmiyyətinin ümumi biliyi bəşəriyyətin ən böyük kitabxa­
nasıdır. Bu biliklər toplusundan düzgün və səmərəli istifadə 
etmək lazımdır. Artıq insan cəmiyyəti uzun illərin təkamül 
prosesindən sonra öz körpəlik illərini arxada qoymuş və 
daha irəliyə doğru inkişaf etmişdir. Bu insanların bilik və 
vərdişlərinin daha da təkmilləşməsinə və artmasına səbəb 
olmuşdur. İnsanların bilik və vərdişlərinin artması isə on­
ların təbiət üzərində hökmranlıqlarının daha da güclənməsi 
deməkdir. Bu isə öz növbəsində, maddi və mənəvi rifah 
halının yaxşılaşmasına səbəbdir. Bəşəriyyətin ümumi bi­
liyi çox geniş və hərtərəflidir. Bu biliklər toplusunu qoru­
yub saxlamaq və onu bütün insanların malı etmək lazım­
dır. Bu həm də bizim gələcək nəsillərə ən böyük töhfəmiz 
olar. Həm də bu biliklərdən elə istifadə etmək lazımdır ki, 
bəşəriyyət üçün onun heç bir ziyanı olmasın, yalnız quru­
culuq və dinc məqsədlər üçün istifadə edilsin. Bütün bu 
biliklər toplusundan səmərəli istifadə edilərsə, bəşəriyyət 
elm və texnika sahəsində çox böyük nailiyyətlər əldə etmiş 
olar və cəmiyyətimizin irəliyə doğru inkişafına kömək edər. 
İnkişaf yolunda əngəl olma gəl, 
Xalqına bəhrənlə göylərə yüksəl. 
Bu yolda hər zaman sənin əlində, 
Elmidir ən odlu, işıqlı məşəl. 
İnsan biliyinin ilkin mərhələsi var, lakin son hüdudu 
yoxdur. İnsan həyatda nə qədər öyrənmək istəsə, o qədər 
də öyrənə bilər. 
Yuxulu gözlərlə baxma cahana, 
Sən qiymət verməzsən hər keçən ana. 
42
Öyrən, bu dünyada ən qiymətli yol, 
Düzgün düşüncədir ancaq insana. 
  ***
Olsa da nə qədər qismətin acı, 
Öyrən, heç bir kəsin olma möhtacı. 
Düşün bu dünyada Süleyman özü, 
Taleyin nəqşilə almamış tacı. 
Elm öyrənmək, biliklərə sahib olmaq heç vaxt gec de­
yildir. Özü də öyrənmək sənin cəmiyyət içərisində tutdu­
ğun mövqe və vəzifədən asılı olmamalıdır. Böyük rus carı 
Pyotr barmağında həmişə bir üzük gəzdirirmiş. O üzüyün 
üstündə bu sözlər yazılıbmış: «Mən şagirdəm, özümə hər 
vaxt müəllim axtarıram. Belə böyük bir şəxsiyyətin tutduğu 
mövqedən qürrələnməməsi və həmişə öyrənmək istəməsi 
təqdirəlayiqdir. Bu iş çoxlarına örnək olmalıdır. Qoy elmə, 
biliyə maraq göstərən hər bir kəs hiss etsin ki, elm öyrənmək 
tutduğu vəzifədən, yaşdan asılı olmayaraq, heç vaxt gec 
deyil və insanın iradəsindən və mətanətindən asılıdır. Atıl­
mamış addımın qorxusu yoxdur, atacağın addımı yüz ölçüb 
bir biçməlisən. Elə etməlisən ki, atdığın addımın, gördüyün 
işin bir faydası olsun. Aşağıdakı bir təmsilə nəzər salaq. 
Yığışdılar bir yerə bir gün uzunqulaqlar, 
Söylədilər adımız bizi eyləyibdir xar.
Gəlin bir tədbir tökək dəyişdirək bu adı, 
Sevindirək dostları, xəcil eyləyək yadı. 
Fikrə razı oldular, iclas xeyli uzandı, 
Axır tədbir tapıldı, müzakirə dayandı. 
Bir-bir uzunqulaqlar kəsdirdi qulaqların. 
Bundan artıq olmaz ki, tədbiri ulaqların. 
43
Bir iş görmək istəyəndə əvvəlcə onun cəmiyyətə və 
özünə dəyəcək faydasını düşünməlisən. 
Uzaq qaç könlüncə olmayan işdən, 
Qəlbinin düşməni deyilsən ki, sən. 
Görəcəyin işin faydası varsa, 
O işi görməyə tələs sən, hökmən. 
İnsan hisslərinin mənfi və müsbət qiyməti bu hisslərin 
əməli nəticəsinin cəmiyyətin əxlaq normalarına uyğun 
gəlməsi və cəmiyyətə faydası ilə ölçülür. Aşağıdakı bir 
təmsilə nəzər salaq. 
Heyvanlar özlərinə ilanı şah seçdilər, 
Hamısı hüzurundan and içərək keçdilər. 
İlan dedi: – Bu gündən qullarımsınız mənim, 
Kim sancmağı bilməsə, olacaqdır düşmənim. 
Lakin düşünmədi ki, işinə səbəbkarlar, 
Zülmə cavab olaraq onu süpürüb atarlar. 
Rəzil dilənçi tək gələ həyata, 
 Ömrü yamaq salma bu kainata. 
Elə işlər tut ki, hörmətli dostum, 
Sənə qiymət versin hər an həyat da. 
Cəmiyyətin əxlaq normaları daha çox ictimaiyyətin qəbul 
etdiyi əxlaq normalarıdır. Ona görə də insanlar özlərinin 
dövranını və hərəkətlərini bu əxlaqa uyğunlaşdırmalıdır­
lar. İnsan elə hərəkət etməlidir ki, onun görəcəyi işin son 
nəticəsi həmin şəxsin cəmiyyət içərisində müsbət qiymətini 
təmin etsin. Bax budur cəmiyyətin əxlaq normalarına uy­
ğun hərəkət, bax budur öz faydalı hərəkətinlə cəmiyyətdən 
aldığın müsbət qiymət. Səbəbsiz nəticə, nəticəsiz səbəb ol­
44
maz, ona görə də insan özünün mənafei ilə əlaqəli hər bir işi 
dərindən yoxlamalı və öyrənməlidir. 
Həyatın hər bir anı iki yolun ayrıcı, 
Tələsmə bədbəxtliyin toruna tez düşərsən
Gecikmə xoşbəxtliyə çatmazsan inan ki, sən. 
Sənə sadə görünən çox şeylər adisə də, 
Bəzən maraq doğurur ən adi hadisə də. 
Əziz insan hər anı adiləşdir gözündə, 
Lakin heç də o an tək adiləşmə özün də. 
Həyat səbəblərin nəticələrə, nəticələrin səbəblərə çevril­
məsi zəmini üzərində inkişaf edir. Hər səbəb və nəticə isə 
ya birbaşa, ya dolayı yollarla insan cəmiyyətinə öz tə si rini 
göstərir. Əsil insan məhz bu səbəblər toplusundan müəyyən 
qədər baş çıxarmağı bacarmalıdır. Materiya məkanda 
əbədi olduğu üçün təsadüf adlandırdığımız yaşantıları biz 
əbədiyyətdən gələn, səbəbini bilmədiyimiz zərurət kimi 
qəbul etməliyik. Təsadüf adlandırdığımız yaşantılar nə 
qədər səbəbə çevrilsə də yenə də, onun kökündə səbəbini 
bilmədiyimiz zərurətlər dayanır. Səbəblərin yaratdığı 
nəticələrsə zərurətləri meydana çıxarır və zərurətlər də yeni 
səbəblər yaradır. Bu inkişaf dayanması mümkün olmayan 
prosesdir. Şüurlu varlıq bu istiqaməti yaşaya, müəyyən 
istiqamət verə bilər... Bu da insanların öz maddi və mənəvi 
tələbatlarından irəli gələn qanunauyğunluqdur. Şüurumuz­
da daimi təsadüflərin zərurətlərə çevrilməsi prosesinin ha­
zırkı nəticələri yaşayır. Əgər belə olmasaydı, biz hadisələrə 
düşüncəli münasibətlə­təfəkkürlə yanaşa bilməzdik. Bizi 
başqa canlılardan fərqləndirən əsas ali xüsusiyyət də elə 
budur. Həyatda düzgün yol tutmağa çalış, həyatda öz yolu­
nu nə cür tutsan, o cür də gedər. Ona görə də tutduğun yol 
45
elə olmalıdır ki, cəmiyyətə fayda versin, özün də hörmət 
və ehtirama layiq olasan, dostunu düşmənini ayıra biləsən. 
Çalış arzuların gözdə qalmasın, 
Köksündə paxıllıq məskən salmasın. 
Dostundan düşməni elə ayır ki, 
Axırda dalınca zurna çalmasın. 
Həyat çox mürəkkəbdir, bu mürəkkəbliyin içindən 
doğru yol seçmək baş çıxarmaq hər adamın işi deyildir. 
Həyatda seçilmiş ən düzgün yol səadətin üzərinə gedən yol­
dur. Əgər sən həyatda özün üçün doğru yol seçməmişsənsə, 
onda taleyindən şikayətlənməyə dəyməz. Çünki belə olan 
təqdirdə, özün öz əlinlə xoşbəxtliyini özündən uzaqlaşdır­
mış olursan. Özü üçün həyatda doğru yol seçməyən insanın 
başı bəlalar çəkər. Ey insan, bilə­bilə öz xoşbəxtliyindən 
uzaqlaşma, qoy sənin həyatda tutduğun doğru yol özünə də, 
xalqına da xeyir versin. Çalış yeri gələndə ehtiyacı olanlara 
kömək əlini uzat, öz mövqeyindən istifadə edərək, aşağıla­
ra yarımağa çalış. Lakin kimsələrə kömək əlini uzadarkən 
özünü də düşün, vəziyyətini nəzərə al. Varınsa ürəyin əsə­
əsə səxavət göstərmə, yoxunsa özünü ehtiyac içərisində 
qoyma. 
Bacar qalmayasan borclu bir kəsə, 
Qapılma tamaha, hissə, nəfisə. 
Səxavət göstərmək istəsən əgər, 
Göstərmə ürəyin sən əsə-əsə. 
Yolu yoxlamamış addımı atma, 
Doğru sözlərinə yalanı qatma. 
İşini elə qur əzəldən dostum, 
Səxavət göstərib kədərə batma. 
46
Ona görə də insan hər işi öz yerli­yerində görməyi ba­
carmalıdır. Əks təqdirdə, düşünmədən etdiyin hərəkətin 
sonrakı peşmançılığının əzabını çəkmiş olarsan. İnsan elə 
etməlidir ki, görəcəyi hər bir işin son nəticəsi qismən də 
olsa ona aydın olsun. Öz məqsədinə çatmaq istəyən in­
san bir çox vasitələrdən istifadə etməklə yanaşı, xüsusiylə 
tədbirli olmalıdır. Aşağıdakı bir misala nəzər salaq. 
İki düşmən var idi bir şəhərdə, 
Biri qoldan güclüydü, o biriysə tədbirdə. 
Bunlar bir-biri ilə rəqabət aparırdı, 
Fürsət düşsə bir-birinə yara vururdu. 
Qolu zorlu o birin hər vaxt hədələyirdi, 
Tədbirliysə kələklə onun işin əyirdi. 
Beləliklə, bir gün də onu saldı tələyə, 
Zorlu da əhsən dedi, düşmənində kələyə. 
İndi dostum hər işi ağılla görmək gərək, 
Ağıldır hər igidin igidliyinə kömək. 
Tədbirlə iş görənin canına xələl gəlməz, 
Səhrada su axtaran heç vədə tapa bilməz. 
Qışda açan çiçəyin ləçəkləri tez solar, 
Tədbirlə axan suyu geri döndərmək olar. 
Tədbirlə atılan addım insanı çox bəlalardan xilas edər. 
İnsan öz məqsədinə çatmaq üçün çox bağlı qapılar açar. 
Unutmaq lazım deyildir ki, tarixə nəzər salanda görürük ki, 
əksər tarixi şəxsiyyətlərin ən tədbirliləri həmişə qələbəni 
özlərinə təmin etmişlər. Tədbirlə atılan addım öz səmtinə 
düşər. Öz saf məsləkini daxildən və xaricdən göstərilən 
hiss və təsirlərə qurban vermə. İnsanın özündən yaşca 
böyüklərə hörmət göstərməsi çox yaxşı əlamətdir. Yaşlı­
ların məsləhətlərini dinləmək lazımdır. Çünki ağsaqqallar 
47
daha çox dünyagörüşə malik olurlar. Ümumiyyətlə, atalar 
demişkən: «Məsləhətli don gen olar”. Ona görə də hər hansı 
bir işə başlamamışdan əvvəl o sahədə müəyyən məlumata 
malik adamlarla məsləhətləşmək lazımdır. 
Taparsan yerini öz əməlinlə, 
Çoxu hesablaşar onda, səninlə. 
Nə qədər olsan da mövqeyi böyük, 
Yenə də ey dostum, məsləhət dinlə. 
Lakin insan bütün dinlədiyi məsləhətlərə, aldığı məlu­
matlara öz əqli ilə tənqidi surətdə yanaşıb nəticə çıxarma­
lıdır. İnsan öz arzu və istəklərinin həyata keçməsinə mane 
olan müxtəlif təsirlərlə üzləşir. Bu maneələrdən bəzisi öz 
şirinliyi ilə, bəzisi gözə və könülə xoş öz aldadıcılığı ilə, 
bəzisi öz qorxuncluğu və c. ilə səni öz yolundan sapdır­
mağa çalışır. Əgər sənin tutduğun yolun düzlüyünə inamın 
varsa, ey insan, bütün maneələri dəf edib öz saf məsləkinin 
ardınca getməlisən. 
Badə tək əllərdə gəzməz sevənlər, 
Zirvədə görünər qrovlar, cənlər. 
Həyat dolayların asan sanmasın, 
Heç bir maneəsiz vəslə yetənlər. 
Öz arzu və istəklərinə çatmaq üçün kimsənin köməkliyi 
olmadan irəliləmək isə çətin, lakin şərəflidir. Aşağıdakı bir 
təmsilə nəzər salaq. 
Gövdəli bir ağaca dolanıb, 
Üzüm tənəyi ucaldı göyə. 
Yüksəkdən ətrafa boylanıb,
Güldü, yaşamaq asandır deyə. 
48
Gün keçdi, artdı yeni pöhrələr, 
Köməkli zirvəyə çatdı tənək, 
Köməksiz yüksəyə qalxan bilər, 
Batdı daha kənək oğlu kənək. 
Sənə qarşı göstərilən hiss və təsirləri daxilən araşdırıb 
qiymətləndirməyi bacar, o zaman dostunu və düşmənini ta­
nıya bilərsən. Adam tənha bir guşəyə çəkiləndə öz keçmiş 
və gələcəyi barədə xəyallara dalır, kənar şəxslərin ona qarşı 
göstərdikləri hiss və münasibətləri özü üçün arayıb aydın­
laşdırmağa çalışır. Bu zaman insan kənar şəxslərin ona olan 
münasibətlərini sanki kənardan baxan bir müşahidəçi kimi 
seyr edir. Bu zaman insan başqalarının özünə münasibətini 
və özünün başqalarının yanında hörmət və ehtiramının 
dərəcəsini aydınlaşdıra bilir. Nə qədər insanlarla rastlaşır­
sansa, hamısı sənə müxtəlif cür təsir göstərir, sən də başqa­
larına təsir göstərdiyini unutmamalısan. Ona görə də saf 
niyyətli ol, qoy başqalarına təsirin müsbət olsun. Göstərilən 
təsiri hərə bir cür qarşılayır. Misal üçün bəziləri müsbət 
davranış və hərəkətlər göstərən şəxsə qibtə hissi ilə baxır, 
yeri gələndə özünü ona bənzətməyə çalışır. Bəziləri isə belə 
hərəkətə paxıllıq edir. Özünü müsbət hərəkət edən şəxs 
kimi aparmaq, ondan nümunə götürmək əvəzinə istəyir ki, 
Həmin şəxs öz hərəkətlərindən əl çəksin, onun səviyyəsinə, 
hətta ondan da aşağı səviyyəyə ensin. Əlbəttə ki, burada 
birincilər, insanlara qibtə hissi ilə yanaşanlar kimi hərəkət 
etmək lazımdır. İnsan hər gördüyü, duyduğu və hiss etdiyi 
şeydən bir şey öyrənməsə, o, ən ibtidai halda qalmış olar. 
Deyildir cəvahir, ləllə gözəllik, 
Yaranmır ipəklə, şalla gözəllik. 
49
Məramın var isə hikmətlər ara, 
Yaranar əqillə, əllə gözəllik. 
  ***
Tərki dünyalığa meyl edən də var. 
Belə həyat sürmək nəyə yarayar? 
Çətin, müəmmalı həyat yolların, 
Yalnız düşüncəli kəslər arayar. 
İnsan heç vaxt unutmamalıdır ki, onun müxtəlif hiss 
və təsirlərə qarşı şəxsi münasibəti həmin kəsin insanlıq 
xa rakterini üzə çıxarır. Ona görə də hər hansı bir kəsə öz 
münasibətini bildirən kəs, hökmən düzgün yol göstər­
məlidir ki, kənardan baxanlar həmin şəxsin özünü müsbət 
qiymətlən dirsinlər. Aşağıdakı bir təmsilə nəzər salaq. 
Bulaq süzülərək dərəyə axdı, 
Dağlarla yaxınlıq etmərəm dedi. 
Qarğa altdan-altdan zirvəyə baxdı, 
Yüksəyə baş alıb getmərəm dedi. 
Yaxşı olardı ki, hər bir şəxs öz imkan və vəziyyətini 
nəzərə alıb, yalnız özünə aid olan işlərlə məşğul olsun. Bir 
təmsilə nəzər salaq. 
Hündür ağacda sərçə qoydu yuva təməli, 
Hamıya gülünc gəldi, sərçənin bu əməli. 
Çünki bu böyük yuva leyləyə yaraşardı, 
Sərçənin bu cür işi görməyə gücü vardı? 
Buna görə yuvanı tikə bilmədi sərçə, 
Düşüncəsiz iş üçün zəhməti getdi heçə. 
Əsil insan da hər vaxt ağıl və kamalla hərəkət etməlidir. 
50
İnsanın həyatda müəyyən məqsədə çatması üçün mü­
ba rizədən əl çəkib özünü taleyin ixtiyarına verməsi, onun 
həm acizliyini, həm də məğlubiyyətlə razılaşdığını gös­
tərir. Əsil mübariz insan heç vaxt taleyin oyunlarına bo­
yun əyməməlidir. Özünün xoş gün və güzəranını həyatla 
mübarizədə görməlidir. Fəal həyat mövqeyindən uzaqlaşıb 
süstlüyə qapılmısansa, taleyindən irəliyə doğru inkişafı 
gözləmə, o getdikcə səni geriyə atacaqdır. Belə bir vəziyyətlə 
razılaşmaq isə aciz, iradəsiz insanların işidir. O insanların 
ki, onlarda az da olsa qürur hissi yoxdur. Haqlı da olsa onları 
danlasan, sənə canə cavab qaytarmazlar, öz düzgünlüklərini 
sübut etmək üçün hərəkət etməzlər. Belə kəslər demək olar 
ki, bir şəxsiyyət kimi yox dərəcəsindədirlər. Ona görə də 
onlar həyatla mübarizədə həmişə öz məğlubiyyətləri ilə ra­
zılaşırlar. Kimdənsə pay umur, kiminsə qarşısında əllərini 
həmişə rəzil bir dilənçi kimi açmağa hazırdırlar. 
Kədər üz veribsə, yetər ağlama, 
Qəlbini əlinlə özün dağlama. 
Taleyin əlində oyuncaq olub, 
Sonra da başın qara bağlama. 
     ***
Çalma öz əlinlə bəxtini daşa, 
Mübariz insan, ol vüqarla yaşa. 
Acizlik göstərsən onu bil ki, sən, 
Vurasan ömrünü pis günlə başa. 
İnsanın taleyindən şikayət etməyə haqqı yoxdur, çünki 
hər kəsin taleyi öz əlindədir. 
Heç də taleyindən gileylənmə sən, 
Təmiz əməlinlə yaşa gülər şən. 
51
Hər kəsin taleyi öz əlindədir, 
Zəhmətlə səadət taparsan hökmən. 
Doğurdan da, zəhmətsiz səadətə çatmaq mümkün de­
yildir. Necə ola bilər ki, sən zəhmət çəkməyəsən, heç bir 
fəaliyyət göstərməyəsən, elə durduğun yerdə taleyin səni 
xoş bəxt liyə çatdırsın. Tutaq ki, sən lap elə zəhmət çəkmədən 
hər şeylə təmin olunmusan, yenə də bu yaşantı səni xoşbəxt 
etməyəcəkdir. İnsan yalnız öz əməyinin bəhrəsi ilə mükafat­
landırıldıqda özünü tam mənası ilə xoşbəxt hesab edə bilir. 
Tale qismətinə əlini açma, 
Ehtiyac yox ikən, gəl işıq saçma. 
Xoşbəxtlik təməlin sən özün yarat, 
Heç vaxt xoşbəxtliyin dalınca qaçma. 
Yaşa, yarat, fəaliyyət göstər, o zaman heç vaxt taleyindən 
şikayət etməzsən. Möhkəm iradə sahibləri əksərən xoşbəxt 
taleli kəslər olurlar. Xoşbəxt talelik insanın həyatda öz arzu 
və istəklərinə çatması deməkdir. Öz arzu və məqsədlərinə 
isə həyatla mübarizədə həmişə möhkəm iradə sahibləri olan 
şəxslər çatarlar. İnsanın taleyi – onun həyatla mübarizəsi, 
həyata baxışı, həyatda tutduğu əməllərin nəticəsi demək­
dir. Heç cür ola bilməz ki, sən həyatda yaxşı yaşayışın uğ­
runda mübarizə aparsan, həyatda hər şeyi düzgün qiy mət­
ləndirməyi bacarsan, saf, təmiz əməl sahibi olasan, amma 
taleyin sənə bədbəxtlik gətirsin, bu mümkün deyildir. 
İnsan, taleyindən şikayət neyçin? 
Əlində deyilmi öz səadətin?!
52
O zaman dünyada xoşbəxt yaşarsan, 
Ürəyində vardır yaratmaq eşqin. 
  ***
Qəzəblər anidir bacarmaq gərək, 
Süstlüklə hasilə yetməz dilək. 
Yalnız saf, müqəddəs arzuyla yaşa, 
Şəitin yuvası deyildir ürək. 
Ey insan, çalış taleyin sənin yox, sən taleyinin üzərində 
hökmranlıq et. Bunun üçün isə birinci növbədə, insan öz 
daxili hissləri üzərində hökmranlıq etməyi bacarmalıdır. 
Əgər taleyin sənin üzərində hökmranlıq etməyinə imkan ya­
ratsan, onda getdikcə cəmiyyətin ümumi inkişafından geri 
qalıb, əl­ayağa dolaşan faydasız bir varlığa çevriləcəksən. 
Yox, əgər sən taleyinin üzərində hökmranlıq etməyi ba­
carsan, onda cəmiyyətin ümumi inkişafı ilə ayaqlaşıb yeri 
gələndə öz yeni fikir və düşüncələrinlə sən də faydalı ol­
duğunu göstərib başqalarının hörmət və ehtiramını qazana­
caqsan. 
Baxma gözəlliyə biganə insan, 
Yaratmaq əzmiylə yaşa hər zaman. 
Layiqli hisslərin varsa bəşərə, 
Ey dostum, saxlama qəlbində pünhan. 
  ***
Acı, şirinlidir ömür yolları, 
İlləri mənalı keçirin bari. 
Nə qədər yaxşılıq edirsiz, edin, 
Ancaq üz tutmayın pisliyə sarı. 
Doğrudur, həyatla mübarizə aparmaq çox çətindir, lakin 
axı mübarizəsiz də yaşamaq mümkün deyildir. Ona görə də 
53
ey insan, mübarizə apar və öz taleyin üzərində hökmranlıq 
etməyə çalış, o zaman səadət səndən gen qaçmaz. Öz ta­
leyini xoşbəxt görmək istəyirsənsə, müvəqqəti çətinliklərə 
döz. Həyat bəzən insanı çox çətin sınaqlara salır. Elə məhz 
mətin, qəhrəman, xoşbəxt taleli kəslər də bu mübarizə 
prosesində yaranır. Öz məqsədi uğrunda mübarizə aparan 
kəs həm də uzaqgörən olmalıdır. Çünki bəzən qələbədən 
qabaq müvəqqəti çətinliklərin, uğursuzluqların sonrakı 
nəticə lərini belə kəslər duyub hiss edə bilərlər. Dar dü­
şüncəli, öz burnundan uzağı görməyən şəxslər müəyyən 
məqsəd uğrunda apardığı mübarizədə elə ilk uğursuzluqda 
ruhdan düşüb süstləşirlər. 
Aşağıdakı bir təmsilə nəzər salaq. 
Bir gün qırğı qartala yanaşıb belə dedi: 
– Mənə bir az kömək et sənin tək qalxım göyə. 
Qartal bir qədər susub sonra ona söylədi: 
– Razıyam zirvəyədək sənə kömək etməyə. 
Qartalın köməyiylə qırğı qalxdı zirvəyə,
Sonra da sözləşdilər burdan uçsunlar göyə,
Zirvədən xeyli baxdı, qırğının gözü axdı. 
Beləliklə, qalxsa da onlar birgə zirvəyə. 
Qartal göylərə qalxdı qırğı endi təpəyə. 
Heç vaxt unutmaq olmaz ki, gərək həmin şəxsin öz 
ürəyində təpər olsun, qıraqdan göstərilən təsirdən bu daha 
çox fayda verər. Ataların çox gözəl bir misalı var: «Əl 
mərddi, göz namərd”. Müəyyən bir işə başlamaq istəyərkən, 
əgər ürəyində təpər olmasa, baxıb­baxıb həmin işə başla­
maqdan çəkinəcəksən. Çünki cəsarətsiz olduğundan işin 
çoxluğu səni qorxudacaq. Lakin təpərli olsan, iş çoxsa da, 
54
həmin işə ürəknən başlayacaqsan və bir də görəcəksən ki, 
artıq onu qurtarmısan. 
Mərdliyə açardır cəsarət, hünər, 
İnsanı ucaldar ondakı təpər. 
Dünyada yaşamaq sanma asandır, 
Hər murad hasilə mərdi yetirər. 
  ***
Ürəyin hökmüdür əsil məhəbbət, 
Ürəkdə yaranır hünər, cəsarət. 
Gör ürək necə böyük məskənmiş ki, 
İnsan ondan alır ən böyük qüdrət?!
Doğurdan da ürəkdən gələn hiss ən güclü hissdir, ürəklə 
görülən iş daha keyfiyyətli olar. Qıraqdan verilən göstəriş 
və məsləhətlər nə qədər faydalı olsa da yenə də ürəyin hök­
mü ilə verilən qərar qədər güclü və qüdrətli olmaz. İnsan 
həyatla mübarizədə basılmaz müdafiəni amansız hücumla 
yarada bilər. İnsan üçün həyatda əlçatmaz arzu və istəklər 
çoxdur. Bu arzu və istəklərə yetişməsi üçün insan həyatda 
bir çox maneələrlə üzləşməli, onlarla mübarizə aparmalı­
dır. İnsan bu mübarizədə o zaman qalib gələr ki, qarşıdakı 
maneələri dəf etmək üçün daha güclü hücum edilmiş ol­
sun. Həyat bir növü bu cür mübarizə üzərində qurulmuşdur. 
Aşağıdakı bir təmsilə nəzər salaq. 
Pişik öz ömür payından heç olmasa bir gün də ləzzətli ət 
yeyə-yeyə azaltmaq üçün nəm torpaq üzərində dam dalın-
da, üfunətli zibilliklərdə saatlarla ov pusa-pusa şöngüməyi 
özü üçün borc sanırdı. Siçan isə öz ömür payının sonuna 
heç olmasa bir gün də yaxınlaşmaq üçün çox ehtiyatla 
hərəkət edir, hər anı ölümlə nəticələnə bilən yerüstü bir 
deşikdən başqa bir deşiyə keçmək üçün təkdənbir risk edir 
55
və astadan civildəyirdi. Beləliklə, həyat pişik və siçan varlı-
ğı arasında baş verən əlamətlərlə özünü onu duyanlara real 
şəkildə təqdim edir. 
Qoşadır dünyada ələmlə nəşə, 
Həyat başlanğıcdır hər keşməkeşə. 
Almaq istəyirsən nəşə həyatdan, 
Mübariz olmağı eylə sən peşə. 
Ey insan, unutma ki, gənckən öz yaxşı yaşayışını tə­
min etmək üçün mübarizə aparmamışsansa, qocalanda ta­
leyindən şikayətçi olacaqsan. Gənclik insan ömrünün ən 
yaxşı çağıdır. Ömrün bu çağının qədrini bilmək, ömrün bu 
çağından düzgün istifadə etmək lazımdır. 
Həyat vəsiqədir ömür yolların, 
Gənclikdə sürürsən ömrün baharın. 
Belin büküləndə nə iş görərsən, 
Çalış ki, görünsün gənclikdə barın. 
  ***
Qədrin bil gəncliklə keçən hər ilin, 
Gənclik nəşəlidir, şənlənin, gülün
Fəsillər dəyişib illər ötəcək, 
Gəncliyin qədrini gənclikdə bilin. 
Kim ki, gənclikdə faydalı işlərlə məşğul olub öz yax­
şı yaşamağını təmin etmək üçün əlindən gələni edib, qoca 
vaxtı xoş və sakit güzəran keçirəcək və hərdənbir də öz 
gəncliyini xatırlayıb kövrək xatirələrinə qürur hissi də əlavə 
edəcəkdir. Kim ki, gəncliyində faydasız olub, qoca vaxtın­
da da qiymətsiz olub əl ayağa dolaşacaqdır. 
56
Axtar gəncliyində qocalığını, 
Çalış puç olmasın ömrünün sonu. 
Gənclikdə bir kişi olmamışsansa, 
Qoca vaxt geyəsən min cürə donu. 
Taleyin dönüşləri çox amansız və sərtdir. İnsan öz əmə ­
liylə onu xoşbəxtlikdən bədbəxtliyə, bədbəxtlikdən xoş­
bəxtliyə yönləndirə bilər. Öz bir yaşamlıq ömür çərçivəsi 
daxilində insan tez­tez taleyin sərt dönüşləri ilə üzləşir. Və 
bu dönüşlərin onunçün əlverişli olmayanından yaxa qur­
tarmağa çalışır. Lakin baş vermiş hər hansı bir hadisəni öz 
xeyrinə həll etmək və ondan yaxa qurtarmaq həmişə müm­
kün olmur. Ona görə də ağıllı kəslər özlərinə ziyan gətirəcək 
bir işin qarşısını tərəddüd etmədən ilkin mərhələdən almağa 
çalışırlar. Yaxud da elə işlər görməyə çalışırlar ki, bu işlərin 
son nəticələri onların xoşbəxtliyinə mane olmasın. Əksər 
hallarda da buna nail olurlar. Çünki düşünülmüş işin son 
nəticəsi çox vaxt əvvəlcədən fikirləşdiyin kimi olur. Ona 
görə də hər hansı əməl sahibi taleyinin onunla xoş və aman­
sız rəftarı üçün özünü cavabdeh sanmalıdır. Aşağıdakı bir 
təmsilə nəzər salaq. 
Gözlərin tor aldı qarğanın, 
Qorumaq istədi öz canın. 
Yadına düşdükcə keçmişi
Anırdı tutduğu hər işi. 
Bilirdi çox edib zülmlər, 
Nə qədər günahsız ölümlər. 
Onunçün düşündü o xeyli, 
Oxudu bir qədər gileyli. 
57
Girsə də yarasa donuna, 
Tutuldu boyandı qanına. 
Qarğanın əməli, nəhayət,
Qarğaya gətirdi fəlakət. 
Doğurdan da belədir, hər bir insan öz əməlinin nəticə­
sindən asılı olaraq özünü xoşbəxt və ya bədbəxt edə bilər. 
Ey insan, öz məqsədin üçün çalışarkən vəzifə dostlarının 
sədaqətinə bel bağlama, vəzifə gəldi, gedərdi, öz əməlinə 
güvən. Yenə də bir təmsilə baxaq. 
Gözlərində təbəssüm, yerişində təkəbbür, 
Dovşan gəzir şəst ilə, danışıb dil-dil ötür. 
Canavar qulluğunda müntəzir dayanıbdır, 
Dovşanın bəxt ulduzu necə parlaq yanıbdır. 
Təqribən bir neçə ay bu görünüşdən sonra mən, 
Həmin dovşanı gördüm küçələrdə dolanan. 
Yaxınlaşıb öyrəndim sonra bütün işləri, 
Aydınlaşdı taleyin bəzən sərt dönüşləri. 
Demə dovşana arxa aslan işdən çıxıbmış, 
Dovşanın evini də bu çevriliş yıxıbmış. 
Dostum çalış əqlinlə yalnız özünə güvən, 
Başqasıyla öyünmə, aslan tək çıxar işdən. 
Hər bir kəs həyatda öz əqlinə və əməlinə güvənməlidir. 
İnsan düşünməlidir ki, onun daxilində yaranan hər hansı 
bir çirkin əməlin nəticəsi taleyinə müxtəlif cür təsir göstərə 
bilər. Ona görə də hər bir kəs yalnız öz daxilindəki saf və 
təmiz hisslərin əmələ çevrilməsinə çalışmalıdır. 
58
Gözəldir sevilmək, sevmək həyatda, 
Gözəldir yaşamaq bu kainatda. 
Elə işlər tut ki, gülməsin sənə, 
Dostun düşməninlə birlikdə yad da. 
  ***
Əqilsiz işindən alçalar insan, 
Zəhməti sevəni ucaldar zaman. 
Əgər insan ömrü mənasız keçsə, 
İblis yuvasına dönər xaniman. 
Ey insan, bir halda ki, xoşbəxtliyin öz əlindədir, bəd­
bəxt likdən uzaq qaç. Bəd taleli şəxslərə heyfsilənən çox, 
kömək edən az olar, çünki belə tale sahibləri özləri özlərini 
bu vəziyyətə salırlar. Öz əli ilə özünə bədbəxtlik gətirənlərə 
kömək etməyin də faydası çox olmaz. Belə kəslərin yeganə 
çıxış yolu öz əməllərində dönüş yaratmağa səy etmələri 
olar. Ataların belə bir misalı var: “Özü yıxılan ağlamaz”. 
Ona görə də düşünüb yeni yollar axtarıb tapmaq lazımdır. 
Qətlin mənbəyidir kiçiçik dilin, 
İnsanlıq adının qədrini bilin. 
İşin bir azacıq çətinə düşsə, 
Düşün, axıtma tez gözünün selin. 
  ***
Hər kəsin fərqlidir həyata baxşı, 
Hamının özündən asılıdır naxışı. 
Düşünüb səadət yolların ara, 
Heç kəs doğulmayıb nə pis, nə yaxşı. 
Yaxşı yaşamağın da, həyatda öz istək və arzularına çat­
mağın da, xoşbəxtliyin də hamısının yeganə yolu ağılla 
hərəkət etmək, düşüncəli olmaq, həyatla mübarizə apar­
59
mağı bacarmaqdadır. Uğrunda mübarizə apardığın məqsəd 
üçün bir sıra məğlubiyyətlərə uğrasan da ruhdan düşmə. 
Məğlubiyyətlər səni elə ardıcıllıqla izləmir ki, müvəf­
fəqiyyətlərin də olacağına şübhə edəsən. Birinci addımda 
rastlaşdığın məğlubiyyətlə razılaşmaq bəlkə də ikinci ad­
dımda əldə edəcəyin qələbəni qurban vermək deməkdir. 
Heç bir qələbə asanlıqla əldə edilmir. Asanlıqla əldə edilmiş 
qələbə o qədər də böyük müvəffəqiyyət deyildir. İnsanın 
hər hansı bir məqsədə çatmaq üçün, birinci növbədə, onda 
qələbəyə inam və ruh yüksəkliyi olmalıdır. O zaman insan 
qarşısına çıxan çətinliklərdən qorxmaz və öz məqsədinə ça­
tar. Məqsəd aydınlığı, məqsəd saflığı və mübarizlik qələ­
bənin açarıdır. 
Palıd baltalandı neçə bəd əllə, 
Sanmayın bəd əllər qəddini əydi. 
Neçə ovçuların atdığı güllə, 
Hədəfdən yayındı, palıda dəydi. 
Kasıb komasını isitdi qışda, 
Yayda pöhrələrin qıran da oldu. 
Dəydi təsadüfən atılan daş da, 
Ömründə neçə qış-boran da oldu. 
Lakin sarsılmadı, yaşadı palıd, 
Torpaqdan güc alıb ucaldı yenə. 
Bir palıd ömrünü daşıdı palıd, 
Yaşamaq eşqinə, həyat eşqinə. 
Hər kəsin ki, qəlbində mübarizə üçün eşq və ehtiras var, 
o öz məqsədinə çatacaq. Aşağıdakı təmsilə nəzər salaq. 
Su daşanda çay balığı axıb düşdü lal gölə, 
Dedi: – Belə yaşayışa dözmərəm bir gün belə. 
Göl balığı dedi: – Dostum düzdü çətinliyin var, 
Mübariz ol mübarizlik bil ki, səni yaşadar. 
60
Taleyinin qərarsızlığı sənin əməllərinin qərarsızlığı de­
məkdir. Öz fikirlərində qəti ol: «Nə ət, nə balıq olmaqdan­
sa” Ya ət, ya balıq ol. Qərarsızlıq sənin özünün müəyyən 
düşüncəyə malik olmamağın deməkdir. Qərarsızlıq səni pa­
yız küləyinə bənzədər, gah bir, gah da başqa səmtə əsərsən. 
Qərarsız adamlar kimsəyə lazım olmaz və tez hörmətdən 
düşərlər. Çünki onların müəyyən bir məsələ barəsində öz 
qəti fikirləri olmaz. Başqalarının fikirlərinə şərik çıxmaq 
isə ən azı başqalarının hiss və ehtiraslarına ortaq olmaq 
deməkdir. İnsanın hər atdığı addım hökmən bir qərarla bağ­
lı olmalıdır. Qərarsızlıqdansa həyatda yaşamamaq yaxşıdır. 
Ona görə də hər bir tərbiyəçi, valideyn tərbiyə etdiyi şəxsdə 
səbatsızlığın və qərarsızlığın qarşısını ilkin mərhələdən al­
malıdır. Övladlarının taleyini xoşbəxt görmək istəyən kəs 
onların maddi təminat mənbəyinə çevrilməməlidir. Öv­
ladlarınızın tərbiyəsilə ciddi məşğul olun. Övladlara qarşı 
valideynlik borcu öz yerində, bu borcu sədaqətlə yerinə 
yetirmək lazımdır. 
Yetər intizarlar sona vüsalda, 
Şirinlikdə çatmaz vüsala bal da. 
Elə et yarının, övladlarının, 
Gözləri qalmasın ipəkdə, şalda. 
  ***
Bəzən sevinc hissi məlala dönər, 
Odunu az olan ocaq tez sönər. 
Ana ürəyini sıxaclasan da, 
Övladın eşqiylə yenə döyünər. 
Övladlarına düzgün tərbiyə verən şəxsin, gələcək həyatı 
sakit və xoş keçər. Övlad nə qədər şirin olsa da, onun pis 
əməlləri sənin üçün bir o qədər acıdır. Övladın yaxşı işi 
61
valideynin başını uca edər, pis işi yerə soxar. Körpə vax­
tı övladlarının tərbiyəsinə yaxşı fikir verməyən kəs övladı 
böyüdükdən sonra öz başına, üzünə döyər. Ümumiyyətlə 
götürdükdə isə insan taleyi ilə maraqlanmaq bütün insan­
ların borcudur. Kimsələrin bəd taleyinə acımaqdansa, ona 
kömək əlini uzat, onda yaşamağa, mübarizə aparmağa yeni 
ruh yarat. Başqasının halına biganə qalmamağı hamı ba­
carar, başqasına kömək əlini uzatmaq isə mərd adamların 
işidir. Ümidsiz şəxsə kömək əli uzatmaq o kəs üçün ən bö­
yük yaxşılıqdır. Özü öz əli ilə özünü bədbəxtliyə yuvarla­
yanları tamamilə insanlıqdan çıxdaş etmək olmaz. İnsan nə 
qədər pozğunluğa, əyyaşlığa yol versə belə onun qəlbində 
az da olsa körpə qəlbi kimi kövrək və təmiz hisslər vardır. 
Bu hisslərdən istifadə edib onları qıcıqlandırmaqla həmin 
şəxsdə həyata münasibətdə yeni ruh yaratmaq olar. 
Hər olan gecənin bir gündüzü var, 
Hər dağın zirvəsi, döşü düzü var. 
Dünyada hər şeyi bəlli sayma gəl, 
Hər canlı insanın ürək sözü var. 
Ürəyi yaratmaq eşqiylə vuran, ruh yüksəkliyiylə çalışan 
kəslər isə səadət yolçularıdırlar. 
Dünya pöhrələyən ağaca bənzər, 
Dünyanın qoynunda çoxları gəzər. 
Dünyanın neməti sərvəti çoxdur, 
Bacaran ömrünə xoş günlər düzər. 
İnsanlığa yaraşmayan bir hərəkətin üçün üzr istəmək in­
san olduğunu sübuta yetirmək üçün səydir. Əks təqdirdə, 
heyvandan yalnız zahiri görkəmcə fərqlənərsən. Çalış həya­
62
tında səhvlərə yol vermə. Səhv­insanın həyatla mübarizədə 
özünə qarşı etdiyi xəyanətdir. Həyatda səhv sahiblərinin 
həmişə başı aşağı, dili gödək olar. Ataların çox gözəl bir 
misalı var: ”Yüz ölç, bir biç”. Doğurdan da, insan görəcəyi 
hər hansı bir iş barəsində əvvəlcədən ciddi düşünməsə, o 
öz fəaliyyətində hökmən yanlışlığa yol verəcəkdir. Səhv 
hərəkət isə kimsələr tərəfindən yaxşı qarşılanmaz. 
Qələm gileylənirdi rezin pozandan yaman, 
Deyirdi o olmasa, yaşayaram firavan. 
Pozan bunu eşidib söylədi aram-aram: 
– Sən nöqsanlı yazmasan, yazdığını pozmaram. 
Həqiqətən də belədir, cəmiyyət içərisində qiymətin etdi­
yin hərəkətlə ölçülür. 
Bir işi görməmiş fikirləş düşün, 
Hörmətsiz olarsan səhvinlə bir gün. 
Səhvlərə yol vermə həyatında sən, 
Səhvi xəcalətdir hər insan üçün. 
  ***
Ağılsız iş üçün alarsan töhmət, 
Səhvinin qiyməti olar xəcalət. 
İndi ki, beləymiş səhvdən uzaq ol, 
Qazan düzlüyünlə məhəbbət, hörmət. 
Həyatında səhvlərə yol verməmək xoşbəxtliyə doğru 
inamla addımlamaq deməkdir. Lakin nə etmək olar, səhv 
etmisənsə, heç olmasa öz səhvini başa düş və bir də tək­
rarlama. Ataların belə bir misalı var: «Uzunqulaq bir dəfə 
batdığı palçığa ikinci dəfə girməz”. İnsanda bir dəfə edilən 
səhvin ikinci dəfə təkrarlanması çox pis haldır. Edilən səhvi 
63
başa düşüb bir də təkrarlamamaq zərərin yarısından qayıtmaq 
deməkdir. Eyni səhvin ikinci dəfə təkrarlanmağı isə həmin 
şəxsin axmaqlığına dəlalət edir. İnsan nə qədər ki, həyatda 
yaşayır, onun səhv edəcəyi ehtimalı da gözlənilir. Lakin əsil 
insanlıq siması o vaxt özünü göstərir ki, səhv edən kəs öz 
səhvlərini başa düşsün, o səhvləri bir də təkrarlamamağa 
çalışsın. Əsil insan başqalarının səhvindən özü üçün nəticə 
çıxarmalıdır. Belə bir atalar misalı var: “Ağıllıdan soruş­
dular ağılı kimdən öyrəndin, dedi dəlidən”. Çünki ağıllı 
adam başqalarının etdiyi səhvi öz həyatında təkrarlamır. 
Do ğur dan da belədir, keçmişdə buraxılmış səhvlər bir 
daha yenidən təkrarlanmasa, cəmiyyət xeyli fəlakətlərdən 
qurtarmış olar. Unutmaq olmaz ki, bö yük səhvlərin gü­
nahı bağışlanılmaz. Səhvin kiçiyi insanı hörmətdən salar, 
böyüyü həyatın əlindən alar. Yeri gələndə kiçik səhvlərin 
fəlakətli gələcəyinin qarşısını ilkin mərhələdən almaq olur. 
Səhv sahiblərini isə müxtəlif üsullarla cəzalandırıb töh­
mətləndirməklə gələcəkdə belə işlərdən yayındırıb uzaqlaş­
dırmaq olar. Böyük səhvlər isə daha çox fəlakətli olduqla­
rı üçün səhv sahiblərinin də cəzası böyük olur. Kimsələr 
tərəfindən edilən hər kiçik səhvin qarşısı ilkin mərhələdən 
alınsa gələcəkdə daha böyük fəlakətli səhvlərlə qarşılaşmaq 
ehtimalı da azalar. 
Üzüyə qiymət ver qaşına baxıb, 
Palıda arxalan yaşına baxıb. 
Doğrunu yalanı yoxlasan əgər, 
Qiymət ver ilk təməl daşına baxıb. 
Doğurdan da belədir, hər böyük fəlakətin bünövrəsi ki­
çik səhvlərdən başlayır. 
64
Hər kiçik səhvinə irad tut insan, 
Hər səhv bir fəlakət köküdür inan. 
Etdiyin səhvlərə göz yumsan əgər, 
Başında fəlakət gözlə hər zaman. 
Addımbaşı səhvə yol vermək ağılsız adamların işidir. 
Çünki həyat insanın heç bir səhvini bağışlamır. Cəzadan 
nəticə çıxarmamaq isə ən azı gönü qalınlıq deməkdir. 
Dalbadal səhvə yol verənlərin aqibəti həmişə acınacaq­
lı olmuşdur. Öz səhvini bilib nəticə çıxarmamaq isə sənin 
iradəsizliyin, acizliyin deməkdir. 
Aciz olma ömrün xəzana dönər, 
Acizin qəlbinin odu tez sönər. 
Həyat yollarında mübariz olmaq, 
Ey insan, sayılır cəsarət, hünər. 
  ***
Hikmətli sözləri aqillər arar, 
Bacaran torpaqdan yaqut çıxarar, 
Tutduğu əmələ, işinə görə, 
Hər kəsin həyatda öz mövqeyi var. 
Hər hansı bir hərəkətinin nəticəsi sənin həyatında müəy­
yən dəyişikliyə səbəb olur. Bəllidir ki, səhv hərəkətinin 
nəticəsi həyatında acınacaqlı halların baş verməsinə səbəb­
dir. Onda səhvlərdən nəticə çıxar, yanlışlıqlara yol vermə. 
Bilə­bilə səhv işlətmək kimsələrə qarşı xəyanətdir, nadan­
lıqdır. Həmin səhvi işlədən bəd əməl sahibi isə cahil adam­
dır. Öz xalqına, vətəninə, bəşəriyyətə ziyan vurmaq istəyən 
kəsdən nə gözləmək olar. Bilməməzlikdən işlənən səhv 
sahibləri ilə bilərəkdən işlənən səhv sahibləri arasında çox 
böyük fərq var. Birincilər məsuliyyətsiz, ikincilər isə na­
65
dan adamlardır. Bilə­bilə səhvə yol verən hər halda buna 
müəyyən qədər vaxt və əmək sərf edir. Belə kəslərə demək 
lazımdır ay alçaq şəxs nadanlıq etməkdənsə, öz fəaliyyətini 
düzgün əməyə istiqamətləndir ki, cəmiyyət içərisində hör­
mətin olsun. Unutmaq olmaz ki, cəmiyyətə ziyan vurub 
ayrı­ayrı adamların hörmətini qazanmağa səy etmək qey­
rətsizlik, alçaqlıq, yaltaqlıq deməkdir. 
Səbəbsiz bir qanun həqiqət olmaz, 
Sülhsüz yer üzündə səadət olmaz. 
O kəsin ürəyi şərlə doludur, 
Onda insanlara sədaqət olmaz. 
  ***
İnsanı insana bağlayar ülfət, 
Çalış qazanasan həyatda hörmət. 
Ən alçaq şəxsiyyət sayılır məncə, 
O kəs ki, özünə qoymayır qiymət. 
Bilə­bilə səhvə yol verənlərin səhvini heç vaxt bağış­
lamaq olmaz. Xüsusilə insan tərbiyəsində buraxılan səhv 
bağışlanılmazdır. Çünki insan tərbiyəsində buraxılan səhv 
cəmiyyətə ziyan verir. Gərginliyin artdığı, insan psixolo­
giyasına təsir edən qüvvələrin çoxaldığı müasir dövrdə isə 
buna xüsusiylə fikir vermək lazımdır. 
Qəlbə od düşərmi ürək yanmasa, 
İnsan insanmıdır duyub anmasa. 
Həyat çeşməsinə xor baxılarmı, 
Düşünən beyinlər dumanlanmasa. 
Əzəldən düzgün tərbiyə görmüş şəxs ömrünün sonu­
na qədər pak və saf məqsədlər uğrunda çalışar, öz faydalı 
66
əməyiylə cəmiyyətə hər vaxt xeyir verər. Əks təqdirdə, düz­
gün tərbiyə olunmamış kəsdən namərdlikdən, nadanlıqdan, 
qeyrətsizlikdən başqa bir şey gözləmək olmaz. Aşağıdakı 
bir təmsilə nəzər salaq. 
Dolayı qohum oldu şir ilə tülkü lələ, 
Tülkünün xoş günləri başladı bundan belə. 
Canavara üç qoyun sifariş etdi keçdi, 
Çaqqalın gətirdiyi gülab suyundan içdi. 
Ayını kahadan qovub söylədi dincəlirəm, 
Danıb tülkü mənşəyin dedi: – Mən də bir şirəm.
 
Etdiyin səhv üçün üzr istəməklə kifayətlənmə, səhvini 
düzəltmək üçün hər hansı bir əməli fəaliyyət göstər ki, vic­
danın da təmiz olsun. 
Həqiqət olsa da nə qədər acı, 
Şirin vədələrin olma möhtacı. 
Bir zaman keçmişin araşdırılsa, 
Bil ki, düzlüyündür başının tacı. 
Səhv edib üzr istəməyi hamı bacarar, səhvi düzəltmək 
üçün əməli fəaliyyət göstərmək isə mübariz şəxslərin işi­
dir və insanın müsbət keyfiyyətlərindən biridir. Hər kəsin 
güzgüsü öz vicdanıdır. Əgər öz vicdanında öz əməlinin 
nəticəsini düzgün görməyi bacarırsansa, bəd əməllərindən 
daşın. Çünki başqaları da səni kənardan bu cür görə bilər. 
Ürək mənbəyidir bütün sirlərin, 
Ürək yuvasıdır xeyirlə şərin. 
Ürəyin hökmüylə elə işlər tut, 
Sevimlisi ol sən bütün bəşərin. 
67
İnsan unutmamalıdır ki, onun etdiyi hər bir səhv şəxsiy­
yətinin qiymətinə mənfi təsir göstərir. Hər bir səhv in­
san şəxsiyyətinə düşən ləkədir. Əsil insan öz şəxsiyyətini 
həmişə ləkələrdən qorumağa çalışmalıdır. Ləkəsizlik­
təmizlik, saflıq, paklıq timsalıdır. Ləkəsiz insanın hörməti 
çox, alnı açıq, üzü həmişə ağ olar. Onlar həyatda xoşbəxt, 
sakit və rahat ömür sürərlər. Aşağıdakı təmsilə nəzər salaq. 
Koramalla rastlaşdı öz həmyerlisi ilan, 
Dedi: – Sən də mənim tək sancmağı bacarırsan. 
Səbəb nədir insanlar xoşlamayırlar məni, 
Qarşısına çıxsan da öldürməyirlər səni. 
Koramal asta-asta ürəkdən gülümsədi, 
Sonra da həmyerlisi boz ilana söylədi: 
– Sən qarşına kim çıxdı sancırsan düşünmədən, 
Mən intiqam almaram, incitməsə kimsədən. 
Unutma bədnamlardan xoşu gəlməz heç kəsin. 
Pislik etməyənlərin kəsən olmaz nəfəsin. 
İnsan şəxsiyyəti su kimi şəffaf, büllur kimi təmiz olma­
lıdır. İnsan şəxsiyyətinə düşən ləkə tez və aydın seçilir. Ona 
görə də hər kəs öz şəxsiyyətini qara ləkələrdən qorumalı­
dır. Hər səhv üçün cəza verilməz, hər səhv bağışlanılmaz. 
Səhvlərin də böyüyü, kiçiyi var. Kiçik səhvləri bağışlamaq 
olar. Çünki kiçik səhvlərin arxasında, əgər qarşısı alınar­
sa, insan taleyi üçün ciddi dəyişikliklər edə biləcək bir 
vəziyyət gözlənilmir. Lakin böyük səhvlərə gəldikdə isə 
onları heç vaxt bağışlamaq olmaz. Çünki böyük səhvlərin 
son nəticəsi fəlakət doğurar. İnsan hər vaxt həyatında baş 
verə biləcək kiçik səhvlərin qarşısını almağa çalışmalıdır, 
ikinci növbədə isə böyük səhvlərə heç vaxt yol verməmək 
üçün əlindən gələni etməlidir. Ataların göz bir misalı var: 
68
«Sonrakı peşmançılıq fayda verməz» Əsil insan odur ki, 
həqiqətin tərəfdarı olsun. 
Mən düşmənəm, 
Bir qartalı zirvələrdən saldırana. 
Bir bayquşun başına tac qaldırana. 
Mən düşmənəm, 
Bulaqların gözlərini bağlayana, 
Fürsət düşsə ürəkləri dağlayana. 
Mən düşmənəm, 
Həşərat tək insanları dalayana, 
Aslan görüb çaqqal kimi ulayana. 
Mən düşmənəm, boş xülyaya, acı sözə, 
Canım qurban həqiqətə, doğru, düzə. 
Özgələrin səhvinə göz yummaq özü də bir cinayətdir. 
Atalar misalıdır: «Özgənin səhvini tez görmək olar”. Bu 
doğrudur, lakin həyatda elə kəslər də vardır ki, özgənin 
səhvin görüb ona göz yumur. Belə kəslər düzgün yol tut­
mamışlar. Çünki hər səhv bir fəlakətin açarıdır. Bəlkə də 
o səhv sahibləri öz səhvlərinin mahiyyətini başa düşmür. 
Belə səhv sahiblərinə səhvi deməyin böyük əhəmiyyəti 
var. Öz səhvini başa düşməyənlərin səhvini demək onlar 
üçün böyük yaxşılıqdır. Ümumiyyətlə, başqalarının səhvini 
görəndə de. Qoy onlar nə cür nəticə çıxarırlar çıxarsınlar. 
Sən başqalarının səhvini onlara bildirməklə öz insanlığını 
yerinə yetirirsən. İnsan başa düşməlidir ki, atdığı addımın 
nəticəsin əvvəlcədən düşünsə, o işdə səhv olmaz. Belə bir 
qayda var dönə­dönə yoxlanılan işdə səhv olmaz. Bunu hər 
kəs özü üçün əsas tutmalıdır. Əks təqdirdə, vəziyyətin aşa­
ğıdakı təmsildəki kimi olar. 
Sahibinin dostuna hürmədiyi üçün köpək, 
Səhəri sahibindən yedi bir neçə kötək, 
69
Əvvəlcə mat qalan it, sonra duydu hikməti, 
Bəzən olmur insanın insana sədaqəti. 
İnsan bilməlidir ki, hər hansı bir işin son nəticəsini yox­
lamamış o iş barədə dürüst məlumat bilmək olmaz. İnsa­
nın səhvi nə qədər çox olarsa, ağılı bir o qədər gödək olar. 
Çünki dərin düşüncə və ağıl sahibləri hər vaxt səhvə yol 
verməkdən çəkinərlər. Çünki edilən səhvin insanı hörmətdən 
və qiymətdən salacağı onlara qabaqcadan məlumdur. Əks 
təqdirdə, vəziyyət aşağıdakı təmsildəki kimi olar. 
Keçi qocaldığını nə üçünsə danırdı, 
Yaşın çoxdur deyəni öz düşməni sanırdı. 
Saqqalını kəsdirib etmişdi çəpişsayaq, 
Çəpiş kimi hoppanıb oynadırdı baş-ayaq. 
Qocalardan ayrılıb cavanlarla gəzirdi, 
Yerli-yersiz bəzənib çoxlu daş-qaş düzürdü. 
Düşünmürdü geysə də üstü zərli arxalıq, 
Bu ancaq sayılacaq qocalıqda yorğalıq. 
Hamı üçün məlum olmalıdır ki, düşüncəsizlik, məsuliy­
yət sizlik həyatı düzgün başa düşməməzlikdən irəli gəlir. 
Düşüncəsiz işin axırı puçdur. İnsan gördüyü, duyduğu və 
hiss etdiyi hər bir şeyə düşüncəylə yanaşmalıdır. Çünki 
et diyi əməllər insanın gələcək taleyinə təsir göstərir. İn­
san öz gələcək taleyinin xoşbəxt olması üçün əlindən gə ­
ləni etməlidir. Kimsələrin bir neçə dəfə təkrar olunmuş 
səhvini bağışlamaq, həmin şəxsi məhvə yuvarlamaq de­
məkdir. Hər kim olur olsun, istər lap gözünün işığı olsun, 
səhv edibsə, onun səhvini özünə başa sal və həmin şəxsə 
öz işinə məsuliyyətlə yanaşmağı tapşır. Çünki səhvin kim­
70
sələr tərəfindən ört­basdır edilməsi, bağışlanılması səhv 
sahi bində gördüyü işə laqeydliyi, məsuliyyətsizliyi daha da 
artırar. Laqeydlik və məsuliyyətsizlik isə insanı hörmətdən 
salan ən böyük bəlalardan biridir. Kiçik vəzifə sahiblərinin 
məsuliyyətsizliyi kiçik bəlalar törədir, böyük vəzifə 
sahiblərinin öz işinə laqeydliyi, məsuliyyətsizliyi isə böyük 
bəlalara səbəb olur. Aşağıdakı bir təmsilə nəzər salaq. 
Bir meşədə sifarişlə çaqqalı, 
Seçdilər heyvanların ağsaqqalı.  
Aslan, pələng, fil hünəri atdılar, 
Cəsarəti bu çaqqala satdılar. 
Qurd quzunu, şir əliyi mələtdi, 
Tülkü xoruz, toyuqları lənətdi. 
Tula çəkildikcə başa kefi saz, 
Hər tikəni xoşlamadı, etdi naz, 
Xar bülbülü açıq-saçıq dağladı, 
İt kəmərin at yalından bağladı. 
Rüşvət artdı, itdi sənət, peşə də, 
Ağsaqqalı çaqqal olan meşədə. 
Doğurdan da belədir, kimlərinsə səhvi üzündən yaranan 
laqeydlik, məsuliyyətsizlik böyük ictimai bəlalara səbəb 
ola bilər. Məsuliyyətsiz adamların səhvi hər addımbaşı 
ola bilər və yeri gələr məsuliyyətsiz adamların səhvindən 
istifadə edənlər də tapılar. Aşağıdakı təmsilə nəzər salaq. 
Ticarətçi tülküdən soruşdu qoca çaqqal, 
Çoxdandır işləyirsən bizim dükanda baqqal. 
Heyvanları qiymətdə, çəkidə aldadırsan, 
Mallarını birəbeş qiymətlərə satırsan. 
Səbəb nədir qorxmursan, müfəttişdən qaçmırsan? 
71
Tülkü dedi: – Əzizim söylənmə nahaq yerə, 
Ayda filanca qədər rüşvət verirəm şirə. 
Məsuliyyətsizliyin, laqeydliyin böyük ictimai bəlaya 
çevrilməməsi üçün hər bir vətəndaşdan belə səhv sahiblərinə 
qarşı ciddi rəftar olunmaq tələb olunur. Hər bir kəs unutma­
malıdır ki, səhv edəni təmizə çıxarmağa çalışmaq, doğru­
nu ləkələmək deməkdir. Səhvliklə düzlük bir­biri ilə zidd 
olan iki əks prosesdir. Səhvi düz kimi və yaxud da doğ­
runu əyri kimi qələmə vermək haqqı, ədaləti tapdalamaq 
deməkdir. Ona görə də hər bir şəxsdən müəyyən məsələyə 
münasibətdə haqqın tərəfində olmaq tələb olunur. Haqqı 
güdaza vermək oğruya yol açmaq deməkdir. Aşağıdakı bir 
təmsilə nəzər salaq. 
Köşək ali məktəbi yenicə qurtarmışdı, 
İstədiyi rayona təyinat da almışdı. 
İşləmək istəmirdi o, xırda-para işdə, 
Deyirdi: – Atam dəvə müdir olub keçmişdə. 
İndi mən də atamın tutmalıyam yerini, 
Bunu deyib ayıya köşək açdı sirrini. 
O, həm də öz dostunun gətirmişdi payını, 
Özü istədiyi tək razı saldı ayını. 
Çıxardılar işindən dərhal müdir maralı. 
Köşək onun yerini eylədi dədə malı. 
Hamı bilməlidir ki, ədalətsizlik ən ağır cinayətdir və ən 
ağır cəzaya malik olmalıdır. Səhvən atılan güllə boşa çıxa 
bilər, lakin səhvən atılan addım hökmən bir iz qoymalıdır. 
Səhvlər insan həyatının tənəzzül məqamlarıdır. İnsanın 
həyatda tənəzzülə uğraması isə o deməkdir ki, artıq o bu 
gedişlə getsə, öz tutduğu mövqedə dönüş yaratmağa çalış­
72
masa, həyatda yaşamağa layiq deyildir. İnsanın danışığı da, 
hərəkəti də, fəaliyyəti də mənalı olmalıdır. 
Biri yoxsuldursa, qürrələnmə sən, 
Yüksəklər də vardır həyatda səndən. 
Əqlin, kamalınla hərəkət et ki, 
Qoy irad tutmasın sənə hər yetən. 
Ey insan, heç vaxt unutma ki, sənin səhvin sənin hör­
mətinin müəyyən hissəsinin məhvi deməkdir. Ona görə də 
həyatda ən qorxduğun şey səhv etməyin olsa, yaxşıdır. 
Namuslu və şərəfli həyat hər bir insanın başının tacıdır. 
İnsan həyatda öz namuslu əməyinə görə müsbət mövqe tu­
tar. Namuslu əməklə məşğul olanlar həyatda öz yerini düz­
gün müəyyənləşdirər və həyatından razı olarlar. Bir halda 
ki, insanın şəxsiyyəti onun namuslu əməyi ilə ölçülür, insan 
həyatda nə üçün başqa bir yol tutsun? 
Həyatın mənası yaşamaqdadır, 
Vüqarlılıq rəmzi bil ki, dağdadır. 
O kəs ki, mənliyin yüksək tutmayır, 
Miskin gülüşü də bir zəhər dadır. 
  ***
Bəllidir fəsillər baharsız olmaz, 
Məhəbbət aşiqi nigarsız olmaz. 
Mübariz, mətinlik səninlədirsə, 
Keçirdiyin günlər yararsız olmaz. 
Namuslu və şərəfli həyat sürmək qadına, kişiyə baxmır, 
insanın şəxsiyyətinin cəmiyyətə faydası ilə ölçülür. Na­
mussuz həyat isə insan üçün ləkə deməkdir. Aşağıdakı bir 
təmsilə nəzər salaq. 
73
Tülkü tövbə edirdi, yetişmişdi qocalıq, 
Deyirdi keçəydi kaş günahlarımdan xaliq. 
Söylənirdi sanmayın keçmişi unutmuşam, 
Toyuq, cücə sarıdan çox günah iş tutmuşam. 
Bir zaman da özümü ticarətə atmışam, 
Piyvə, südü demirəm, suya da su qatmışam. 
İndi tövbə edirəm, keç günahımdan xaliq, 
Məni də tora saldın ax əlindən qocalıq. 
Lakin o unutmuşdu, namussuz keçən həyat, 
Şərəfsiz bir ölümlə üzləşəcək nəhayət. 
Namuslu insan çörəyi daşdan çıxarmağı bacarar. 
Əl açıb dilənmək yaraşarmı şənə, 
Bacarsan torpaq da yaqutdur sənə. 
Ey insan, çətinliklərdən qorxma, yolun şərəflisə, haqq 
tə rəfin olacaq. Öz çörəyini halal zəhmətinlə qazan. 
Zəhmətə qatlaşmaq deyildir eyib, 
Kim haqqın səsinə yalandır deyib. 
Halal zəhmət ilə qazanılmayan, 
Çörəyi kim dadla, ləzzətlə yeyib. 
Doğurdan da, halal zəhmət ilə qazanılan çörək qədər 
dadlı nemət yoxdur. Zəhmətkeş və namuslu insan ailə 
səadətini də, xoşbəxtliyi də, nemətlər bolluğunu da həyatdan 
həmişə özü qazanar. Namus və şərəf yalnız daxili saflığın 
nəticəsində yarana bilər. Daxilən saflığın əzəli mənbəyi isə 
ilkin tərbiyə ilə bağlıdır. Müsbət tərbiyənin son nəticəsi na­
muslu və şərəfli həyat demıkdir. 
Həyatda şərəfsiz, qeyrətsiz olma, 
Namussuz gözələ meylini salma. 
74
Namusa toxunan şeyə qarşı çıx, 
Hətta həyatını eyninə alma. 
  ***
Ailə içində nüfuzlu ol sən, 
Hər deyilən sözdən payını al sən, 
İstəsən əgər ki, xoşbəxt olasan, 
Sevdiyin kəslərin qeydinə qal sən. 
Xəyanətkarlıq, dosta, yoldaşa etibarsızlıq, ikiüzlülük, 
yal taqlıq, yalançılıq hamısı bir yerdə namussuzluq və şərəf­
sizlik deməkdir. İnsan bu mənfiliklərdən nə qədər uzaq olsa 
cəmiyyət icində, ailə yanında bir o qədər hörmətli olar. Əsil 
insan çalışmalıdır ki, öz namus və şərəfini dünya malına 
satmasın. Çünki namus və şərəfin əldə olunub qorunması 
çətin, itirilməsi asandır. İnsan həmişə öz vüqarını qorumalı, 
heç kəsin qarşısında alçalmamalıdır. 
Namusun qeyrətin satar şöhrətə, 
Elə bir ləkədir adı yaltağın. 
Heç vaxt tərəf çıxmaz, o həqiqətə, 
Birdir dost, tanışı, yadı yaltağın. 
   ***
Böyüklər önündə belini əyər, 
Hər kəlmə başında baş üstə deyər. 
Bacarsa hamının işini əyər, 
Yoxdur düz ilqarı, andı yaltağın. 
  ***
Haqq əzab çəkəndə vicdanı susar, 
Doğru danışana hey tələ qurar. 
Əhdi-peymanını o, tez unudar, 
Əzəldən qırıqdır zatı yaltağın. 
75
Öz namus və şərəfini pulla, malla qiymətləndirənlərin 
son aqibəti cəmiyyət içərisində, ailə yanında qiymətsiz olar. 
Qiymətsizlikdən hörmətsiz şey isə həyatda yoxdur. İnsan 
hiss edə ki, yaşayır, bir canlı kimi həyatda var, lakin onun 
cəmiyyət içərisində qiyməti yoxdur, bu həmin şəxs üçün 
ölümdən betər olmalıdır. Ömür şirindir, lakin namus və 
şərəflə keçirilən ömür daha şirindir. Həyata gəlmiş hər bir 
şəxs yaşamaq üçün hökmən mübarizə aparmalıdır. Lakin 
bu mübarizənin də müxtəlif formaları var. Əgər öz həyatını 
namus və şərəflə yaşaya­yaşaya başa vurmaq istəyirsənsə, 
onda yalnız daxilindəki müsbət hisslərin həyata keçməsi 
uğrunda mübarizə apar və yaşa. Bu cür yaşayışla həm öz 
xoşbəxtliyini təmin edərsən, həm də həyatda bir çoxlarına 
nümunə olarsan. 
Qəlbi saflar üçün safqəlblilik et, 
Əlacsız kəslərin köməyinə yet. 
Sənə sözüm budur haqq işdən ötrü, 
Ümmanlar keçsən də arxasınca get. 
  ***
Xəyanətkar insan sayılar iblis, 
Qızıl qiymətinə satılarmı mis? 
Altuna, gümüşə vicdanı satmaq, 
Dünyada hər şeydən bilin pisdir, pis. 
İnsanın arsızlıq edib öz namus və şərəfini ayaqlar altı­
na atmasına yol verməsi onu heyvana daha çox yaxınlaşdı­
rır. Öz namus və şərəfini qoruya bilməyənlərin əksəriyyəti 
yalnız ikiüzlü və qeyrətsiz kəslərdir. Belələri nə ailə, uşaq 
qədri bilər, nə də öz qədirlərini bilərlər. Belə kəsləri sərvətlə 
asanlıqla əldə etmək olar. Çünki namus və şərəf hissinin 
qədrini bilməyənlər həyatda həmişə özləri üçün qəbahətli 
də olsa, asan yol tutmağa çalışırlar. Yüngül əyləncəli günlər 
76
keçirməyi özləri üçün ar saymırlar. Aşağıdakı bir təmsilə 
nəzər salaq. 
Düşkün bir gülüş ilə hırıldadı kal yemiş, 
Dünən qarpız xıraya yaman acı söz demiş. 
Evləndikləri cəmi heç deyildir bircə ay, 
Başına daş qarpızın özün tutmaz mənə tay. 
Pis olsaydım beş dəfə ərə getməzdim ki, mən, 
Beş ərin kəm vəfasın bir dərd etməzdim ki, mən, 
Deyərkən düşünmədi bu sözləri o dik-dik, 
Qiybətçillik, arsızlıq sayılır ədəbsizlik. 
İnsan nə qədər öz hərəkətləriylə, dediyi sözlərlə öz 
şəxsiyyətini qiymətləndirirsə, başqalarının da gözündə bir 
o qədər hörmətli və qiymətli olar. 
Şərəfsizlik adın üstündə qoyma, 
Başqası haqqında pisliyə qıyma. 
Cən özünə rəva görmədiyini, 
Başqa birisinin haqqında yayma. 
Şərəfsizlik qiymətsizlik deməkdir. Şərəfsiz kəslərlə 
yoldaşlıq etmək özü də şərəfsizlikdir. Çünki ataların belə 
bir misalı var: «Dostuna baxım, sənin kim olduğunu de­
yim”. Namus, qeyrət qədri bilməyənlərlə dostluq, yoldaşlıq 
edənlər unutmamalıdılar ki, gec­tez bir vaxt onların güdazı­
na gedib hörmətdən və qiymətdən düşə bilərlər. 
Vardır hər bir kəsin öz dərdi-səri, 
Qatma bir-birinə xeyirlə şəri. 
Nadan güdazına vermə ömrünü, 
Nadanın yoldaşa dəyər xətəri. 
77
Ağıllı və dərrakəli kəslər hər vaxt şərəfsizlərlə yoldaş­
lıq etməyi özlərinə ar bilərlər. Aşağıdakı bir təmsilə nəzər 
salaq. 
Ulaq qapılmışdı bir neçə yerdən, 
Şikayətçi idi çaqqalla şirdən, 
Deyirdi: – Meşədə gəzdiyim zaman, 
Mən zərər çəkmişəm bu heyvanlardan. 
Çaqqal bircə anda daladı məni, 
Şirsə al qanıma buladı məni. 
Nə isə bir təhər qaçdım bu yerdən, 
Bu vaxt şir acıqla söylədi birdən: 
– Bizdə yox hər murdar canlıya meyl, 
Ona xoş ətinə pay olmağımdır. 
Mənə ağır gələn bu böhtan deyil, 
Meşədə çaqqala tay olmağımdır. 
Namus və şərəfi dünya malına satmaq olar, lakin dünya 
malı ilə almaq olmaz. Onu yalnız cəmiyyət üçün öz fayda­
lı əməyinlə qazana bilərsən. Əgər namusu və şərəfi dünya 
malı ilə almaq mümkün olsaydı, onda onun heç qiyməti də 
olmazdı. Namus və şərəf hər fərdin yalnız və yalnız öz şəxsi 
fəaliyyətinin nəticəsi olduğu üçün çox qiymətlidir. 
Süst olma həyatda, ümidlə yaşa, 
Ümidsiz vurarsan ömrü tez başa. 
Saf təmiz qəlbinlə mövqeyini tut, 
Uyma əzab verən parlaq daş-qaşa. 
  ***
Olsa da nə qədər varın dövlətin, 
Əqlinlə ölçülür ancaq qiymətin. 
Əqlin özü sənə dövlət deməkdir, 
Əqlin var, olacaq hər vaxt hörmətin. 
78
  ***
Aludə olma heç şöhrətə, şana, 
Çalış sözlərindən tapılsın məna. 
Şöhrət də, daş qaş da hamısı heçdir, 
Hörməti qalacaq ancaq insana. 
Şərəfsizlik insanın müxtəlif mənfi hərəkətlərinin nəticə­
sində meydana gəlir, ey insan, öz hərəkətlərinə fikir ver, 
şərəfsizlikdən uzaq ol. Öz hiss və ehtiraslarını yeri gələndə 
boğmağı bacar ki, el içində bədnam olub hörmətdən düş­
məyəsən. Ey insan, sənin şərəfin, birinci növbədə, vətəninin, 
özünün, ailənin şərəfi deməkdir. Ona görə də sən öz şərəf 
hissini həmişə qoruyub uca tutmalısan. 
Baş əymə şöhrətin, şanın önündə, 
Xoş keçər o zaman, ömrün, günündə. 
Böyüklə böyük ol, kiçiklə kiçik, 
Alnı açıq yaşa öz vətənində. 
  ***
Şöhrətin, hörmətin tək sənin deyil, 
Vətəni sevməsən vətənin deyil. 
Vətənə sevginlə nə əldə etsən, 
O sənə aiddir, heç kəsin deyil. 
Bəzən bir şəxsin timsalında bir elin, bir obanın, bir oy­
mağın haqqında kimsələrdəsə fikir yaranır. Ona görə də in­
san özünün ən yaxşı cəhətlərini həmişə nümayiş etdirməyə 
borcludur. Namus və şərəf hissini başa düşməyənlərin in­
sanlıqdan danışmağa haqqı yoxdur. Çünki namussuzlar və 
şərəfsizlər insanlıq adına ləkə gətirənlərdir. Aşağıdakı bir 
təmsilə nəzər salaq. 
Rəis təyin edildi bir idarəyə ayı, 
Tülkü, çaqqal söylədi: – Tapılmaz onun tayı. 
79
Ayı çöl qapısından vurdurdu belə elan, 
Kim gəldi idarəyə gətirməli bal payı. 
Əsil insan olmaq adamın qarşısında bir sıra vəzifə və 
borclar qoyur. Bu vəzifə və borcları həmişə layiqincə yerinə 
yetirməklə əsil insanlıq simasını nümayiş etdirmək olar. 
Bu vəzifələri yerinə yetirməyi bacarmayanlar isə nifrətə 
layiqdirlər. 
Zülm edib parlayan alovla sönər, 
Zülmkar kəslərin çərxi tez dönər. 
Gücsüzə zor edib zülm göstərmək, 
Bəllidir əzəldən deyil bir hünər. 
  ***
Kişi əlaməti deyil yaltaqlıq, 
Tənha bitən ağac sayılmır bağlıq. 
Heç vədə, heç vəchlə bağışlanılmaz, 
Atanın, ananın üzünə ağlıq. 
Fərsiz övlad, öz borcunu başa düşməyən valideyn, sə­
da qətsiz dost mənfur insan deməkdir. Mənfur insan adı­
nı üzərinizdə götürməkdən çəkinin. İnsan öz namus və 
şərəfini özü qorumağı bacarmalıdır. Əgər sənin namus və 
şərəfini başqası qoruyacaqsa, bəs sən kimsən? Namus və 
şərəfini qiymətləndirən hər bir kəs öz namus və şərəfinin 
qorunmasında başqalarının köməyinə bel bağlamaz. Çünki 
başqaları sənin namus və şərəfini özün kimi qoruya bilməz 
və bir də ki, başqaları tərəfindən qorunan namus və şərəf öz 
təmizliyini bir qədər itirmiş olur. 
Həyatda zaval yox doğruya, düzə, 
Həmişə qimət qoy sənətə, sözə. 
80
Namusu, şərəfi qoruyun hər vaxt, 
İnsanlar eşidin deyirəm sizə. 
  ***
Gövhər öz dəyərin itirərmi de? 
Səhralar çəmənzar bitirərmi de? 
Namusu, şərəfi qiymətləndirən, 
Namussuzluq adı götürərmi de? 
Heç vaxt qeyrətli oğul öz papağının yerə soxulması­
na razı olmaz. Namus üstündə, şərəf üstündə axan qan 
müqəddəsdir. İnsanın namus və şərəfini qoruması özünü 
qorumasından da vacibdir. Namus və şərəf elə şeydir ki, 
onu itirsən yenidən tapmaq mümkün deyildir. Çünki namus 
və şərəf ləkə götürmür, o, ya büllur kimi təmiz olmalı, ya 
da parçalanıb dağılmalıdır. İnsanın namus və şərəf hissinə 
münasibətilə onun şəxsiyyətini müəyyənləşdirmək olar. 
Aşağıdakı bir təmsilə nəzər salaq. 
Mətbəx pişiyiyəm, mən də kişiyəm, 
Mənə nə lazımdır bundan yaxşı gün. 
Yaratmış ilahi məni kef üçün. 
Sür-sümük boğazdan başdan yuxarı, 
Gündə nə yeyəcəm aşdan yuxarı. 
Artıqlar üst-üstə qalanıb aman, 
Nə xoşbəxt pişiyəm, yarəb, nə yaman. 
Hər kəs ki, namus və şərəf hissini düzgün qiymətləndirə 
bilmir, o mətbəx pişiyi kimi “kişidir”. İnsan gərək öz mənfi 
hisslərini boğmağı bacarsın. 
Tamah bir qılınc ki, ağzı qanlıdır, 
Bu ulu dünyaya bəzək canlıdır. 
81
O kəs ki, mənliyin alçaq tutmayır, 
Sübutsuz, dəlilsiz adlı-sanlıdır. 
İnsanın öz şəxsiyyətini həmişə uca tutması elə öz namu­
sunu və şərəfini qoruması deməkdir. 
Başqası önündə alçalma heç vaxt, 
Bil ki, Süleymana qalmamışdır taxt. 
Halal zəhmətinlə yaşa dünyada, 
Çalış xalqa dəysin səndən bir fayda. 
Əgər namus və şərəfini qorumağı bacarmırsansa, onda 
heç olmasa namus və şərəflə ölməyi bacar. Vətəni uğrun­
da, xalqı uğrunda, əzizləri uğrunda mübarizə aparan, lakin 
hər hansı bir səbəbdən məğlub olan namuslu igidlərin son 
sözü bu olur... Düşmənlərim mən sizə məğlub olmuram, 
siz öz istəyinizə yalnız məni əzib keçəndən sonra nail ola 
bilərsiniz. Belə pak məqsədlər uğrunda düşmənlə mübarizə 
aparan igidlər son damla qanına qədər vuruşmaqda davam 
edirlər. Pak məqsədlər uğrunda düşmənlə mübarizə aparan 
və son nəfəsinədək mübarizəni davam etdirən igidlər namus 
və şərəflə ölməyi bacaranlardır. Çünki həmin igidlərdə na­
mus, qeyrət, mərdlik, qürur hissi var. Aşağıdakı bir təmsilə 
nəzər salaq. 
Qarğa ilə qartalı bir qəfəsə saldılar, 
Hər birinin qanadın, quyruğun da yoldular. 
Qartala oyna deyib, qarğaya çal dedilər, 
Buna əməl etməyən quşa ac qal dedilər. 
Daha əlac nə idi qarğa çaldı dəfini, 
Beləcə şurlu keçdi qartalın da dəfini. 
82
Namus və şərəf hissi ölümdən güclüdür. Bunu yalnız na­
mus və şərəf hissini qiymətləndirməyi bacaranlar başa düşə 
bilərlər. Nadan adamlardan namus və şərəf hissi gözləmək 
olmaz. 
Kişisən kişi tək yaşa həyatda, 
Sənə xoş görünər o vaxt həyatda. 
Kişilik adına xələl gətirsən, 
Bil sənə güləcək qohum da yadda. 
Namussuz insanın son aqibəti şərəfsiz ölümdür. Çünki 
yeri gələndə onlar bir qaşıq qanlarından qorxub öz şəxsiyyət 
və mənliklərini ayaqlar altına atmağa hazırdırlar. Tamahkar 
olanlar, yalançılıq, ikiüzlülük, xəyanət edənlər unutmama­
lıdırlar ki, onların son aqibəti şərəfsiz ölümdür. Aşağıdakı 
bir təmsilə nəzər salaq. 
Öz tamahı üzündən yaman düşüb əngələ, 
Ayaqları tələdə vaysınırdı qurd lələ: 
– Neçə gödən dağıdıb keçməmişdim kələyə, 
Bir qotur çəpiş üstə nə pis düşdüm tələyə. 
Bunu eşidən köpək qurda söylədi qəti: 
– Haram tikə yeyənin budur son aqibəti. 
Doğurdan da, heç vaxt başqasının malına göz tikən, 
zəh mət çəkmədən kimsələrdən nəsə qoparmağa çalışan, 
heç vaxt ömrünü xoş günlə axıra qədər başa vura bil məz 
və son nəticədə şərəfsiz bir ölümlə üzləşər. Özgə  səa­
dətinə  oğru  kimi göz tikməkdənsə, öz səadətin uğrunda 
mərd liklə mübarizə apar. Öz namus və şərəfini ayaq lar 
altına atan qeyrətsizə bel bağlama. Qeyrətsizin nə özü­
nə, nə də sözünə etibar var. Namus və şərəf hissini qiy­
mətləndirə bilməyənlərdə tamahkarlıq özünün ən yüksək 
83
mərhələsindədir. Çünki namus və şərəfin itirilməsində ən 
çox dünya malına olan tamah böyük rol oynayır. 
Tamahkar ömrünü tez verər bada, 
Zərərli şeylərdən sənə nə fayda. 
İtirmə şəninə olan hörməti, 
Sərvətlə insanın qalxmır qiyməti. 
Mənliyin, vicdanın fövqündə qoyma, 
Altunu, bülluru, şanı, şöhrəti. 
Tamahkarlığı ucundan insan müxtəlif bədbəxtliklərə dü­
çar olar və öz əvvəlki yaşayışı belə ona əlçatmaz, ünyetməz 
görünər. Aşağıdakı bir təmsilə nəzər salaq. 
Dəvətək tikan ilə dolanmaq istədi at, 
Yaraladı ağzını otdan da oldu bir vaxt. 
Qeyrətsizə bel bağlayan ya öz həyatını itirər ya da na­
mus və şərəfini. Qeyrətsiz əli ilə bal yeməkdənsə, mərd əli 
ilə soğan çörək əldə etmək daha yaxşıdır. İnsan öz gündəlik 
fəaliyyətini faydalı əməyə sərf etməlidir. İnsanın namusa 
doğru atdığı hər bir addım şərəfli həyata aparan yeganə düz­
gün yoldur. Namus və şərəf hissi elə bir hissdir ki, insanın 
hər bir fəaliyyəti bu hissin qiymətində az­çox dəyişikliklərə 
səbəb olur. İnsanın müsbət və mənfi hərəkətləri namus və 
şərəf hissində öz əksini tapır. 
Yersiz şıltaqlıqla həddini aşma, 
Olsan da ümman tək vədəsiz coşma. 
İnsana hansı şey xələl gətirsə, 
Çalış o şeyləri adına qoşma. 
  ***
Hər şey başlanğıcdan tapar pərvəriş, 
Səni fərqləndirən şey dünyagörüş. 
84
Hamının gözündə üstün sayılar, 
Ağılla yoluna qoyulan hər iş. 
Xoşbəxtliyə çatmaq üçün nəinki bütün mənfiliklərdən 
uzaq olmaq, həm də mənfiliklərlə daimi mübarizə aparmaq 
lazımdır. Həqiqəti sevənlərin həyatda olması həyatda bir 
çox mənfiliklərin qarşısının alınmasında çox böyük rol oy­
nayır. Aşağıdakı bir təmsilə nəzər salaq. 
Yazda gülləmiş qanqal qızılgülə söylədi: 
– Əgər məni görsələr səni kəsib atarlar. 
Qızılgül gülümsəyib ona yavaşdan dedi: 
– Həqiqəti sevənlər yaxşı ki, həyatda var. 
İnsan unutmamalıdır ki, namuslu həyat yolu bütün yol­
lardan ən yaxşısıdır. Bu yolun yolçuları tərifə layiqdirlər. 
İnsanın əməli insanın düşüncələrinin nəticələri deməkdir. 
İnsan nə qədər dərrakə və təmiz ürəkli olsa, onun hərəkətləri 
də bir o qədər ürəyəyatan və faydalı olar. Safqəlblilik əsil 
insanlıq simasının birinci şərtidir. İnsanın düşüncələri onun 
əməllərində öz əksini tapdığından, onun etdiyi hərəkətlərə 
əsasən hər hansı bir şəxsin daxili aləmi barədə düzgün 
mühakimə yürütmək olar. İnsanın həyatdakı fəaliyyəti insa­
nın daxili aləminin açarıdır. Əməyinə və işinə verilən qiymət 
insanın şəxsiyyətinə verilən qiymətdir. Ona görə də insan 
həmişə öz bacardığı işdən yapışmalıdır ki, onun əməli fay­
dalı olsun və başqaları tərəfindən yüksək qiymətləndirilsin. 
Əks təqdirdə vəziyyət aşağıdakı təmsildəki kimi olar. 
Tülkü gəlib söylədi: – Ay qurd lələ, 
 Az qalmışdı çaqqal mənə güc gələ. 
Öyrət mənə pəncələşib, cummağı, 
İlk zərbədə düşmən ağzı yummağı. 
85
Qurd söylədi: – Onda tülkü qulaq as, 
Birtərəfli sevda heç vaxt yaramaz. 
Sən də öyrət iyçilliyi, hiyləni, 
Zor cəngavər eyləyərəm mən sən. 
Unutdular başlasalar da məşqə, 
Səriştəsi var hər kəsin bir işdə. 
Yaxud da başqa bir təmsilə nəzər salaq. 
Qarğa düz bir ay idi görünməyirdi gözə, 
Soruşdular: – Nə üçün qarğa çıxmayır üzə? 
Qonsusu dedi: – Mahnı bəstələyib yazır o, 
Az vaxtda olacaqdır özü deyir hazır o. 
Sərçə gülümsəyərək əlavə etdi bu an: 
– Tay denən qulağımız gedəcək qırhaqırdan. 
Şirin də olsa, acı da olsa insan öz əməllərinin bəhrəsini 
bir vaxt dadacaqdır. Öz əməllərinin nəticəsindən fayda­
lı bəhrə götürmək üçün yaxşı əməl sahibi olmaq lazımdır. 
Ataların belə bir misalı var: “Nə tökərsən aşına, o da çıxar 
qaşığına”. 
Sənin də gözünə çökəcək duman, 
Gözü dumanlıya olginən həyan. 
Bir zaman qocalıq qəddini əysə, 
Tapılsın sənin də əlindən tutan. 
  ***
Nəşin qoyulacaq məzara bir gün, 
Gördüyün işləri əvvəldən düşün. 
Köçsən qaranlığa işıqdakılar, 
Səndən danışmasın pisliyin üçün. 
Ey insan, bəd əməllərinin nəticəsi ki, səni xar edəcək, 
onda nə üçün yaxşı əməl sahibi olmayasan. İnsan unutma­
86
malıdır ki, öz əməlləri ilə son aqibətinin qiymətini təyin 
etmiş olur. Son aqibətinin qiyməti isə sənin bir yaşamlıq 
ömür payının cəmiyyət üçün dəyəridir. 
Etdiyin hörməti üzə vurma sən, 
Bir könül sındırma bilərək, qəsdən. 
Yetişsə ömrünün xəzanı bir gün, 
Arxanca gülməsin dostum, hər yetən. 
  ***
Xariqə yaradar biliklə insan, 
Özü xariqədir bizim bu cahan. 
Həyatda faydalı işinə görə, 
Xoş bir xatirəylə sən də xatırlan. 
Bəd əməl sahibləri ilə yaxşı əməl sahibləri arasında­
kı fərq insanın daxili aləminin şərti hüdudlarıdır. İnsanın 
daxili aləmi çox sirli və rəngarəngdir. Bu rəngarənglilik 
insanlar arasındakı fərq həddini çoxaldır. İnsanın daxili 
aləminin müsbət və mənfi həddinin dərəcəsi eynidir. Yəni 
həyatda olan bəd əməllərin sayı qədər də yaxı əməl var. Bu 
isə əksliklərin vəhdəti deməkdir. Lakin məqsəd ondadır ki, 
bütün insanlar yaxşı əməl sahibi olmağa çalışsınlar. Yax­
şının əks tərəfinin pis olmağı hamıya məlumdur. Fəqət bu 
pisliyin cəmiyyət içərisində zərərindən başqa xeyiri olma­
dığı halda axı nə üçün edilsin. 
Pis iş ki, adına gətirir xələl, 
Nə üçün görəsən pislikdən əngəl. 
Özünə güvənən əyilər bir vaxt, 
Şam yana bilərmi söyləyim sərvaxt. 
Elə işlər tut ki, titrəmələrdən, 
Laxlayıb uçmasın altındakı taxt. 
87
Həyat heç də pislərdən xali deyildir. Atalar demişkən: 
“Meşə çaqqalsız olmaz». 
Dünya malı üçün qan tökmək nədən, 
Doymayırmı gözün qanlı nəyşdən. 
Həyatda qəlb qırmaq istəyən də var, 
Yaxşı ki, ürəklər deyil şüşədən. 
Ey insan övladı, pislikdən uzaq ol, hər hansı bir əməlinin 
nəticəsini əvvəlcədən düşün. 
Düzlüklə azalmaz heç kəsin şanı, 
Göylərə qaldırar düzlük insanı. 
Həmişə tərəf çıx sən həqiqətə, 
Düzlüklə çəkilər adın hörmətə. 
İnsan insanlıq borcunu və vəzifəsini başa düşməlidir. 
Vətənə, anaya məhəbbət, darda qalanın əlindən tutmaq, 
ümidsizə kömək etmək, uşaqlara və qocalara qayğı gös tər­
mək, təbiəti mühafizə etmək və c. İnsanın borcu və vəzi­
fə sidir. Öz borcunu və vəzifəsini yerinə yetirə bilməyən, 
insanlıq adına ləkə gətirən kəslər əsil insanlıq simasından 
uzaqdır. 
Zirvəyə yüksəlsə qarğa titrəyər, 
Dərələr qartalın qəddini əyər. 
Əgər insanlığın qədrin bilməsən, 
Sənin insanlara nə xeyrin dəyər. 
  ***
Ey insan, həyatda olma gəl naşı, 
Arifin bəlalar çəkməz bil başı. 
İnsanlıq borcunu yerinə yetir, 
Faydan hiss olunsun hər addımbaşı. 
88
Öz insanlıq borcu və vəzifəsinə sədaqətli olan kəslərin 
cəmiyyət içində mövqeyi həmişə yüksək olar. Öz hərəkət 
və fəaliyyətinə görə cəmiyyət içində yüksək mövqeyə ma­
lik olan kəslər isə xoşbəxt adamlardır. Xoşbəxtlik isə insa­
nın bütün ömrü boyu arzuladığı bir istəkdir. İnsan adı bütün 
canlılar arasında ən ali addır, bu adın təmizliyini həmişə 
qorumağa çalışmaq lazımdır. Təmiz ad sahibi təmiz vü­
cudlu unsan deməkdir. İnsanlıq adını itirmək bədbəxtlik 
deməkdir. Aşağıdakı bir təmsilə nəzər salaq. 
Tülkü yatıb yuxusunda bir gecə, 
Gördü paho... dəyişibdir gör necə. 
Dərisi var pələng kimi xallıca, 
Qüvvəsi var ayı kimi bolluca. 
Suya girib balıq kimi üzürdü, 
Qanadı var havada da süzürdü. 
Bənzəri vardı müxtəlif heyvana, 
Lakin bir ad tapmayırdılar ona. 
Adsızlıqçün qara idi lap qanı, 
Axı yenə əvvəl vardı ad-sanı. 
Ayrı­ayrı fərdlərin öz adını ləkələməsi ümumi insanlı­
ğa ləkə vurmaq deməkdir. İnsanlıq adına yaraşmayan bir 
hərəkəti üçün hər hansı şəxsi ciddi cəzalandırmaq lazımdır. 
Belə olarsa, insanlıq adının qorunmasında məsuliyyətsizlik 
göstərən hər bir şəxs bu adı qorumağın məsuliyyətini və 
vacibliyini başa düşər. İnsan adı müqəddəs addır. Bütün 
bəşəriyyətin keçmişi, indisi və gələcəyi insanla bağlıdır. Ey 
insan, insan adına ləkə gətirməkdən çəkin. İnsanlıq adının 
əzəmət və qürurunu nəfsə və ehtirasa satmaq olmaz. İnsanın 
nəfsi həmişə onu elə yerlərə çəkib aparar, onu elə vəziyyətə 
salar, bu hökmən insanlıq adına xələl gətirmiş olar. Əsil in­
89
san bütün ömrü boyu öz nəfsi ilə mübarizə aparmağı və ona 
üstün gəlməyi bacarmalıdır. Nəfsin və ehtirasın bir anlıq 
ləzzəti üçün insan bir çox hallarda bütün ömrü boyu ləkəli 
yaşamağa məcbur olur. Nəfs və ehtirasını cilovlamamaq 
özünü dəryada burulğanlar içərisinə atmaq deməkdir. İnsan 
insanlığa ləkə gətirən məziyyətlərdən uzaq olmalıdır. 
Demirəm cəsarət göstərmə dostum, 
Fəqət ki, həddini aşma heç vədə. 
Səbirlə, təmkinlə ver qərarını, 
Tələsib, kükrəyib, coşma heç vədə. 
  ***
Qəbahətli işə girişmə ki, sən, 
Sonra utanasan qəbahətindən. 
Etdiyin günahı bilərək, qəsdən, 
Özgənin adına qoşma heç vədə. 
  ***
Cavabdeh olginən gördüyün işə, 
Nalayiq işləri eyləmə peşə. 
İnsanlıq adına xələl gətirib, 
Həyat yollarında çaşma heç vədə. 
İnsan həyatla mübarizədə öz ağlına və gücünə güvən­
məlidir. Öz ağılı və düşüncəsi ilə hərəkət edən kəs bir çox 
bəlalardan uzaq olar. Ağılla hünəri elə əlaqələndirmək la­
zımdır ki, onlar bir­birini tamamlaya bilsinlər. Hünərsiz 
ağılın faydası olmadığı kimi, ağılsız hünər də axmaqlıq 
sayılar. Yalnız ağılın gücü ilə hünərli insan həyat dolayla­
rındakı mübarizədən qalib çıxa bilər. Həyat insanı bir çox 
çətinliklərə sala bilər, lakin bir çox çətinliklərin aradan qal­
dırılmasının yeganə yolu mübarizə aparmaqdır. Həyatın 
sınaqlarından həmişə mətin və mübariz, ağıllı insanlar saf 
çıxa bilərlər. 
90
Heç vaxt simu-zərə bel bağlama gəl, 
Əqlin, düşüncənlə həyatda yüksəl. 
Əqilli kəslərlə yoldaşlıq et sən, 
Əqilin önündə sarsılar düşmən. 
Əqilli qəpiyin qədrini bilər, 
Əqilsiz dövləti külə döndərər. 
Əqildir çətində insana sipər, 
Əqilsiz dar gündə göz yaşı tökər. 
İnsanın həyatda ağılla fəaliyyət göstərməsi özü üçün xoş 
güzaran yaratmağın yeganə yoludur. Əgər həyatda ağılın və 
hünərin varsa və öz fəaliyyətində bunları əlaqələndirməyi 
bacarırsansa, xoşbəxtlik özü axtarıb səni tapacaq. Təməli 
pisliklə qoyulan işin sonundan xeyir gözləmə. Pisliklə atı­
lan addım sahibləri insan cəmiyyətinin ziyanvericiləridir. 
Rüşvətxorlar, əliəyrilər, özgə malına göz dikənlər, vəzifə­
sin dən sui­istifadə edənlər pisliklə atılan addım sahib ləridir. 
Pislik etməyə doğru edilən meyl yaxşılığa quyu qazmaq 
deməkdir. Əsil insan hər vaxt pis əməllərdən çəkinməlidir. 
Çünki pis əməl son nəticədə insana başqalarının yanında 
başıaşağılıq və xəcalət gətirər. Aşağıdakı bir təmsilə nəzər 
salaq. 
Gördülər ki, tülküyə xidmət eyləyir ayı, 
Heyvanlar mat qaldılar nə edir ayı dayı. 
Tülküdən soruşdular: – Bu iş görünüb harda? 
Tülkü gülüb söylədi: – O uduzub qumarda. 
Pis iş ki, mənliyinə gətirəcəkmiş xələl, 
Onda səni nə üçün cəlb eləsin bu bədəl?!
İnsanın başqalarına qarşı etmiş olduğu pislik heç vaxt 
unudulmur. Çünki edilən pislik kimsələrin səadətinə vu­
91
rulan zərbədir. Hər hansı bir əməl sahibi düşünməlidir ki, 
kimsələrə qarşı etmiş olduğu hərəkət vaxt gələr onun özünə 
qarşı da edilmiş olar. Belə olan təqdirdə heç kəs başqala­
rına qarşı bəd əməl niyyətində olmaz. Çünki özünə rəva 
görmədiyin bir işi başqalarına rəva görmək insanlığa yaraş­
mayan bir hərəkətdir. Nə qədər bacarırsan, yaxşılıq etməyə 
çalış, nə qədər bacarırsan, pislik etməkdən çəkin. Əsil insan 
kimsələrə etdiyi yaxşılıq müqabilində müəyyən bir mü­
kafat və ya güzəşt gözləməməlidir. Əsil insan başqalarına 
edəcəyi yaxşılığı sadəcə olaraq öz insanlıq borcu sanma­
lıdır. Edilən yaxşılıq qarşısında müəyyən bir şərt qoymaq 
o yaxşılığı tamam qiymətdən salır və yaxşılıq edən şəxsin 
öz mənafeyini güdən adam olduğunu aydınlaşdırır. Əgər bu 
yaxşılığın arxasında hiylə dayanmışsa, bu insan üçün ən bö­
yük qəbahətdir. Belə kəslər ayrı­ayrı vəzifə sahiblərinə yal­
taqlıq, satqınlıq edib müəyyən vasitə ilə özlərini yaxşı kimi 
büruzə verməyi çalışsalar da, belələrin buynuzu içərisində, 
iç üzləri isə pərdə arxasındadır. Onlara bel bağlamaq olmaz. 
Aşağıdakı bir təmsilə nəzər salaq. 
Tülkü şirin dil ilə pələngi aldı ələ, 
Dedi: – Sənin dalınca danışan çoxdur lələ. 
Elə biri qapıçın əyriayaq canavar. 
Elə filan filankəs işindən etməyir ar. 
Pələng dedi: – Beləysə qapıçı kim olsun bəs? 
– Elə mən də bacararam tülküdən gəldi bu səs. 
Pələng razı olsa da fikirləşmədi fəqət, 
Tülküyə bel bağlayan çox yaşamaz nəhayət. 
Unutmaq lazım deyildir ki, başqasının qeybətini qıran, 
başqasına pislik etməkdən çəkinməyən, yeri gələndə sənə 
də pislik edər. Yaxşı da, pis də qıraqdan baxanda hamı üçün 
92
bütün çılpaqlığı ilə görünür. Yaxşı ilə pis arasındakı fərqi 
qiymətləndirmək lazımdır ki, insanların öz hərəkətlərinə 
cavabdehliyi artsın. İnsanlar həmişə cəmiyyət içərisində 
müəyyən nüfuza malik olmağa çalışırlar. Əlbəttə ki, bu 
da onlarda öz hərəkət və davranışlarının müəyyən qədər 
müsbət mənada dəyişməsinə səbəb olur. Çünki cəmiyyət 
içərisində öz hörmət və şərəfini qorumaq üçün hökmən 
yaxşı əməl sahibi olmaq lazımdır. 
Qiymət ver yaxşıya, pisə yerində, 
Düzlüyün, qiymətin olsun sənin də. 
Şərəf nə olduğun anlamaz bilsə, 
Pislikdən əl çəkər günün birində
   ***
İstəsən hörmətin olsun hər zaman, 
Pislikdən uzaq ol yaşa firavan, 
Bəd əməl sahibi pisliyin üçün, 
Hörmətsiz, izzətsiz bil olacaqsan. 
Pis əməl insana heç vaxt xeyir verə bilməz, yalnız onu 
hör mətdən salar. Vaxt gələr hər şey öz yerin tapar, hörmət­
sizlik isə pis əməl sahibinə qalar. Aşağıdakı bir təmsilə 
nəzər salaq. 
Yazdakı tumurcuqlar axır yarpağa döndü, 
Sanki çılpaq budaqlar yaşıl örpək büründü. 
Bundan qürurlanaraq ağac günəşə dedi: 
– Daha qoymaram heç vaxt qarşıma işıq düşə. 
Günəş gülümsəyərək ona beə söylədi: 
– Unutma gələcəkdir payız yenə görüşə. 
İnsan gərək əlinə imkan düşəndə pislik yox, yaxşılıq 
et məyə çalışsın. Çünki həyat yalnız yaxşıları müsbət qiy­
93
mətləndirir. Hər kəs öz mövqeyini və yerini bilməlidir. Heç 
vaxt insanı insana qarşı qoyma. Mövqeyindən və vəzifəndən 
qürrələnib özündən aşağı mövqe tutanlara aşağı gözlə bax­
ma. Hər kəsin özünə gərə öz şəxsiyyəti və mənliyi var. 
Şəxsiyyət və mənlik vəzifənin böyüklüyünə və kiçikliyinə 
baxmır. Aşağıdakı bir təmsilə nəzər salaq. 
Dəniz coşub çağlayıb, tərifləyirdi özün, 
Mən güclüyəm deyərək bitirirdi hər sözün. 
Çaylara lağ eyləyib bulaqdan kam alırdı, 
Bəzən sahə qalxırdı, bəzən də süst qalırdı. 
Bir sözlə böyüklüyün soxsa da hey gözə o, 
Tanımırdı mənbəyin gələndə söz-sözə o. 
Ümumiyyətlə, pislikdən uzaq olanın, öz yerini və möv­
qeyini bilənin heç kəsdən töhməti olmaz. İnsanlıq hissini 
itirmək məhv olmaq deməkdir. İnsanlıq hissinə həmişə sa­
diq olmaq lazımdır. Çünki insanlıq adında əzəmət və qü­
rur var. İnsan öz daxili hisslərinin üzərində hökmranlıq 
edib yalnız insanlıq hissini inkişaf etdirməlidir. Müxtəlif 
hisslərin daxilində baş qaldıran çılğınlıqlarına uymaq ol­
maz və hər bir kəs istəsə öz daxili hisslərində dönüş yarada 
bilər. Aşağıdakı bir təmsilə nəzər salaq. 
Bir gün bayquş xaraba bir damın namərd əlləri ilə 
uçurulmuş kərpiclərinin üstündə oturaraq ətrafı xoş bir 
rahatlıqla seyr edirdi. Bütün canlılara məxsus bir əlamət 
kimi, özü üçün sevimli olan bu əyləncəylə sanki o öz daxili 
hisslərini nizamlayırdı. Lakin birdən bayquş tutuldu. Hiss 
etmək olardı ki, artıq seyr etdiyi ətraf mühit onun üçün öz 
xüsusi gözəlliyini itirmişdir. Bəzən belə də olur, uzun müddət 
sənin üçün zövq mənbəyi olan və yaxud da nəslən həyat 
94
şəraitindən, vərdişdən əmələ gələn və daha yeni nəsildə artıq 
irsi əlamətə çevrilən keyfiyyətin, etdiyi tələblər özü birdən-
birə sənə xoş gəlmir və əgər qüsurlu bir əlamətsə, öz qüsu-
runu hiss edirsən. İndi bayquş da belə bir vəziyyətdə idi. O 
həsrətlə abadlıq, toy-düyün, firavanlıq arzulayırdı. Bayquş 
həyəcanlanmışdı, o, təəccüb içindəydi. O öz fikrində bütün 
həyatı boyu, bəlkə də bir çox bayquş nəsilləri boyu davam 
edən istək və arzularının tamamilə əksi olan hisslərinin baş 
qaldıracağına inana bilmirdi. Lakin bu həqiqət idi. Bayquş 
abadlıq arzulayırdı və həm də deyəsən o abadlıq axtarırmış 
kimi bir qədər boylandı da, lakin bu bir neçə anlıq baş ver-
di. Bayquş yenidən ətrafı həris və xoş rahatlıqla seyr edərək 
nə vaxtdansa sönüb qaralmış ocaq yerinə uçdu. Deyəsən, 
orada zibillikdə tənha eşələnmək onun üçün daha xoş ola-
caqdı. O, abadlıq barədə düşünməkdən çəkinirdi. Çünki bu 
fikirləri bayquşun daxilinə nə isə sirli bir qorxu çökdür-
müşdü. O, qaralmış ocaq yerinə uca-uça yalnız bun ları dü-
şündü. Deməli, hər bir canlının daxilində bir-birinin əksi 
olan hisslər yığını yerləşir və o, canlının düşdüyü şəraitdən, 
ona göstərilən təsirdən asılı olaraq, istənilən andan onun 
daxilində bir-birinin əksi olan bu hisslərdən birini inkişaf 
etdirmək olar. Və demək biz bayquşlar üçün də sür düyümüz 
xoş güzəran iyrənc və miskin görünə bilər deyə bayquş dü-
şündü. Lakin mən bunu istəmirəm, istə mirəm... istəmirəm... 
Yaşanmış günlərin faydalılığı ilə fəxr etmə, yaşan­
mamış günlərini faydalı keçirməyə çalış. Çünki yaşanmış 
günlər arxada qalmışdır, insan gələcəyin tələblərinə ca­
vab verməlidir. İnsanın düşüncələri də, həyat fəaliyyəti 
də yalnız bir məqsəd üçün cəmlənməlidir. Özünün və 
bütün bəşəriyyətin xoşbəxtliyini təmin etmək naminə. 
İnsanın yaşanmış günlərdəki fəaliyyətini cəmiyyət 
95
qiymətləndirəcəkdir. Ey insan, gələcək fəaliyyətinin cə­
miy yət tərəfindən müsbət qiymətləndirilməsi üçün ağılla 
hərəkət et. 
Xalq ilə bağlıdır hökmü zamanın, 
Xalqa tərəfsənsə artacaq şanın.  
Kimsələrin sənə etdiyi yaxşılığı itirmək sənin özünün pis 
olduğunun sübutudur. Sənə edilən yaxşılığın təmənnasızlığı 
yaxşılıq edən kəsin əsil insan olduğuna işarədir. Təmənnasız 
yaxşılıq etməyi bacaranlarla ülfət bağlamağa çalış və ondan 
nümunə götür. Təmənnasız edilən yaxşılığı itirmək namus 
və şərəfini itirmək deməkdir. Pislikdən isə bacardıqca gen 
qaçıb qorunmaq lazımdır. 
Üzdə yaltaqlanan kəslərdən qorun, 
Dalınca danışan səslərdən qorun. 
Hamısın saymıram, ey əziz dostum, 
Axırı ki, bütün pislərdən qorun. 
Təmənnasız yaxşılığı itirməmişdən qabaq insan öz vic­
danını itirir. Öz vicdanını itirənlər isə insanlıq adına xələl 
gətirərlər, heç bir qüsuru isə özləri üçün ar bilməzlər. Belə 
kəslər ayrı­ayrı fərdlərə vəzifəsinə görə yaltaqlanar, asan 
qazanc naminə qeyrətsizlikdən belə çəkinməzlər. Aşağıdakı 
bir təmsilə nəzər salaq. 
Bir gün çağırıb iti vəzifəyə qoydular, 
Neçə tula küçüyü hörmət edib satdılar. 
Çoxları yaxınlaşıb onunla yal da yedi, 
Çoxları yatağında ona yat qal da dedi. 
Keçdi həftələr aylar, iti qurd əvəz etdi, 
İndi də qeyrətsizlər qurd üçün əldən getdi. 
96
Bəd əməl dərd gətirər, yaxşı əməl səadət. İnsan bu deviz 
altında yaşamalıdır. Pisliyə meyl edənlərin əksəriyyətinin 
əsas məqsədi asan yolla, zəhmətsiz var­dövlət əldə etməkdir. 
Lakin onlar bir şeyi unudurlar, zəhmətsiz səadət mümkün 
deyildir. Xoşbəxt olmaq üçün mübarizə aparmaq lazımdır. 
Azadlıq naminə, xoş gün eşqinə, 
Mübarizə edən məğlub olarmı?!
İnsan əzabına, insan zülmünə, 
Tərəfdar çıxan da heç yaşayarmı?!
İnsanlarda bir­birinə qaşı hörmət, ehtiram, məhəbbət ol­
malıdır. Başqasına zülm edən unutmamalıdır ki, ondan da 
güclüləri var və yeri gələr özü də pis vəziyyətdə qalar, bir 
təmsildə deyildiyi kimi:
Vəhşi bir təbəssümlə milçəyə baxdı arı, 
Onun qoca qəlbinin qızışdı yalovları. 
Özündən gücsüzləri bu cür qarşılardı o, 
Yaratdığı nəslə də bunu aşılardı o. 
Fəqət əqrəb yanına uçaraq qondu milçək, 
Sanki bununla dedi: – Ey arı, məndən əl çək. 
Arının bədəninə bütün dünya gəldi dar, 
Dedi: – Bu doğru imiş, güclüdən də güclü var. 
Bəd əməl sahibləri bunu həmişə nəzərə almalı və insan­
lıq adına xələl gətirməkdən çəkinməlidirlər. Həyata bir can­
lı kimi gəlmisənsə, bir zaman məhv olacağını da bilməlisən 
və əgər bunu bilirsənsə, onda həyatın hər anından səmərəli 
istifadə et. Öz həyatını qoru və yaşa, insan dünyaya yalnız 
bir dəfə gəlir. Bu bir yaşamlıq ömür payında həyatın sınaq­
larından saf çıxmağa çalış. Həyat yalnız onunla qalibiyyətlə 
97
mübarizə aparanlara qoynunda yaşamağa yer verir. Öz varlı­
ğının qədrini bilməyən kəsdən fayda gözləmək ağılsızlıqdır. 
Özünə və cəmiyyətinə fayda vermək üçün səy göstərmək, 
zəhmətdən çəkinməmək lazımdır. Həyatın şirinliyinə uyub 
ömrünün qiymətli anlarını qara pul kimi xərcləmə. Həyatın 
şirinliyindən bütün ömrün boyu ləzzət ala­ala yaşamaq 
üçün ehtiyatını əldən vermə. Zəhmətə qatlaş ki, ehtiyacın 
məngənəsində bir vaxt sıxılmayasan. Aşağıdakı bir təmsilə 
nəzər salaq. 
Anası yemlədikcə yedi, kefləndi cücə, 
Çıxıb hinin üstünə gəzib şefləndi cücə. 
Hələ dost tanışa da atmacalar atdı o, 
Böyüdü, beçə oldu, dərdə qəmə batdı o. 
Çünki artıq anası onu yemləməyirdi, 
Tənbəl beçə özünə cücəlik diləyirdi. 
 Tənbəllik insan üçün böyük bəladır. Həyatda yaşamaq 
nə qədər şirindirsə, tənbəllik onu bir o qədər acı edir. İn­
san gərək həyatda hər bir anın qədrini bilsin. Ömrün sona 
yaxınlaşdıqca, hiss edəcəksən ki, qədrini bilmədiyin anlar 
yaşanmış ömrünün puç olmuş səhifələridir. 
Ömrün ən qiymətli anıdı gənclik, 
Çalış bu yaş dövrü topla çox bilik. 
Toyun öz yeri var, yasın öz yeri, 
Elə et ömründə çox olsun şənlik. 
  ***
Qədrini biləsən gərək hər anın, 
Anlardan yaranır ömrü insanın. 
İtirilmiş anlar, ömürdən düşən, 
Saralmış yarpaqdır buna inanın. 
98
Zamanla ayaqlaşmağı bacarmaq lazımdır. Atalar demiş­
kən: «Hər zamanın bir hökmü var”. Gərək həyata elə açıq 
gözlə baxmağı bacarasan ki, zamanın nəbzini tutmağa 
müyəssər olasan. Zamanla ayaqlaşmaq həyatla mübarizə 
apara bilmək deməkdir. Çalışıb həyatda elə fəaliyyət 
göstərəsən ki, qocalıb bir vaxt öz keçmişinin xatirələr 
aləminə dalanda ömrünün puç olmuş səhifələri səni məyus 
etməsin. 
Çalış gəncliyində yaxşı həyat sür, 
Yaxşı, yamanı da sən gənclikdə gör. 
Arzu və istəklər çoxdur. Bir yaşamlıq ömür çərçivəsi 
daxilində öz arzu və istəklərinin imkanın daxilində, daha 
faydalı və məzmunlularını həyata keçirməyə çalış. Hər kö­
nül oxşayan, gözə xoşagələn şey uğrunda mübarizə apar­
maq hiss və ehtiraslara üstünlük vermək deməkdir. İnsan bu 
mübarizədə qalib gəlib öz məqsədlərinə də çata bilər, lakin 
bu bəlkə də əldə oluna biləcək daha faydalı və məzmunlu 
bir şeyin itirilməsi deməkdir. Fayda fərqi uğrunda yeni 
mübarizə isə zaman itkisi deməkdir. Zaman itkisi isə insan 
ömründən gedən qiymətli anlardır. Faydalı və məzmunlu 
həyat uğrunda mübarizə aparanlar öz ömürlərini zaman 
itkisindən qorumağı bacaranlardır. Aşağıdakı bir təmsilə 
nəzər salaq. 
Ağ dəftərçə kitaba baxaraq gülümsədi: –
– Vərəqlərin yazılıb artıq karsızsan dedi. 
Kitab söylədi ona: – Tərtəmiz olsan da sən, 
Xalq üçün faydalıyam səndən çox-çox artıq mən. 
İnsan bu sirli həyata biliklə yol açıb faydalı mübarizə ilə 
ömrünün xoşbəxt anların uzatmağa çalışmalıdır. 
99
Sirli olmasaydı bu böyük cahan, 
Çox tez usanardı həyatdan insan, 
Gör həyat nə qədər şirindir, hamı, 
Ölümdən qoparmaq istəyir bir an. 
İnsan heç vaxt unutmamalıdır ki, həyat xoşbəxt yaşama­
ğı bacarmayanlar üçün bir məzardır. Öz günlərini səmərəsiz 
keçirənlərin həyatı yeknəsəq və cansıxıcı keçər, həyat on­
ları öz mövqelərindən aşağı salar və onların axmaq və 
düşüncəsizliyini bununla bəyan edər. Aşağıdakı bir təmsilə 
nəzər salaq. 
Təsadüfən şahlığı ələ keçirən çaqqal, 
Dedi: – Düşmənim çoxdur mənə dəyəcək zaval. 
Odur ki, sarayında o, seçkilər keçirdi
Özü də inandığın məsul işə seçirdi. 
Dovşanı qoydu çaqqal müdafiə naziri, 
Əmr etdi tısbağanı ona qoysunlar katib. 
Tülkünüysə eylədi o özünün vəziri, 
Sənədə qol çəkdi ki, şah özü belə deyib. 
Xallı pələng seçildİ şah sarayında mehtər, 
Qalan heyvanlar isə oldu sıravi əsgər. 
Ancaq fikirləşmədi o sarsaq çaqqal bu an, 
Şahlıq bacarmayanı salır şahlıqdan zaman. 
Həyat hər bir kəsin öz dəyərini müəyyənləşdirir və 
bu nunla da həmin şəxsin insan cəmiyyəti arasında möv­
qeyini dəqiq təyin edir. Demək həyatda yaxşı mövqe tuta 
bilməyənlər öz hərəkət və fəaliyyətlərini düz gün isti qa­
mətləndirməyi bacarmayanlardır. Zamanı qiy mət ləndir məyi 
bacarmaq ömrü qiymətləndirməyi bacarmaq deməkdir. 
Atalar demişkən: “Hər işin öz vaxtı var”. Müəyyən işlərin 
100
həllində tələsmək və ya gecikmək uduzmaq deməkdir. Öz 
vaxtında və səbirlə görülən işin faydası çox olar. 
Hər hökmü verməmiş fikirləş bir az, 
Səbirlə iş görən peşman olmaz. 
Səbirlə yarpağı atlas edərsən, 
Səbirlə sünbül də yetirər bir dən. 
Həyatda hər şeyin bir mənası var, 
Səbirlə damladan ümman yaranar. 
Səbirlə iş görən xeyir görürlər, 
Tələsən düz yolun çaşıb itirər. 
Zamanın qiyməti müəyyən vaxt ərzində görülən işin 
dəyəri ilə ölçülür. Faydasız işlə məşğul olan kəs vaxtı itir­
məklə yanaşı? öz əməyini də itirmiş olur. Aşağıdakı bir 
təmsilə nəzər salaq. 
Bülbül balalarına qarğa gəldi desin dərs, 
Yaxşı nəğmə deməkçün nə cür çıxarsınlar səs. 
Nümunə göstərməkçün oxusa da sonetlər, 
Fəqət bala quşların səsi oldu ona dərs. 
Əgər hər hansı bir kəs öz əməyini səmərəsiz sərf etməsə? 
onun gördüyü işin faydası çox olar və öz hədər getmiş zəh­
məti üçün heyfsilənməz. Aşağıdakı bir təmsilə nəzər salaq. 
İlan dedi əqrəbə: – Güllərdən şirə çəkək, 
Bal toplayaq bizi də bəsləsinlər arı tək. 
Düzdür şirə çəkdilər, zəhər toplandı fəqət, 
Faydasız işdən onlar peşman oldu nəhayət. 
101
Faydasız zəhmət peşmançılıq, yorğunluq, baş ağrısı və 
töhmət gətirər. 
Yüz qarğa dərəni viran etsə də, 
Qartalı zirvədən saldıra bilməz.  
Dalğalar enişdə tüğyan etsə də, 
Suların yoxuşa qaldıra bilməz. 
Zamanı fəaliyyətin üçün ölçü vahidi yox, fəaliyyətini 
zaman üçün ölçü vahidi etməyi bacar ki, zamanı qabaq­
laya biləsən. Gərgin və faydalı iş zamanın qiymətini artı­
rar və vaxt ölçüsünü azaldar. Bu isə keyfiyyət və qənaət 
deməkdir. Yalnız mənalı zəhmət sahibləri ehtiram və hör­
mətə layiqdirlər. 
Hər şeydə mənbə bil olacaq zəhmət
Zəhmətlə taparsan həyatda hörmət. 
Bəllidir qızılgül tikansız olmaz, 
Qızıldan qiymətli sayılar almaz.  
Səmərəli keçən ömür barlı ağac tək daim diqqət mər kə­
zində olar. Cəmiyyətin diqqət və qayğı mərkəzində olmaq 
isə sənin namuslu və şərəfli adam olduğuna dəlalət edir. 
Çünki yalnız həyatı düzgün başa düşənlər ömrün hər anın­
dan səmərəli istifadə etməyə çalışırlar. 
Ömürlər mənalı olsa yaxşıdır, 
Silahlar sükuta dalsa yaxşıdır. 
Qızıl qanlar ilə əldə edilən. 
Azadlıq əbədi qalsa yaxşıdır. 
102
Səmərəli və mənalı həyat keçirənlər başıaşağı və təmkin­
li, səmərəsiz həyat keçirənlər isə lovğa və təkəbbürlü olar­
lar. Aşağıdakı bir təmsilə nəzər salaq. 
Bir günlük ərzağını yığıb kefləndi milçək, 
Söylədi: – Mən hamıdan bilin varlıyam bişək. 
Üzündə, yerişində görünürdü təkəbbür, 
Elə bil ki, hamıya paylamışdı yaqutdur. 
Bir illik ərzağını yığan qarışqa belə, 
Heç o qədər danışıb basmırdı dilə-felə. 
Öz vaxtını boş və mənasız keçirənlərin son aqibəti acı 
göz yaşları və kimsələrəsə möhtac olmaq olar. 
Dalma həqiqətdən uzaq xülyaya, 
Vermə öz ömrünü puçluqla zaya. 
Əzəldən elə tut ehtiyatını, 
Göz tikmə kimsədən verilən paya. 
İtirilmiş günlər üçün peşmançılıq əzabı çəkməkdənsə, 
gələcək günlər üçün ikiqat səylə işlə. Peşmançılıqla acı 
göz yaşları axıtmağa dəyməz, mübarizəylə itirilmiş hər 
hansı bir şeyi əldə etməyə çalışmaq lazımdır. Çünki itki­
ni geri qaytarmaq əsil mərdlik və kişilik deməkdir. Heç 
vaxt səmərəsiz bir tədbiri həyata keçirmək üçün əzmkarlıq 
göstərmə. Səmərəsiz tədbirin həyata keçirilməsi üçün 
göstərilən əzmkarlıq axmaqlıq deməkdir. Səni fayda­
lı əməyə sövq edən düşüncələrin qulu ol. Çünki fayda­
lı əməyin müqabilində öz ömrünü xoşbəxt və şən keçirə 
bilərsən. İnsanda öz məqsədinə inam, yüksək ruh və gərgin 
işə sədaqət olarsa, o, ikiqat əzmlə işləməyi bacarar. 
103
Həyatda yenilməz olarsa insan, 
Çatar məqsədinə axır bir zaman. 
İkiqat əzmlə çalış ki, dostum, 
Gələcək həyatın olsun firavan
  ***
Səyinlə taparsan hörmət ehtiram, 
Səy ilə yerinə yetər hər məram. 
Səy ilə çalışıb həyatıma mən, 
Bir an ehtiyacı yaxın qoymaram. 
Əbədiyyətə qovuşandan sonra da yaşamaq üçün, bir ya­
şamlıq ömür payının daxilində faydalı həyat yolu seç. Özü 
üçün həyat yolu seçmək insanın hiss və düşüncələrindən 
asılıdır. Seçilmiş həyat yolunun qiymətliliyi və faydası isə 
insan cəmiyyətinin həmin şəxsə göstərdiyi münasibətlə 
ölçülür. Əbədiyyətə qovuşmaq üçün insan cəmiyyətinə 
daha çox fayda verə biləcək qədər fəaliyyət göstərmək la­
zımdır. İnsan həyatının faydalılığı üçün zaman hüdudları 
yoxdur. Çünki bəzən insanların hörmət və ehtiramlarına la­
yiq olan qəhrəmanlar hər hansı hərəkət və fəaliyyətiylə bir 
anda yaranır. İnsan uzun müddət göstərdiyi qüsursuz həyat 
fəaliyyətinə görə də qiymətləndirilir. Ümumiyyətlə, insan 
şəxsiyyətinin qiyməti imkan və şərait daxilində bütün bacarı­
ğıyla xalqına verdiyi fayda ilə ölçülür. Öz şəxsi mənafelərini 
güdənlərin, yüngül və sərfəli işdə baş girləyənlərin xalq 
yanında hörməti olmaz. Öz şəxsiyyətlərinə qiymət qoyma­
yanlar imkan daxilində faydalı işlər görmək əvəzinə yün­
gül və sərfəli işlərə meyl edənlərdir. Aşağıdakı bir təmsilə 
nəzər salaq. 
Boynu dönməz boz öküz iş axtarırdı yaman, 
Deyirdi iş tapmıram nə eyləyim ay aman. 
104
Mənə deyirlər ki, get traktor sür, əkin ək. 
Yaxud da bənnalıq et, barı ucalt, bina tik. 
Kimi deyir yürüş et, vəhşi-xam torpaqlara, 
Düşünmürlər deyirlər, bunlar hara, mən hara. 
Mənə lazımdır olam podratçı, ya da anbardar, 
Həm yüngül, həm sərfəli, belə olar işbazlar. 
İnsan özü­özünə qarşı tələbkar olmasa, günləri səmərəsiz 
keçər. Özü özünə qarşı tələbkar olan insan həmişə öz arzu 
və məqsədlərinə çatar. İnsan özü­özünə qarşı tələbkar olar­
sa, demək öz daxili hissləri üzərində də hökmranlıq etməyi 
bacarar. Öz daxili hissləri üzərində hökmranlıq etməyi 
bacarmayanlar isə cəmiyyətə zidd hərəkətlər etməklə, öz 
mənlik və şəxsiyyətlərini ayaqlar altına atmış olurlar. Aşa­
ğıdakı bir təmsilə nəzər salaq. 
İnsanın özü­özünə qarşı tələbkarlığı onun faydalı əmə­
yinin başlıca səbəbidir. 
Dünyada faydasız həyatınla sən, 
Saralmış yarpaq tək ötüşəcəksən. 
Tələbkarlıq etsən özün-özünə, 
Arzu istəyinə yetişəcəksən. 
Faydasız işə əmək sərf etmək vaxtı ikiqat itirmək de­
məkdir. Çünki faydasız əmək sərf etdiyin vaxtda mənalı 
işlə məşğul olub fayda və səmərə əldə edə bilərdin. Zaman 
dayanmadan hərəkət edir və ömürdən, gündən qəlpə­qəlpə 
qoparır. Bir vaxt əcəl bizi haqlayacaqdır. Bu şirin həyatda 
ağılsız hiss və uymayıb qurub yaratmaq həvəsiylə yaşayan­
lar, yalnız əbədiyyətə qovuşarlar və vaxt itkisinə məruz qal­
mazlar. İnsanın hiss və düşüncələri müxtəlif olduğu kimi, 
həyata baxışları da müxtəlifdir. Ona görə də yaxşılardan 
nümunə götürüb faydasız işlərdən çəkinmək lazımdır. 
105
İnsan var həyatda qızıldır, ləldir, 
Zəhmətlə ömrünü edib çıraqban. 
İnsan var həyatda elə əfəldir, 
Faydasız işiylə puçdur hər zaman. 
Faydasız işə sərf edilən əmək vaxt itirməkdən əlavə həm 
də axmaqlıqdır. 
Bir bayquş balasını tutuzdurub aldı şah, 
Dedi: – O, bəslənəcək sarayda, olun agah. 
Qanad açıb uçanda xarabalıq gəzməsin, 
Abadlıq, firavanlıq onun canın üzməsin. 
Lakin şah unutmuşdu bir həqiqəti gerçək, 
Bayquş elə bayquşdur, xarabalıq gəzəcək. 
Faydalı­faydasız günlərin qocaldıqca gözlərinin qarşı­
sında canlanacaqdır. Çox vaxt qocaldıqca ömrün qiymətini 
tam aydınlığı ilə hiss edirsən, o vaxt isə hər şey artıq arxa­
da qalır. Gənclik həyatın ən qiymətli çağıdır. Ömrünüzün 
qiymətini gənclikdə bilin... 
Öz ömür yükünü ağılla daşı, 
Bərabər qoyma heç üzüyə qaşı. 
Həyata baxışı heç də artmayır, 
Həyatda insanın artdıqca yaşı. 
   ***
Gənclikdə qazan ki, bir ad dünyada, 
Qocalıq vaxtında yetişsin dada. 
Gənclikdə həyatın mənasız keçsə, 
Qoca vaxt möhtacdır qohuma, yada. 
   
106
  ***
Gənclikdir ömrünün zinətli çağı, 
Gənclikdə qoyarsan dağ üstə dağı. 
Gənclikdə gördüyün işlərdən yarar, 
Qocalıq dövrünün firavanlığı. 
Gənclikdə itirilən günlər, ixtiyar vaxtının mühafizəçi­
lərinin itirilməsi deməkdir. Gəncliyi qiymətləndirmək la­
zımdır. Həyatda itirdiyimiz anlar zamanında əldə edə 
bilmədiyimiz arzu və istəklər deməkdir. Ona görə də dərin 
düşüncəyə və ağıla malik olan kəs çalışmalıdır ki, həyatında 
mənasız anlar olmasın. Səmərəsiz keçən həyatla sən ki, öz 
ürəyincə yaşaya bilməyəcəksən, belə həyatın nə mənası var. 
Həyatda öz arzu və istəklərini daha çox əldə etmək üçün 
ömrün hər anından səmərəli istifadə etmək lazımdır. 
Həyatın hər anının qədrini bilən insan, 
Əliylə öz ömrünü puç eyləməz heç zaman. 
Əgər o düzgün yoldan kənara çıxsa bir an. 
Yaşaya bilməyəcək əvvəlki tək firavan. 
  ***
Mübariz insana ehtiyac yaddır, 
Səmərəli həyat əsil həyatdır. 
İtirdiyin anlar ömürdə gündə, 
Əldə edilməyən arzu muraddır. 
İnsanın həyatını onun saf arzu və istəkləri rövnəqləndirir. 
Pak məqsədə doğru insan inadla can atmağa çalışmalıdır. 
Çünki pak məqsədin sonunda onun faydası ilə yanaşı, se­
vinc və nəşə də dayanır. Saf əməl sahibi olub həyatdan zövq 
ala­ala yaşamaq lazımdır. Öz həyatından zövq almağı ba­
carmayanlar həyatdan bezərlər. İnsanın öz həyatına qəsd 
107
etməsi onun yaşamağa hünərinin və cəsarətinin çatmama­
sı deməkdir. Həyatına qəsd edən kəslər ya özü özlərinin 
hiss və ehtiraslarını cilovlaya bilmədiklərindən qüsurla­
ra yol verib xəcalətlərindən bu işi tuturlar, ya da həyatda 
bilavasitə onun özünə də təsir edən nadanlığa, nadürüstlüyə, 
qarşı mübarizə aparmağa iradələrinin çatmamasına görə 
bu vasitədən istifadə edirlər. Hər iki hal üçün isə bu doğ­
ru yol deyildir. Həyatda mübarizə aparmaqla hər şeyə qa­
lib gəlmək və hər məqsədə çatmaq olar. Öz həyatına qəsd 
etmək, nadürüstlüyə yol vermək iradəsiz və axmaq adam­
ların işidir. Belə iradəsiz axmaqlarla biz aşağıdakı təmsildə 
tanış ola bilərik. 
Namərd hökmdarlığı o qədər artmışdı ki, 
Buna tab gətirməyib dovşan özün asmışdı. 
Şəxsiyyəti olmayan bir şələquyruq tülkü, 
Öz doğma anasının əmcəyini kəsmişdi. 
Nadanlara, nadürüstlərə qarşı mübarizə apararkən ruh­
dan düşmək lazım deyildir. 
Düşün barsız ağac meyvə verərmi, 
Gözsüzlər dünyada işıq görərmi? 
Nadanın, zalımın hökmranlığı, 
Düşünün insanlar, uzun sürərmi? 
Həyatda yaşamaq lazımdır, özü də bir insan kimi yaşa­
maq lazımdır. 
Yaşamaq çətin deyil, 
İnsan kimi yaşamaq çətin olmuş əzəldən. 
108
Ey insanlar, verməyin həqiqəti siz əldən. 
Cəsarət verilib ki, işlədəsən yerində, 
Yerində işlənməsə inanın ki, qiyməti, 
Olmaz hətta zəyin də. 
Məhəbbəti, nifrəti qəlbinizdə boğmayın, 
Günəş də olsaz belə, vaxtdan əvvəl doğmayın. 
Məclislərdə yerini, hörmətini bil insan, 
Şadlananda, güləndə öz yerində gül insan. 
Qoy meyarın həmişə hörmətin, şanın olsun, 
Gördüyün əməllərə güzgü vicdanın olsun. 
İnsan həyatda həmişə öz həddini bilməlidir. Öz həddini 
bilməyənlər cəmiyyət içərisində hörmətdən və qiymətdən 
düşərlər. 
Ağıl dərk etdiyi bütün varlığın, 
Öz həddi, öz nisbi çərçivəsi var. 
Ruha qida verən laləzarlığın, 
Özü də olmazdı gəlməsə bahar. 
Günəş öz həddindən artıq isitsə, 
Od tutub yanardı bütün yer üzü. 
Bıçaq qaydasından bir qədər kütsə, 
Adi bir şeyi də kəsməzdi düzü. 
Çaylar kükrəyərək həddin aşanda. 
Qarşısın almağı lazım bilirlər. 
Ürəkdən kədəri, həddin aşanda, 
Yanaqdan süzülən yaşla silirlər. 
Bütün söylənilən bu hikmət inan, 
Tabedir özünə uyğun qanuna. 
Aşma öz həddini sən də, ey insan, 
Hədd aşmaq gətirər xələl adına. 
109
İnsanın xoşbəxt həyatının hər günü zəhmət sərf etdiyi 
anlardan ibarətdir. Vaxtında və mənalı çəkilən zəhmət üz 
ağardar, insanın lazımi ehtiyaclarını ödəyər. 
Fikirlər mənalı olsa yaxşıdır, 
Qanqallar, tikanlar solsa yaxşıdır. 
Zəhmətdən axsa da alın tərləri, 
Elinin sərvəti bolsa yaxşıdır. 
Zəhmətə qatlaşmağı bacaranları, həyat heç vaxt ehti­
yac məngənəsində sıxa bilməz. İnsanı zəhmətə qatlaşdı­
ran, onu yaşadan, həyata insanlara bağlayan məhəbbətdir. 
Məhəbbətin saflığını qorumaq istəyirsənsə, onu alçaltma­
malısan. 
Məhəbbət hisslərin ən alisidir, 
Günəşdən də artıq hərarəti var. 
Məhəbbət hisslərin ən xalisidir, 
Büllurdan da təmiz lətafəti var. 
Onda gözəllik də, nikbinlik də var, 
Onda həyat eşqi tapır intişar. 
Məhəbbət duyğular, hisslər varlığı, 
Məhəbbət könüllər laləzarlığı. 
Məhəbbət insanın güc-qüvvəsidir. 
Həyatda yenilməz iradəsidir. 
Bütün müsbət insani hisslər içərisində məhəbbət hissinin 
xüsusi yeri vardır. Məhəbbətsiz ömür təsəvvür etmək olsa, 
onda o, ömrün həyatda itkisi böyük olardı. Məhəbbət insanı 
təmizliyə, nəcibliyə, gözəlliyə səsləyir. Məhəbbətlə atılan 
hər addımın sonunda saflıq, mübarizlik, həyat eşqi dayanır. 
Tikan törəyəndən gül ola bilməz, 
Günəş hey yansa da kül ola bilməz. 
110
Desələr ürəklər biganələşsin, 
Ey insan övladı, bil, ola bilməz. 
   ***
Günəşsiz bəllidir olmazdı həyat, 
Buz kimi donardı bütün kainat. 
İnsan həyatının özü də inan, 
Eşqsiz olsaydı heç idi heyhat. 
Məhəbbət insanın həyatda yenilməz iradəsidir. Məhəb­
bətlə insan həyatda ən çətin əldə olunan arzu və istəkləri 
belə cəsarətlə ram edir. Məhəbbətin gücü ilə insan yeri 
gələndə ölümə belə qalib gəlir. Atəşli bir eşq ilə sevən kəs 
öz məhəbbəti yolunda Fərhad kimi lazım gəlsə, dağı belə 
qoparmağa hazır olar. Eşq və məhəbbətlə döyünən ürəyə 
qibtə etməyə dəyər. 
Tükənməz bir hissdir sevgi insanda, 
Diri sayılırmı sevgisiz can da? 
Eşqsiz olsaydı ürəklər, qəlblər
Yaşayış olmazdı yəqin cahanda. 
   ***
Heçdir bu dünyanın, xoş ləzzətindən, 
Yaşamaq hissindən, məhəbbətindən, 
İlıqlıq duymayan durğun bir könül;
Məhrumdur taleyin səxavətindən. 
Məhəbbət ömrü mənalandırır. Məhəbbətlə döyünən ürək 
sahibləri öz həyati fəaliyyətlərində həmişə nümunəvi olma­
ğa çalışırlar. Məhəbbətin qiyməti insanı hünərli və cəsarətli 
etməsindədir. Məhəbbət insana hər vaxt lazımdır. Məhəbbət 
insanın gənclikdə cəsarətini, ahıllıqda dəyanətini, qocalıqda 
müdrikliyini sübut edir. 
111
Bəllidir ətri açılan gülün, 
Fəğanı gülədir şeyda bülbülün, 
Yarımla söhbətin bircə anını, 
Fövqündə qoymaram adi bir ilin. 
   ***
İncimə yarının gileylərindən, 
Büllur deyilsən ki, qırılasan sən. 
O gül yanaqları solmasın deyə, 
Oxşa saçlarını yarının şən-şən. 
   ***
Yansa da illərlə eşqin oduna, 
Sən xələl gətirmə eşqin adına. 
Eşqə xəyanətkar gözüylə baxma, 
Vəfalı dilbərin düşsün yadına. 
Məhəbbətin həddi yoxdur. O, insanı ölümlə mübarizəyə 
belə apara bilər. O, insanı gəncliyindən ta qocalığa qədər 
olan dövrlərində haqlaya bilər. Məhəbbətə ağılla hökm 
etmək olmaz, o hisslərin yeganəsidir ki, ağıla hökm edir. 
Məhəbbət gözlünü kor, ağıllını divanə, qocanı qəlbən ca­
van edər. Məhəbbət elə bir hissdir ki, onun əzabı da insana 
xoşdur. Məhəbbət ona qarşılıqlı düçar olan kəslər arasında 
bütün sədləri götürür, könüllərdən könüllərə körpü salır. 
Məhəbbətin ilk müjdəçisi gözlərdir. Gözlər həqiqətən də 
insanın hiss və ehtiraslarının zühuredicisidir. 
Min yara sağalar, min iş düzələr, 
Mətləbi anlayıb güləndə gözlər. 
Ürəyin başına qızmar köz ələr, 
İntizar, həsrətdə qalanda gözlər. 
   
112
   ***
Tale boyun burar, fələk baş əyər, 
Gövhərin qiyməti qəpiyə dəyər. 
Könül gülzar olar, laləzər geyər, 
Gözlərə körpülər salanda gözlər. 
   ***
Hayqıran çaylar tək kükrəyib daşar, 
Qan tutan igid tək həddini aşar. 
Bəzən tələsiyər, bəzən də çaşar, 
Düşməndən intiqam alanda gözlər. 
   ***
Qəmlənər, doluxar, gülər, ağlayar, 
İntim duyğularla coşar cağlayar, 
Ürək sevindirər, ürək dağlayar, 
Hərdən xəyallara dalanda gözlər. 
Məhəbbət ləkə götürməz. Əgər sən öz məhəbbətini hər 
hansı bir hərəkətinlə ləkələyirsənsə, demək o, əsil məhəbbət 
deyildir. Əsil məhəbbətlə sevən insan öz məhəbbətinə öm­
rünün axırınadək sadiq qalmalıdır. Sədaqət­məhəbbətin 
mühafizəçisidir. Sevgidə xəyanət, məhəbbətdə dönüklük 
deməkdir. Məhəbbətin qiyməti onun saflığındadır. 
Uyma hər gülruxsarə, onda etibar olmasa, 
Açma qəlbini yara nazənin dildar olmasa. 
Piyalə gözlər ki, var aşiqlərə bir bəladır, 
Düşərsən səhralara bəxtin sənə yar olmasa. 
Çatarsan vüsala sən yar olsa həmdəmin əgər, 
Güllə bülbül qovuşar aralıqda xar olmasa. 
113
Siyah tellə oynaşan qələm qaşlı mələk ki, var, 
Bir anda yolun azar qəlbində qərar olmasa. 
Əli yarsız da qalar vəfalı yar tapanadək, 
Kimə lazım o nigar, onda düz ilqar olmasa. 
Vəfalılıq, düz ilqarlılıq məhəbbətin təmizliyinə dəlalət 
edir. Təmiz məhəbbətə qara yaxmaq çətindir. İnsan öz 
məhəbbətinin təmizliyini hər an qorumağı bacarmalıdır. 
Yüngül əyləncələrə meyl etmək, bir anlıq ləzzətin şirinliyinə 
uymaq insanın təmiz məhəbbətini hər an ləkələyə bilər. Öz 
təmiz məhəbbətinə ləkə düşə biləcəyindən qorx. Qarşılıq­
lı məhəbbət­səadət deməkdir. Ailə xoşbəxtliyi iki ürəyin 
birliyindədir. 
Ailə başçısı hörmətli gərək, 
Ağıllı qadını kişiyə dirək. 
Bir qızla evlənib həyat qurdunmu, 
Bir olsun gərəkdir onlarda ürək. 
   ***
Olma hər şey üstə ürəyi qara, 
Dostum xilaf çıxma əhdə, ilqara. 
Ömrünü ömürlə birləşdirəndə, 
Düşün ki, sonradan gəlməyin zara. 
Qarşılıqlı məhəbbətin qədrini bilmək lazımdır. Yalan, 
hiylə, ikiüzlülük qarşılıqlı məhəbbətin şübhə toxumları­
dır. Səmimiyyətdən uzaq ailədə qarşılıqlı məhəbbət olmaz. 
Səmimiyyət qarşılıqlı məhəbbəti əbədiləşdirər. Səmimi ailə 
məkrdən həmişə uzaq olar. Ey insan, öz səadətinin qədrini 
bil. Səadət heç də hər kəsə qismət olmur. O da bir yaşantıdır. 
Onu qazanmaq çətin, itirmək asandır. Məhəbbəti nə sədəqə 
114
kimi bağışlamaq nə də qəbul etmək olmaz. Məhəbbət ürəyin 
hökmü ilə olmalıdır. Ürəkdən bəxş edilməyən və yaxud da 
qəbul olunmayan məhəbbətin sonu əzab, işgəncə və ayrılıq­
dır. Məhəbbət insanın elə saf hisslər toplusundan ibarətdir 
ki, məhəbbətə xəyanət, insanlığı təhqir etmək deməkdir. 
Eşqidir dünyada ən şirin nemət, 
Onun acısı da yaradır ləzzət. 
Heyf ki, qönçəyə xar da meyl edir? 
Kaş ki, olmayaydı bircə bu hikmət. 
  ***
Həqiqi yarına vurğun olan kəs, 
Özgə gülüstandan çiçək istəməz. 
Əgər kim özgəyə göz yetirsə, 
Onda onun hissi sayılır həvəs. 
Sevgi libas deyildir ki, onu tez­tez dəyişəsən. Məhəbbətin 
qüdrəti onun yeganəliyindədir. İnsan öz eşqini yüngül hiss 
və ehtiraslara qurban verməməlidir. Öz məhəbbətini həvəslə 
eyniləşdirmə. Həvəs bir anlıq məstliyin, məhəbbət əbədi 
səadətindir. Kimsələrin özünə qarşı məhəbbətindən əyləncə 
kimi istifadə etmək qeyrətsizlikdir. Bu başqalarının sənə 
qarşı lütfkarlığından, sadədilliyindən sui­istifadə etməkdir. 
İnsan gərək hər vaxt öz nəfsini boğmağı bacarsın. Nəfsin 
iblis caynaqlarından qurtarmaq əsil insanlıq adını qorumaq 
üçün özündə hər vaxt cəsarət və hünər tap. 
Bir qarın yeməyin tamahıyla sən, 
Çalış mənliyini endirməyəsən. 
Bİr soyuq sevgiyə ehtiras qatıb, 
Könülsüz odunu söndürməyəsən. 
115
Ey insan, özgə səadətini əyləncə və həvəs xatirinə puç 
etmək sənə yaraşmaz. Başqalarının səadətinə xəyanət in­
sanlıq adına ləkədir. 
Hər kəsin həyatda öz mövqeyi var, 
Hər kəsin qəlbində bir dünya yaşar. 
Tutduğun işlərə fikir ver ki, sən, 
Qoyma pis əməllər tapa intişar. 
  ***
Gül-çiçək açmazmı bülbül gəlməsə? 
Səma olmazmıdı quş yüksəlməsə? 
İnsan səadəti pozularmıdı? 
Yəqin uymasaydı insanlar nəfsə. 
Əsil məhəbbət həyatın bütün sınaqlarından saf çıxmalı­
dır. Həyatın keşməkeşli burulğanlarında öz təmiz adlarını 
qoruya bilməyənlərə məhəbbət töhfəsi layiq deyildir. Hər 
yetənə ürək açmaq, hər yetənə sevirəm demək məhəbbəti 
cılızlaşdırmaq, ucuzlaşdırmaqdır. Məhəbbətin saflığını qo­
rumaq elə öz şəxsiyyətini qorumaq deməkdir. Şəxsiyyətini 
və mənliklərini qiymətləndirə bilməyənlər məhəbbəti də 
qiymətləndirməyi bacarmazlar. Qəlbində saf hisslər yaşa­
danlar əsil məhəbbətlə sevə bilərlər. 
İlk baharın gəlişində, 
Mən hərarət istəyirəm. 
Nazlı qızın gülüşündə, 
Xoş lətafət istəyirəm. 
Məsum, təmiz ürəklərdə, 
Arzularda, diləklərdə, 
Mələksima mələklərdə, 
Saf məhəbbət istəyirəm. 
116
Əhdi peyman bağlayanda, 
Eşq əmanət saxlayanda. 
Qüssə, ələm haqlayanda, 
Mən dəyanət istəyirəm. 
İnamsız məhəbbətin ömrü uzun olmaz, demək o, əsil mə­
həbbət deyildir. Məhəbbət olan yerdə inam birinci şərtdir. 
İnam­istək yaradır. İnamsızlıq insan ömrünün əzab və 
işgəncələr içərisində keçməsinin başlıca səbəbidir. İnam­
sız ürək müəyyən bir qərara gələ bilməz və daim sıxıntı 
içərisində qalar. İnamsız qurulan ailə qum təpəsi kimidir, 
adicə bir titrəyişdən uçulub dağıla bilər. Ürəyində inam 
olub öz sevdiyi ilə qovuşanların isə həyatı şən keçər. 
Bir az təkəbbürlü, bir az məst olar, 
Sevdiyi oğlanla nişanlanan qız. 
İnamlı, ürəkli və sərbəst olar, 
Sevdiyi oğlanla nişanlanan qız. 
Qəlbində qüssədən, qəmdən iz olmaz, 
Yarıyla görüşü ona söz olmaz, 
Hicranın odundan qəlbi köz olmaz
Sevdiyi oğlanla nişanlanan qız. 
Açılar günbəgün qönçə gül kimi, 
Bənzi gözəlləşər dümağ tül kimi, 
Sevinər, şadlanar, tuti dil kimi, 
Sevdiyi oğlanla nişanlanan qız. 
Əsil məhəbbətin ürəyə bir yolu var, içəri girən kimi o 
da bağlanır. Əsil məhəbbət heç vaxt unudulmur. Əsil mə­
həbbətlə bir­birini sevənləri yalnız ölüm ayırar. 
117
Aşiqə gözəldir öz yarı əzəl, 
Öz yarı yolunda olar o, məşəl. 
Dilbər öz yarını sevirsə əgər, 
Yalnız ölüm olar bu yolda əngəl. 
  ***
Dünya üzükdürsə, qaşı insandır, 
İnsan gövhərdirsə, şöləsi candır. 
Parlayan gövhərin zövqündən yüksək, 
Vurğunu olduğun, gözəl canandır. 
Əsil məhəbbətlə sevən aşiqə, öz dilbəri hər şeydən üs­
tündür. Aşiq öz dilbəri yolunda həmişə can fəda etməyə 
belə hazırdır. Onu bu yoldan heç bir şeylə çəkindirmək ol­
maz. Əsil məhəbbətlə sevənlərə dünya malı ilə hökm etmək 
olmaz. Öz məhəbbətində dünya malına uyanların sevgisi 
həvəsdir. Tamahla sevgi bir çərçivəyə sığmaz. Məhəbbətin 
saflığını yalnız saf və təmiz hisslərlə qorumaq olar. Dünya 
malına möhtac olanlar öz məhəbbətlərinin saflığını qoruya 
bilməzlər. Aşağıdakı bir təmsilə nəzər salaq. 
Çaqqalı evləndirmək vaxtı gəlib çatmışdı, 
Doğurdan da, artıq o böyüyüb boy atmışdı. 
Gözaltı eyləmişdi dovşanın qızın çaqqal, 
Atasısa deyirdi: – Canavarın qızın al. 
Dovşan kimdir ax lütün biri lüt deyil? 
Bilirdim olacaqdır sənin axırın veyl. 
Canavarın qızıyla edəcəyəm toyunu, 
Elə bircə sürüdür qapısında qoyunu. 
Tək dovşanın evinə dəyər onun maşını, 
Nə məhəbbət, nə sevgi itirmisən başını? 
Tamah güc gəldi, çaqqal oldu sərvətə möhtac, 
Dünya malı üstündə quruldu bir izdivac. 
118
Hər hansı bir məqsədlə qurulan ailədə riyakarlıq, iki üz­
lülük, yalan hökmranlıq edər. Məqsədli qurulan ailə xoş­
bəxtlikdən çox­çox uzaqdır. Belə ailələrin sonu puçdur. 
Yalnız təmiz məhəbbətlə qurulan ailədə səadət bərqərar 
olar. Yalnız təmiz və qarşılıqlı məhəbbət xoşbəxtliyin açarı­
dır. Vüsalın şirinliyi hicranın acılığı qədərdir. İnsan qarşısı­
na çıxan maneələrlə mübarizə aparmağı bacarmasa, vüsala 
çata bilməz. Vüsalın şirin nəşələrindən həzz almaq üçün 
yeri gələndə hicranın acı günlərinə də dözmək lazımdır. 
Vüsalla hicran daim bir­birini izləyən proseslərdir. Yalnız 
sevən ürəklər bu proseslər burulğanında ləngər vurarlar. 
Ziddiyyət artarsa, çevriliş olar 
Əksliklər olmazsa idrak süst qalar. 
Baxıb bir-birinə zidd əməllərə, 
Deyərdim bunların əlaqəsi var. 
  ***
Qönçə dodaqlara al yanaq yarar, 
Bülbüllər gül üstə fəğan qoparar. 
Məhəbbət töfhəsi ömürdə yoxsa, 
Sənin varlığının nə mənası var. 
İnsanın həyatda gündəlik rastlaşdığı canlı və cansız var­
lıqlar onun üçün adiliyə çevrilə bilər. Lakin daim yenilik 
axtaran insan üçün adiləşmək sözü yaddır. Əsil məhəbbət 
də adiləşməməlidir. İnsanın əsil məhəbbətinin gücü vü­
salın şirinliyindən sonra da azalmamalıdır. Əksinə, vüsal 
şirinliyindən sonra bir­birini sevən kəslər arasında mehri­
banlıq və ülfət artmalıdır. İnsan əsil məhəbbətlə sevdiyi­
nin bütün hiss və ehtiraslarına qarşı biganə olmamalıdır. 
Sevdiyinin bütün sevinci kədəri sənin şadlığın, iztirabların 
deməkdir. 
119
Qartal oylağında sar ola bilməz, 
Hər aşiq vəfalı yar ola bilməz. 
Sevginin, dostluğun, vəfalılığın. 
Qarşısın heç sərvət, var ala bilməz. 
   ***
Qəzəb kükrəyərmi səbəb olmasa, 
Gözdən yaş çıxarmı ürək dolmasa? 
Bülbül gülüstanı tərk eyləyərmi, 
Söyləyin çəmənzar, çiçək solmasa? 
Sevgi ilə döyünən ürəyin ritmləri səadət soraqlıdır. Sev­
gi ilə döyünən ürəyə qibtə etməyə dəyər. 
Yüksələn zirvələr qarsız olmasın, 
Ağaclar meyvəsiz, barsız olmasın. 
Təmənna edirəm ulu tanrıdan, 
Həyatda insanlar yarsız olmasın. 
Əsil aşiqlər məhəbbət yolunda maneələrə sinə gərməyi 
bacarmalıdırlar. Məhəbbət yolunun yolçuları cəsarətli və 
sədaqətli olmalıdırlar. Xəyanətə uyan aşiqlərin son qisməti 
acı göz yaşları olar. Hər kəs həyatda olduğu kimi görünməyə 
çalışmalıdır. Riyakarlığın, yalanın, boş tərifin ömrü üzün 
olmaz. Əsil məhəbbət yolçuları adiliyə uymamalı, öz saf 
məhəbbəti uğrunda mübarizə aparmağı bacarmalıdırlar. 
Məhəbbətdə süniliyin son nəticəsi acı uğursuzluq olar. Aşa­
ğıdakı bir təmsilə nəzər salaq. 
Turş alça dərman, boya çəkib qızartdı üzün, 
Budaqda şəstlə durub təriflədi öz-özün. 
Ay beləyəm, filanam mənim də öz adım var, 
Hər meyvənin öz dadı, mənim də öz dadım var. 
Deyib axır ki, tapdı bir müştəri özünə, 
Dərilib yeyilincə sığal çəkdi üzünə, 
Turşluğunu görüncə üdərən də atdı onu, 
Hər kəs axır tanınır geysə də min cür donu. 
Əsil məhəbbətlə sevən insanlar ömrü boyu öz məhəb­
bətlərinə sadiq olmalıdırlar. Məhəbbətdə hər iki tərəfin sev­
gisi əsas şərtdir. Birtərəfli sevginin ömrü uzun olmaz. Ca­
vabsız məhəbbətin yanğısı çox olar. 
Üzünü tutma kənara, 
Bir anlıq dayan dilbərim. 
Dərdimə eylə sən çarə, 
Qəlbimi duyan dilbərim. 
Gözlərin ulduza bənzər, 
Dəyməsin sənə bəd nəzər. 
Gedişin canımı üzər, 
Ol mənə həyan dilbərim. 
Sən məni sevdaya saldın, 
Başımdan əqlimi aldın. 
Sinəmi oxlara çaldın, 
Edirəm bəyan dilbərim. 
Məhəbbət insan hisslərinin tacıdır. Məhəbbətin hicran 
əzabları belə adi günlərdən xoşdur. 
_______________
