 
SONA XƏYAL 
 
 
 
 
 
 
 
 
 
 
 
 
 
ŞUŞA BAYRAQDARINI  
GÖZLƏYİR 
 
 
 
 
 
 
 
 
 
 
 
 
BAKI - 2011 
Sona Xəyal 
 2 
 
 
 
 
Redaktor: 
Mərziyyə Nəcəfova 
filologiya üzrə fəlsəfə doktoru 
 
 
 
 
 
Sona Xəyal. Şuşa bayraqdarını gözləyir.  
Bakı–“MBM”- 2011. 80 səh. 
 
 
 
 
AMEA-nın Məhəmməd Füzuli adına Əlyazmalar İnstitutunun 
böyük elmi işçisi, Azərbaycan Yazıçılar Birliyinin “İRS” komis-
siyasının sədri, 70-dən artıq kitabın (təlif və tərtib) müəllifi Sona 
Xəyalın bu kitabında pyeslər, xatirələr, şeirlər toplanmışdır. 
 
 
ISBN 978-9952-29-043-5 
 
 
© S.Xəyal, 2011 
Bakı, “MBM” 
 
 
 
 
 
Şuşa bayraqdarını gözləyir 
 3 
 
 
 
 
MÜƏLLİFDƏN 
 
     Allah-təala mənə ilham verdi. İllər boyu yazdım, yığdım. 
Çap imkanım olmadığı vaxtlarda belə ruhdan düşmədim. Həmi-
şə Allaha üz tutdum, ümüd etdim ki, mənə qabiliyyət veribsə, 
yazmağa səbr veribsə, yəqin bir gün yazdıqlarımın çapı üçün 
imkan da verəcək... 
Allahımdan çox razıyam. İlk şeirim 1987-ci ildə, ilk kitabım 
1993-cü ildə çap olundu. 1995-ci ildə ikinci kitabımın çapından 
sonra aradan illər keçsə də, 2000-ci ildən yenə də müntəzəm çap 
olunmağa başladım. Bir neçə hekayə kitabımı, “Divan”dan seç-
mələr kimi “Qəzəllər”imi nəşr etdirib oxuculara çatdırdım. Əl-
yazmalar İnstitutundakı tədqiqat işlərimlə bağlı kitablarım nəşr 
olundu. Eləcə də Bakı-Abşeron ədəbi mühitində yaşayıb-yara-
dan şairlərin nəşrə hazırladığım şeir topluları işıq üzü gördü. Da-
ha sonra “Müasirlərim” seriyasından yazdığım monoqrafiyalar 
çap edildi.   
2008-ci ildə Azərbaycan Yazıçılar Birliyində bizə birillik pre-
zident təqaüdü veriləndə, fikirləşdim ki, imkan varkən, kitabları-
mı çapa hazırlayıb nəşr etdirim. Oturub 3 hekayələr, beş şeirlər, 
7 məqalələr kitabı tərtib etdim. Həmin təqaüdlə ondan artıq kita-
bım çap olundu. 2009-cu ilin iyununda Natəvan klubunda yara-
dıcılığımın 30 illiyi qeyd olunanda, baxdım ki, 2 kitab artıq 52 
kitab olub. 
Bir gün başımı qaldıranda gördüm ki, yaşıdlarım bir-bir kö-
çür dünyadan. Öləndən sonra da çox olsa, ilinə bir kitabını çap 
etdirirlər. Fikirləşdim ki, bu qədər yazıb yığıram, məndən sonra 
kitablarımı çap etdirəcək kimsəm də yox, bir gün mən də bu ya-
şıdlarım kimi köçüb getsəm, nə olacaq? Çox düşündüm, özlü-
yümdə qərara gəldim ki, yazmağı saxlayıb, yazılmış kitabların 
çapı ilə məşğul olum. Özümə söz verdim ki, 50 yaşa kimi yaz-
Sona Xəyal 
 4 
dıqlarımın hamısını çap etdirməyincə təzə kitab yazmayım. Elə 
düşündüyüm kimi də elədim. Düzdür, yarımçıq kitabları tamam-
lamaq imkanım olmadı. Yalnız tam hazır kitabların çapı ilə məş-
ğul oldum. Sadəcə bu iki ildə yazdığım məqalələri də müvafiq 
kitablara daxil etdim. Ustadımız Hacı Mailin 75 illiyini boş qar-
şılamamaqçün, Füzuli ilə bağlı məqalələrimi ayrıca kitab şəklin-
də toplayıb, onun yubileyinə hədiyyə kimi nəşr etdirdim. 2009-
cu ildə yaratdığım “Gənc qələm” ədəbi birliyinin üzvləri haqqın-
da yazdığım məqalələri də onların şeir nümunələri ilə birlikdə 
“təzkirə” şəklində çap etdirdim. Üzvlərdən iki nəfərin kitabını 
də nəşrə hazırlayıb çapa verdim...      
  Bu ilin sonunda baxdım ki, həm də son zamanlar çap olu-
nan, həm də nəzərimdən qaçıb məqalə kitablarına düşməyən ya-
zılarım qalıb. Onları da ayrıca məqalələr toplusu kimi çapa ver-
dim.  
Artıq 74 kitabım nəşr olunub. Onlardan 49-u təlif, 25-i tərtib 
kitabıdır. “Müasirlərim seriyasından 18 kitabımı oxuculara çat-
dıra bildim. “Nəriman Həsənzadə” və “Şahid Həbibullayev” adlı 
kitablarımı çap etdirmək istədimsə də, onlar özlərinin çap etdirə-
cəklərini bildirdilər. Yarımçıq olan Salam Qədirzadə, “Sabir 
Rüstəmxanlı”, “Musa Ələkbərli”, “Bəxtiyar Məmmədzadə” və 
“Məşədixanım Nemət” kitablarımı tamamlamaq istədimsə də, 
vaxt imkan vermədi. Transliterasiya və tərtib etdiyim ondan ar-
tıq kitabı çapa hazırlamaq mümkün olmadı. Allah ömür versə, 
səhhət versə növbəti illərdə onları da tamamlayıb oxuculara çat-
dıracağam.  
 Arxivimi yığışdıranda, gördüm ki, o zaman yazdığım bəzi 
pyeslər, mənsur şeirlər, xatirələr də çap olunmaq istəyir. Onlar-
dan da ələ gələnini bu kitabda topladım, kitablara düşməyən bə-
zi şeirləri də bura daxil elədim. Gec olduğundan kitaba ön söz 
yazdırmağa da imkan tapmadım və bu fikirlərimi də ön söz əvə-
zi yazdım.     
 
 
 
Şuşa bayraqdarını gözləyir 
 5 
 
 
 
 
ŞUŞA BAYRAQDARINI GÖZLƏYİR 
( 3 pərdəli, 6 şəkilli) 
 
İŞTİRAK EDİRLƏR: 
 
Elşən   – 19 yaşında, tələbə 
Mətanət  – 19 yaşında, tibb bacısı, Elşənin secgilisi 
Çimnaz  – 21 yaşında, tələbə, Elşənin bacısı 
Solmaz  – 44 yaşında, Elşənin anası 
Zeynəb  – 45 yaşında , tibb bacısı 
Yetər   – 41 yaşında, şəhid anası 
Yunus  –  
Ramiz  –       Elşənin dostları 
Saməd  –  
Qonşular, əsgərlər 
 
 
I pərdə I şəkil 
 
(Pərdə açılır. Ana şəhid oğlunun şəkli qarşısında diz çöküb 
öz-özünə) 
Ana: Gözümün işığı oğul, evimin yaraşığı oğul. Necə qıydı 
fələk sənə? İyirmi il bəslədim, böyütdüm səni. Arzularım gö-
zümdə qaldı, bala. Boxçaların bağlı qaldı, bala. İstəklin evlərdə 
qaldı, bala. Kəfənsiz, məzarsız dəyişdin dünyanı. Məzarın da ol-
madı ki, üstündə ağı deyim, göz yaşı töküm. Nəşin hansı torpaq-
larda qaldı, bala. Kimə deyim dərdimi? Deyiləsi dərddimi? Evi 
yıxılsın baisin. Qapısı bağlansın namərdin. Getdin bala, daha bir 
də üzünü görmərəm, bir də səsini eşitmərəm... Can, ay bala. Sə-
nə dəyən güllə mənə dəyəydi. Sənə gələn bəla mənə gələydi. 
Hər gün bu şəkildən baxırsan mənə. Bu qədər haraylayıram, ni-
Sona Xəyal 
 6 
yə bircə kəlmə danışmırsan, bala. Yuxuma da girirsən, susursan. 
Barı yuxularımda danış. (göz yaşını başındakı kələğayının ucu 
ilə silir, özünə təsəlli verirmiş kimi) Bəlkə heç ölməmisən, bala. 
Bəlkə hardasa yaralanmısan, itkinsən. Kaş elə olaydı. Hər dəfə 
qapının zəngi çalınanda, elə bilirəm ki, möcüzə baş verəcək, qa-
pını açıb səni görəcəyəm. Hər dəfə süfrədə payını saxlayram. 
Anan ölsün, ay bala. (əlini dizinə çırpır) Yox...yox... Daha get-
din əlimdən. Yolun gedərgəlməz oldu. (hönkürür, yaş onu bo-
ğur. Bu vaxt qızı Çimnaz içəri girir.) 
Çimnaz: Ana, bəsdir daha. Bəsdir, özünü üzdün. Bu dərd 
elin dərdidir. Təkcə sən deyilsən şəhid anası. Bax ətrafına, hər 
evdən şəhid var. Hamı dözür. Özünü ələ al. Bəlkə də heç Namiq 
ölməyib? Bir də gördün qapı döyüldü, açıb gördük ki, Namiqdir. 
(gözünün yaşını silir) 
Ana: Eh, ay bala, mən də inanmıram. Amma yenə də döz-
mürəm. Allah baisin evini yıxsın. (Ayağa qalxır, şəkli divardan 
alıb öpür, yenidən asır.) Evin yxılsın fələk! Necə qıyırsan bu ca-
vanlara? İlahi, bəs deyilmi bu qədər zülm, bu qədər ah-nalə? Bəs 
deyilmi bu qədər qan, bu qədər göz yaşı? Bəs deyilmi? Bütün 
millət yerindən, yurdundan didərgin düşüb. Qocalar, uşaqlar tö-
külüb küçələrə. Bəs deyilmi bu milləti sınağa çəkdiyin? Özün 
kömək ol, İlahi! Özün bu cavanlara rəhm elə. Axı, bunlar hələ 
bəylik paltarı geyinməyiblər, gəlin otağı görməyiblər. Mənim 
Namiqim kimi. (əlini sinəsinə çırpır) Yanıram, ay Allah, yanı-
ram. 
Çimnaz: Ana, bəsdir. Özünü ələ al. (Gözünün yaşını silir, 
anasının qolundan tutub otağın aşağı küncündə qoyulmuş yemək 
stolunun yanına gətirir, oturdur.) 
Ana: Eh qızım, vallah, boğazımdan keçmir. Görəsən, balam 
öləndə ac idimi? (ağlayır) 
Çimnaz: Ana, bəsdir, ağlama. (Özü də ağlayır. Bu baxt qa-
pının zəngi çalınır, ana diksinir.) 
Ana: İlahi, özün xeyir elə.(Çimnaz qapını açır. Qardaşı El-
şən daxil olur.) 
Elşən: Salam. Axşamınız xeyir. (anasının üzünə baxır) Yenə 
Şuşa bayraqdarını gözləyir 
 7 
də ağlayırsan? Deməmişəm sənə ağlama? Şəhid anası ağlamaz. 
Oğullar ona görə şəhid olur ki, analar, bacılar ağlamasın. Ağla-
ma, ana, Namiqin ruhu inciyər. Qorxma, onsuz da onun qanı 
yerdə qalmayacaq. Onun əvəzində yüzlərlə erməni öldürəcəyəm. 
Görərsən, ana. 
Ana: Öldürəcəksən? Sən?... Yoxsa, sən də gedirsən? Hə, ge-
dirsən?... (İntizarla gözünün içinə baxır.) Yox, oğlum, istəmi-
rəm. Getmə, bala. Yox, səni buraxmaram. Biri əlimdən gedib, 
bəsdir. Səni qoymaram. Ümüdüm, pənahım sənsən, bala. Sən də 
getsən, lap ölərəm. Yox-yox...(ağlayır) 
Elşən: Elə demə, ana. Ev var ki, beş oğul verib cəbhəyə. 
Mən getməsəm bəs kim gedəcək? Namiqin 40-nı gözləyirdim. 
Daha getmək vaxtıdır, ana. Qorxma, mən ölməyəcəyəm. Nami-
qin intiqamını alacağam. Baxarsan, ana, torpaqlarımızı düşmən 
tapdağından xilas edəcəyik. Qələbəylə qayıdacağam. Amma sən 
ağlama. Analar ağlayanda, oğullar məğlub olur. Ağlamayın. 
(Çimnaza dönüb) Mən gələnə kimi Çimnaz sənə həm qız, həm 
oğul olar. İndi qızlarımızın oğulları əvəz edən vaxtıdır. Amma 
mən mütləq qayıdacağam. İndisə mənim çantamı yığın. Sabah 
yola düşürəm. 
Ana: (ayağa qalxır) Nə dedin? Elə sabah?.. 
Elşən: Hə, ana, sabah. Qorxma, salamat qayıdacağam. 
(Ana ürəyini tutub özündən gedir. Çimnaz tez su və dərman 
gətirir, köməkləşib onu özünə gətirirlər). 
Çimnaz: Gərək deməyəydin. Bilirsən ki, xəstədir. 
Elşən: Heç nə olmaz, Çimnaz. Şəhid anaları dözümlü olur. 
             (Qapının zəngi çalınır, Yetər içəri girir).  
Yetər: Axşamınız xeyir. (Solmaza baxır) Solmaz bacı, gözü-
mə bir təhər dəyirsən, olmasın azar? 
Solmaz: Ay Yetər, mənim sağalan vaxtım olacaqmı? Ay 
Yetər, kim də bilməsə, sən bilirsən, niyə soruşursan? 
Yetər: Ay Solmaz, bu bizim bəxtimizin yazısıdır. Bir mən 
deyiləm, bir sən deyilsən. Hamının ürəyinə dağ çəkilib. Bala da-
ğından böyük dağ olmur, ay Solmaz. Neyləmək olar, Allah bilən 
məsləhətdir. Dərddir verib, çəkməliyik.  
Sona Xəyal 
 8 
Elşən: Yetər xala, şəhidlik fəxarətdir, siz niyə onu belə bö-
yük dərd hesab eləyirsiniz? 
Yetər: Ay bala, sən uşaqsan. Hələ beynin qandır. Övlad da-
ğının nə olduğunu bilə bilməzsən. 
Solmaz: Dözə bilmirəm, ay Yetər, bütün gecəni gözümə 
yuxu getmir, səhəri dirigözlü açıram. (ağlayır)  
Çimnaz: Ana...(onu sakitləşdirməyə çalışır) 
Yetər: Özünü ələ al, ay Solmaz, uşaqların var. 
Solmaz: Ay Yetər, belə də dərd olar? Biri gedib əlimdən bəs 
deyil, indi bu da getmək istəyir. 
Yetər: (Elşənə baxır) Doğrudan?.. Yox, bala, elə eləmə. 
Getmə, oğul, anan yazıqdır. 
Solmaz: Gözümü ona dikmişəm, ay Yetər. Daha kimin var? 
Elşən: Niyə elə deyirsən, ay ana, bəs Çimnaz? Vallah, mə-
nim kimi on oğula dəyər. (qalxır, getməyə hazırlaşır.) Mənim 
görməli işlərim var... 
Solmaz: Ay bala, ay bala...(qapıdan çıxan Elşənin arxasınca 
sızıldayır, üzünü Yetərə tutub) Ay Yetər, bilirəm, dediyindən dö-
nən deyil. Deyibsə, gedəcək. 
 
I ərdə II şəkil 
 
(Qospital, palatalardan birində iki xəstə çarpayıda uzanıb. 
Mətanət daxil olur) 
Mətanət: Bağışlayın burada Kəyan adında əsgər var? 
Kəyan: (başını qaldırır, təəccüblə baxır.) Siz kimsiniz? 
Mətanət: Mən o biri şöbədə işləyirəm. Bizim qohumlardan 
şəhid olan var, sizinlə eyni hərbi hissədə döyüşüb. Onun ölümü 
haqqında cürbəcür fikirlər söyləyirlər, ata-anası çox narahatdır. 
(əlindəki şəkilləri ona uzadır.) Adı Mirəlidir, Maştağadandır, 
bəlkə tanıyarsınız? 
Kəyan: (şəkillərə baxa-baxa, başını tərpədir, xeyli sükutdan 
sonra) Bah, gör necə oğullar itirdik!.. 
Mətanət: Siz Mirəlini yaxşı tanıyırdınız? 
Kəyan: Dayanın, indi hər şeyi əvvəldən-axıra kimi danışaca-
Şuşa bayraqdarını gözləyir 
 9 
ğam. (bir qədər sükut edir, dərindən köks ötürür, gözlərini bir 
nöqtəyə dikib danışmağa başlayır.) Bizim batalyon Füzulinin 
Şəkərcik kəndində məktəbdə yerləşirdi. Mirəligilin rotası da 
sentyabrın axırında Qubadlıdan gəlmişdi. Biz, ümumiyyətlə, Di-
vanallar və Dilağardı kəndlərindəki postlarda dururduq. Oktya-
brın 28-də Xocavəndə hücum oldu. Həmin döyüşdə birlikdə işti-
rak etmişik. Noyabrda Arış və Məlikcan kəndlərindən Hadrut is-
tiqamətində Şaiq postuna hücuma keçdik. Dekabrın 13-də Ur-
yandağa, Peykanlının Kəpəz postuna hücum əməliyyatlarında da 
birlikdə iştirak etmişik. 
Bayram günü bizə bildirdilər ki, Ağdama getməliyik. Gecə 
saat 3-də Füzulidən çıxdıq. 3 gün Xındırıstanda qaldıq, sonra 
Papravəndə gəldik. Növbəti döyüşdə Mirəli vuruldu.  
Mətanət: Deyilənə görə ona vaxtında tibbi yardım göstəril-
məyib, ona görə... 
Kəyan: Yox, yalan sözdür. Mirəli vurulan vaxt keçinmişdi. 
Mətanət: Siz özünüz görmüşdünüzmü? 
Kəyan: Bilirsiniz, mən batalyonda tibb sanitarı idim. Arxada 
gedirdim, hamıya göz qoyurdum. Rotamızda İmişlidən Əbülfəz 
adlı bir oğlan vardı. İrəlidə gedirdi, aramızda 5-6 metr məsafə 
olardı. Birdən İzzət qışqırdı ki, Kəyan, tez ol, Əbülfəzi vurdular. 
Çatanda artıq keçinmişdi. Bir qədər irəlilədikdən sonra Sirac 
qışqırdı ki, Mərdanı vurdular. Ona köməyə getdim. Birdən hiss 
elədim ki, çiynimdə nəsə isti bir şey gəzir. Əlimi apardım, bar-
mağımın altında deşik hiss elədim, fikir vermədim, yaralıya tə-
rəf süründüm. Bu vaxt bud nahiyyəsindən də yaralandım. Artıq 
ayağımı hiss etmirdim. Çantamdan sarğı çıxarıb Siraca atdım ki, 
yaralını sarısın. Hər tərəfimdə güllələr açılırdı. Şüurum özümə 
gələndə, uşaqlara dedim ki, məni kənara çəksinlər. Məni döyüş 
meydanından çıxardılar qayadan düşəndə hiss etdim ki, kimi isə 
aparırlar. Uşaqlardan biri dilləndi ki, yol verin, bu yaralıdır, qoy 
bunu birinci çıxaraq. Soruşdum ki, ölən kim idi? Dedilər ki, Mi-
rəlidir. Artıq üçüncü itki idi ki, verirdik. Beynim dumanlandı. 
“URAL” maşınında bizi Qaradağlı kəndindəki qospitala gətirdi-
lər. Onu bilirdim ki, maşındakıların əksəriyyəti bizim uşaqlar idi. 
Sona Xəyal 
 10 
Deməli, yaralanan çox idi. İlk yardımdan sonra bizi Bakıya gə-
tirdilər. (susub dərindən köks ötürür.) Heyf, gör kimləri itirdik! 
Necə igid uşaqlar idi!... 
(Mətanət Kəyanın sarsıldığını görüb söhbəti bitirir, təşəkkü-
rünü bildirib çıxır.)  
 
I pərdə III şəkil 
 
Mətanət: Nə yaxşı gəldin, Elşən. Gör neçə vaxtdır ki, görüş-
mürük. Nə var, nə yox, dərslərin necə gedir? 
Elşən: Eh, Mətanət, nə dərs, dərs yada düşür? Namiqdən 
sonra beynimdə ancaq bir fikir dolanır... Gəlişim o qədər də se-
vindirici deyil... (sükut edir) Amma yox, mən ölməyəcəyəm, 
mütləq qayıdacağam. 
Mətanət: Hara, Elşən? Sən nə danışırsan? Hara gedirsən ki?  
Elşən: İndi hamının gedəcəyi bir yol var... Başqa yolumuz 
varmı, Mətanət?.. 
Mətanət: Olmaya cəbhəyə gedirsən, Elşən? (ürkək-ürkək 
üzünə baxır) Hə, gedirsən?... 
Elşən: (bir qədər susub) Gedirəm... Getməyə bilmərəm... Şu-
şa qalasına bayraq sancılmasa, Namiqin ruhu rahat olmaz. Bu 
yolda ölüm də olsa, getməliyəm. 
Mətanət: Ölümdən danışma, Elşən. Yox, sən ölməyəcəksən. 
Yox...(üzünü göyə tutur) İlahi, özün saxla. 
Elşən: Hə, hər gün məni beləcə dua edərsən. Təkcə məni 
yox, bütün döyüşçüləri. 
Mətanət: (yaxınlaşıb diqqətlə onun üzünə baxır.) Dua et-
mək? Sadəcə dua etmək? Niyə ki, elə bilirsən mən güllə ata bil-
mərəm. Mən də səninlə gedəcəyəm. 
Elşən: (gülümsünür) Afərin... Amma yox, mən ölməmişəm 
ki, sən cəbhəyə gedəsən. (zarafata salır) İşdi, əgər ölsəm, onda 
gələrsən intiqamımı almağa. Amma mən ölməyəcəyəm. Mütləq 
sağ qayıdacağam. 
Mətanət: İlahi...(öz-özünə səssiz danışır) 
Pərdə enir 
Şuşa bayraqdarını gözləyir 
 11 
 
II pərdə 
 
(Döyüşdən sonra əsgərlər kazarmada oturublar, mübahisə 
edirlər.) 
 
Yunus: (yumruğunu dizinə vurur) Mən bilirəm, burada sat-
qınlıq var. Əməliyyat baş tutmaya bilməzdi. 
Ramiz: Sən Allah, Yunus, bəsdir, özünü ələ al, bir az sakit 
ol. Döyüşdə hər şey olur. 
Yunus: Hər şey olur... Aparıb öz əlimizlə texnikanı, o cür 
oğulları verək düşmənə, gəlib oturaq ki, hər şey olur. 
Saməd: Yəni, bizim uşaqlardan kimsə satqın çıxa bilər? 
Mən buna heç cürə inana bilmirəm. 
Ramiz: Mən birindən şübhələnirəm. 
Yunus: (tez dikəlir) Kimdən? 
Ramiz: (bir qədər fikirli) Sonra deyərəm. 
Yunus: Hər kimdirsə, çoxdankıdır, təcrübəsi var. 
Ramiz: Mənə elə gəlir ki, könüllülərdəndir. 
Yunus: Özü də yerlidir. 
Ramiz: Bundan sonra gərək, tək-tək gələnlərin üstündə nə-
zarət qoyaq. Başqa yolumuz yoxdur... 
Yunus: Ramiz, elə könüllülər var ki, burada... 
Ramiz: Hər halda nəzarət lazımdır. (Ramiz və Rövşən ayağa 
qalxırlar, Elşən içəri girir.) 
Elşən: Salam. (yaxınlaşır, köhnə tanışlar kimi əsgərlərlə əl 
tutub görüşür. Hamı təəccüblə baxır.) Niyə mənə belə baxırsız? 
Saməd: Sən kimsən? Hansı hərbi hissədənsən? 
Elşən: Mən? 
Ramiz: (astadan) Yox bir mən. 
Elşən: Bilirsiniz, təlimdən sonra bizim rotanı Beyləqana 
göndərdilər. Xahiş etdim ki, məni bura göndərsinlər. 
Ramiz: Niyə, burda plov dəmləyiblər?!. 
Elşən: (tutulur, qaşları çatılır.) Bu nə danışıqdır? Cəbhəyə 
plov yeməyə gəlirlər? 
Sona Xəyal 
 12 
Ramiz: Bəs niyə gəlirlər? Qəhrəman olmağa? (yaxınlaşıb 
lap olun qabağında dayanır.) 
Elşən: (çaşır, sonra özünü toplayır.) Hə, qəhrəman olmağa...  
Ramiz: Belə de... Sən də qəhrəman olmağa gəlmisən... Gö-
zünü çək, bala, plan dolub. Daha hər dığa öldürənə qəhrəman 
adı vermirlər. 
Elşən: (acıqla) Sənə nə? 
 
(Uşaqlar xısın-xısın gülürlər, axırını gözləyirlər.) 
 
Yunus: (irəli çıxıb əlini Elşənin çiyninə qoyur.) İncimə, bi-
zim Ramiz çox komediya oğlandır. O hamıyla zarafat edir. 
Elşən: Bura zarafat eləməyə gəlmişik?... Onsuz da beş-altı 
ildir ki, zarafat edirik. Nəticəsi də göz qabağındadır... 
Yunus: Eh dostum, nə yaxşı ki, Ramizin zarafatları var. 
Yoxsa işimiz lap çətin olar. Eybi yox, hələ təzəsən, birinci dö-
yüşdən sonra başa düşərsən ki, zarafat adama necə lazım olur. 
Ramiz: Yaxşı, qəhrəman, soruşmaq ayıb olmasın, sənin adın 
nədir? (Elşən dinmir) Hə, demirsən, demə, onda elə səni “Qəh-
rəman” çağırarıq. Bəlkə elə düşərli oldu... 
Yunus: Ay Ramiz, qurtar, görürsən ki, zarafatdan xoşu gəl-
mir. (yer göstərir, Elşən keçib oturur.) 
Ramiz: (astadan) Yunus, bundan ağlın nə kəsir? Qapalı ada-
ma oxşayır... Bəlkə də səmimidir, hə?.. 
Yunus: Bilmək olmaz, hər kimsə, ciddi adama oxşayır. 
Ramiz: Gələndə hamı belə gəlir. (səsini ucaldır) Sonra ada-
ma elə tor qururlar ki, özün də afərin deyirsən. 
Yunus: Yaxşı, Ramiz, eşidər. 
Ramiz: Eşitsin də... Gözüm qorxub Yunus, (bir qədər fikrə 
gedir, siqaret yandırır.) Bax, niyə məhz bizim batalyona gəlib? 
Elşən: (ayağa qalxır, yaxınlaşır, Ramizlə üzbəüz dayanır, 
düz gözünün içinə baxaraq) Nədən şübhələnirsiniz? Olmaya mə-
ni casusa oxşadırsınız? 
Ramiz: (başını aşağı salıb dərindən köks ötürür.) Daha heç 
kimə inanmıram. İnanmıram... Dünənki döyüşdən sonra adam 
Şuşa bayraqdarını gözləyir 
 13 
öz-özündən də şübhələnir. 
Yunus: Fikir vermə, Qəhrəman, dünənki uğursuzluq bizə 
çox yer eləyib. Ramiz ona görə yanıqlıdır. Onnan olsa, heç səni 
içəri buraxmazdı. 
Elşən: (əlini Ramizin çiyninə qoyur) Qınamıram, qardaş, 
Ağdam satqınlığın ən dəhşətli nöqtəsidir. Çox igidlər udub bur-
dan uzanan yollar. Müharibənin düyün nöqtəsi Ağdamdır. Mən-
dən şübhələnirsən ki, niyə məhz bura gəlmişəm? Bax, elə bu dü-
yünü açmağa gəlmişəm. Məndən əvvəl qardaşım Namiq gəlmiş-
di. Arzusu var idi: Şuşaya bayraq sancmaq!... Arzusu ürəyində 
qaldı. Qırxından sonra getdim hərbi komussarlığa... Namiq tez-
tez yuxuma girir. Həmişə satqınlıqdan şikayətlənir... Deyir ki, 
özünkü gülləsindən gözlə özünü... Deyirsən ki, niyə məhz bura 
gəlmişəm?.. Tapacağam o satqınları. Mənə elə gəlir ki, o adam 
hardasa, buralardadr. Ürəyimə damıb ki, tapacağam onu. 
Yunus: Tapsan, neyləyərsən?.. O saat güllələrsən, eləmi? 
Elşən: Yox, mən bura təkcə qardaşımın qanını almağa gəl-
məmişəm. Amma bircə bilmək istərdim ki, onun meyidi harda-
dır? Eh, anam hələ də onun ölümünə inanmır. 
Ramiz: Bəlkə hələ sağdır? 
Elşən: Yox, ürəyim mənə xəbər verir hər şeyi. Namiq yuxu-
ma girəndə də həmişə keçmişdən danışır. 
Yunus: Deyirlər ki, ölülər hər şeyi bilir. Onların ruhu göy-
lərdə olur, hər şeyi görürlər. Rəhmətlik nənəm deyərdi ki, ölü bi-
zik, onlar diridirlər. 
Elşən: Amma mən Namiqin arzusunu həyata keçirməyincə, 
ölməyəcəyəm. 
Ramiz: Eh, Qəhrəman, biz hamımız bura bu məqsədlə gəl-
mişik. Amma aramızdakı satqınlar bizdən cəld tərpənirlər. Bilir-
sən, necə oğullar qurban gedib? Heç nədən. Yenə döyüşüb tor-
paq alasan, öləsən, dərd yarı. Bilərsən ki, nəyin uğrunda getdin. 
Məni yandıran da budur ki, heç nədən itiririk. (Uşaqları göstə-
rir.) Görürsənmi?. Qardaş itirməyənimiz yoxdur. Hamımızın si-
nəsinə o dağdan çəkilib. Bəlkə elə dərddir bizi birləşdirən... 
 
Sona Xəyal 
 14 
        (Növbəti döyüşdən sonra əsgərlər kazarmada) 
 
Ramiz: (içəri girir) Uşaqlar, Akifgili qospitala çatdırdıq, hər 
şey öz qaydasındadır. İndi Qəhrəman da gələr... Amma, Yunus, 
bu doğrudan da qəhrəmandır ha... 
Yunus: (tutqun ifadə ilə) Elə Elçin də qəhrəmandı. Firuz da, 
Çingiz də... Hamısını heç nədən itirdik. 
Ramiz: Mən deyəndir, Yunus. Yasərgilin üstündə nəzarət 
qoymaq lazımdır. Ehtiyatlı olun.s 
Yunus: Lap qardaşım ola, Elçinin ölümünü bağışlamaram. 
Elşən: (daxil olur, uşaqlarla görüşür, Yunusla Ramizin ara-
sında dayanır, fikirli-fikirli yerə baxır.) Kim elədi, Yunus? 
Yunus: (köks ötürür) Sakit ol, sonra danışarıq. 
Elşən: Çox itirdik, Yunus, çox. Başqa cürə də eləmək olardı.       
            
              (Bu vaxt Yasərlə Arif daxil olurlar) 
 
Yunus: (hirsindən əsir) Nə olub, nə xəbər var? Səhərdən 
harda itib-batmısız?  
Elşən: (Yunusu kənara çəkir) Elə olmaz, Yunus, gözlə gö-
rək, sözlü adama oxşayırlar. 
Yasər: (yaxınlaşır onlara) Bilirsən, Elşən, bizdə mühüm 
məlumat var. İki nəfər də şübhəli əsgər tutmuşuq. 
Yunus: (kənara) Deyəsən, öz işlərini ört-basdır eləmək istə-
yirlər. (Yasərə) Hə, bəlkə sizə elə gəlir ki, Elçini onlar öldürüb? 
Yasər: (özünü itirir) Yox... Hə... Bilmirəm... 
Elşən: Gətirin onları, görək kimdirlər? (Əsgərləri gətirirlər.) 
Sərdar: Ə, filosof, bu sənsən? 
Elşən: Sərdar, sən hara, bura hara? (qucaqlaşırlar) 
Sərdar: Necə yəni? Filosof güllə ata bilir, bioloq yox? 
Elşən: Ay səni Sərdar, elə həmin Sərdarsan. Düzü, heç göz-
ləməzdim ki, səninlə rastlaşa bilərəm. (üzünü yoldaşlarına tutur) 
Tanış olun, bir sinifdə oxumuşuq... Biologiyanı əla bilir. Ta-
nımadığı cücü-mücü yoxdur. Elə ona görə ona bioloq deyirdik. 
Sərdar: (yanındakı əsgəri göstərir.) Bu da bizim batalyon-
Şuşa bayraqdarını gözləyir 
 15 
dandır. Özü də qonşu kənddəndir. 
Elşən: Yaxşı, siz nə vaxt gəlmisiniz? 
Sərdar: Sabunçu rayonu üzrə könüllü batalyon təşkil olu-
nub. 138 nəfər də bizim kənddəndir. Güllücə kəndindəki mək-
təbdəyik. Soraqlaşdıq, dedilər ki, burada kənddən kimsə var. 
Amma heç ağlıma gəlməzdi ki, bu sən olarsan. O vaxt eşitmiş-
dim ki, sizin batalyonu Beyləqana göndəriblər. bəs sən bura ne-
cə düşmüsən?  
 
                 (Elşənlə Sərdar söhbət edirlər.) 
 
Yunus: (kinli-kinli Yasərə baxır.) Yasərin gülləsi həmişə hə-
dəfdən yayınır. 
Ramiz: Ona görə də həmişə düşmən yerinə dosta dəyir. 
Elşən: Yaxşı, uşaqlar, bəsdir, gedin istirahət edin. (üzünü 
Sərdara tutur.) Dünənki döyüşdən sonra, çox itki vermişik de-
yən, uşaqların qanı qaradır. 
Sərdar: Özünüzü gözləyin. Burada vəziyyət yamandır. Bi-
zim olduğumuz yerdə lap pisdir. Bizi görən gözləri yoxdur. De-
yirlər ki, niyə gəlmisiz? Onsuz da nə onlar bizə güllə atır, nə də 
biz onlara. Biz onlarla dədə-babadan kirvə olmuşuq... Məsələ 
qaldırdıq ki, bizi başqa yerə göndərsinlər. Əvvəl qərar çıxartdı-
lar, sonra nədənsə geri götürdülər.  
Elşən: Ruhdan düşmək lazım deyil. Satqın bir olar, iki olar, 
yaxşı oğullar çoxdur burda. 
Sərdar: Bizi bura gətirən kimlərdir? Nəsə onlar şübhəli ada-
ma oxşayırlar. O gün Güllücəyə də gəlmişdilər. 
Elşən: Güllücəyə? (fikrə gedir) 
Sərdar: Yaxşı, filosof, axşam düşür, biz gedək, gecikərik. 
Hər halda əlaqə saxlarıq.  
  
(Çıxırlar, Ramizlə Yunus daxil olur, Elşən fikirli gəzir.) 
 
Yunus: Nə fikrə getmisən? 
Elşən: Vəziyyət get-gedə pisləşir. Yasərgil Güllücəyə gedib-
gəlirlər. Səncə niyə?.. Sərdarın dediyinə görə yerlilər erməni qo-
Sona Xəyal 
 16 
humlarına çox sədaqətlidirlər. Ona görə də Bakıdan gələn adam-
lara düşmən kimi baxırlar... Özü də o kənddə üç batalyon yerləş-
dirilib... Nə isə Yasərgilin üstündə gözün olsun. 
Ramiz: O mənim boynuma.  
 
            (Əsgərlər daxil olur, Elşən söhbəti dəyişir.) 
 
Elşən: Ağlıma bir fikir gəlib, gələn döyüşdə o priyomdan is-
tifadə edərik. 
Yunus: (astadan) Elşən, necə bilirsən, bəlkə uşaqları da bu  
məsələdən xəbərdar eləyək? 
Elşən: Nə bilmək olar ki, bunların içərisində onların adamı 
yoxdur. 
Ramiz: Elə uşaqlar var ki, inanmaq olar. 
Elşən: Ehtiyatlı olmaq lazımdır. Kiçicik bir səhv növbəti dö-
yüşlərdə yeni-yeni itkilər deməkdir. 
Yunus: Hər halda inandığımız uşaqları yığıb danışmalıyıq. 
Tək üçümüz neyləyə bilərik? 
Ramiz: Yunus düz deyir, Elşən. Uşaqlar yatandan sonra yı-
ğışarıq, məsləhətləşərik. 
 
(Hamı yatıb, bir neçə nəfər yığışıb söhbət edirlər.) 
 
Yasər: (daxil olur) Siz burda neylirsiz? 
Ramiz: Ölənlərə dua oxuyuruq, satanlara da lənət...  
 
(Yasər çıxır.) 
 
Elşən: Hər halda elə eləməliyik ki, itki az olsun, imkan daxi-
lində lap az. (fikrə gedir.) 
Ramiz: Yəni qəhrəmanlıq eləmək lazımdır? 
Elşən: Eh, Ramiz, sən Allah, zarafatı burax. 
Ramiz: Adə, bunun doğrudan da qəhrəman olmaq fikri var. 
Gündə bir fikir gəlir beyninə. Belə getsə, deyəsən, doğrudan da 
Şuşaya bayraq sancacaq. 
Elşən: Niyə də sancılmasın. Azərbaycan tarixən qəhrəman-
Şuşa bayraqdarını gözləyir 
 17 
lar yurdu olub. Tale bu torpağı həmişə sınağa çəkib. Amma hə-
mişə də sınaqdan uğurla çıxmışıq. İndi bizə nə olub ki, neçə ildir 
torpaqlarımız düşmən tapdağıdır. Biz istəsək, təkcə Şuşaya de-
yil, Xankəndə də, hətta Zəngəzura da bayraq sancarıq... 
 
     (Aradan xeyli vaxt keçib. Yenə də döyüşdən sonra) 
 
Yunus: (gəlib Elşənin yanında oturur.) Nə olub. Elşən? Ye-
nə də bikefsən. Deyəsən, sabahkı döyüş səni qorxudur. 
Elşən: (başını qaldırıb onun üzünə baxır.) Yox, Yunus, ev-
dən bərk nigaranam. Neçə aydır ki, məktub da yazmıram. Gecə 
yuxuda evimizi görmüşəm. Anam çox narahat idi. 
Yunus: Bəlkə, bir-iki günlüyə evə gedəsən... 
Elşən: Yox, irəlidə iki böyük döyüş var... Gecə danışarıq, 
qoy uşaqlar yığışsın. 
Ramiz: (Onların sözünə qulaq asır, gəlib Elşənin boynunu 
qucaqlayır.) Vallah, oğulsan, Qəhrəman. Hər rotada bir beş-on 
nəfər sənin kimisi olsaydı, indiyə gedib çıxmışdıq Zəngəzura. 
Elşən: E... Sən elə zarafat elə. 
Ramiz: Yox, Qəhrəman, zarafat eləmirəm. Gərək nazirliyə 
yazaq, lap prezidentə yazaq, sənə milli qəhrəman adı versinlər. 
Elşən: Mən neyləmişəm. Olsa-olsa bir-iki dığa öldürmüşəm.  
Ramiz: Lap bu dərəcədə təvazökarlıq yox da... Qardaş, hamı 
bilir ki, sən əsil qəhrəmansan, sənədsiz-filansız qəhrəman. 
Yunus: Məgər o vaxtlar Koroğlunun, Babəkin sənədinə ya-
zılmışdı ki, bu qəhrəmandır? Elə əsl qəhrəman belə olur də... 
Elşən: (ayağa qalxır.) Yaxşı, bəsdirin... 
 
(Uşaqlar yığışır. Sabahkı döyüş haqqında danışırlar. Ortada 
stol qoyulub, üstündə döyüş xəritəsi. Elşən karandaşla yolları 
Yunusa və Cavanşirə göstərir.) 
 
Elşən: Görürsən, Yunuc, sənin dəstən o tərəfdən gələcək, si-
zin uşaqlar o yerlərə yaxşı bələddir. Cavanşirin dəstəsi arxada 
kömək üçün bizi izləməlidir. Mənim dəstəm öndə gedəcək. Tex-
Sona Xəyal 
 18 
nika isə bizdən 100-120 metr irəlidə gedəcək. (izah davam edir.) 
Ramiz: Qəhrəman yenə də plan cızır? Mən ölüm, bu adam 
yorulmaq bilmir e... 
Saday: Sakit ol, Ramiz, zarafat vaxtı deyil. 
Ramiz: Bircə bu müharibə qurtaraydı, qayıdaydıq evə. Gö-
rəsən, müharibədən sonra bu Qəhrəman nə işlə məşğul olacaq? 
Saməd: O dahidir. Ondan yaxşı filosof çıxar, ya da şair. Hey 
düşünür, düşünür... 
Saday: Deyirlər, həqiqətə vurğun insanın şair və ya dahi ol-
ması vacib deyil, o özü-özlüyündə həm şair, həm də dahidir. Bir 
də insanı insan eləyən elə onun düşüncəsi deyilmi? 
Ramiz: Ə, Saday, sən də filosofluq eləmə də. Adam düşü-
nəndə adam olur, bəs düşünməyənlər adam deyil? 
Saday: Hansı bir filosofsa deyib ki, fikirləşirəm, deməli 
mövcudam, düşünürəm, deməli yaşayıram. 
Saməd: Yaxşı, bəsdirin, indi vuruşarsız. Deyəsən, Qəhrə-
mangili qurtardılar axı.. 
Cavanşir: (Samədə) Bizim dəstəni yığ, gedək, sabaha hazır-
laşmaq lazımdır. 
Yunus: Ramiz, bizim uşaqları da səslə, yığışın, gəlirəm. 
Ramiz: A qardaş, sabaha hələ bir sabah var. Vallah, bu Qəh-
rəman yaman inqilab eləyir burda. Nolub ə, həmişə bəyəm gecə-
dən döyüşə hazırlaşırdız? Mən ölüm, Yunus, səhər yığışarıq. 
Elşən: Ramiz, intizamı pozma! 
Ramiz: Baş üstə! (kənara) Öldürdü bu intizam bizi. 
Saday: Milləti intizamsızlıq öldürdü, bunu da intuizam... 
Elşən: Yunus, uşaqları başa salın, bizim gedən yerimiz var. 
Yunus: Xeyir ola, hara belə? 
Elşən: (yaxınlaşır.) Biz Güllüəyə gedirik. Çalışarıq tez qayı-
daq. Hərə öz işində olsun. Uşaqların üstündə gözün olsun. 
Yunus: Şər qarışıb, gecdir. Vacib getməlisiz? 
Elşən: Nə olub. Yunus, sözlü adama oxşayırsan? 
Yunus: Nəsə içimdə bir narahatlıq var. Elə bil nəsə olacaq. 
Saday: Vəssəlam! Yunusun ürəyinə bir şey damdı, qurtardı. 
İndi əgər salamat gedib-qayıda bilsək.. 
Elşən: Heç nə olmaz, ağzını xeyirliyə aç. Nə var ki, Güllücə, 
Şuşa bayraqdarını gözləyir 
 19 
budur, bura deyil? O yolu döndün, görünür. 
Yunus: Nə deyim, Allah amanında. Yenə ehtiyatlı olun. 
Elşən: (əlini onun kürəyinə vurur.) Qorxma, Əzrayıl söz ve-
rib ki, mənə toxunmayacaq. (gülür.) 
Yunus: Yaxşı, bəs heç demədiz axı, nöşün gedirsiz? 
Saday: Axır ki, kökünə kimi öyrənməsə, olmaz... Yaxşı, 
icazə ver, gedək, gələndə deyərik. 
Elşən: Bir elə şey deyil, Yunus, nəsə bir təhərəm. Güllücədə 
Sabunçu rayon batalyonu yerləşdirilib. Yığılma batalyondur, 
Maştağadan da xeyli adam var. Gedirəm, uşaqlarla görüşəm, 
bəlkə evdən bir xəbər öyrənə bildim. Həm də görək onların pla-
nı, məramı nədir? Bundan sonra güclü döyüşlər gözlənilir. Har-
dasa birləşmək lazım gələcək. Gərək indidən onlarla əlaqə yara-
daq. Birgə işləməyin xeyri böyükdür. 
Ramiz: (arxadan) Ə, vallah, erməni sənin başına bica yerə 
dollarlarla qiymət qoymur e... Oğulsan, vallah.. 
 
(Hamı çıxır, hərə öz işinə gedir. Xeyli keçəndən sonra səhnə-
yə Yasər daxil olur, öz-özünə danışır.) 
 
Yasər: Bu Elşən lap ağ eləyib. Göz açmağa imkan vermir. 
Bütün planlarımız boşa çıxır. Belə getsə, gərək meydandan çı-
xaq. Onda da baş götürüb qaçmaq lazımdır. Yoxsa, onlar məni 
sağ buraxmazlar...(var-gəl edir.) Bu Arif də gəlib çıxmadı ki... 
Görəsən, Elşəngili indi haradadırlar?.. Yox, bu gün hər şey qur-
tarmalıdır. Sabahkı plan da baş tutmasa, biz batdıq. 
Arif: (içəri girir.) Yasər, Elşən Sadayla Güllücəyə getdi. 
Yasər: Elə ikisi? 
Arif: Yox, maşında başqa uşaqlar da var idi, amma bilmə-
dim ki, kimlərdir. Elə ikisini gördüm. 
Yasər: (qaşlarını çatır, birdən) Getdik! 
 
       (Bir azdan əsgərlər səhnəyə daxil olurlar.) 
 
Ramiz: Uşaqlar, Yasərlə Arif yenə də yoxa çıxıblar. 
Yunus: Yəqin, sabaha yenə də bir əngəl hazırlayırlar. 
Sona Xəyal 
 20 
Saməd: Siz Allah, bəsdirin. Bir yerdə yeyirik, içirik, bir yer-
də yatıb-dururuq. Ölümə də bir yerdə gedirik. Bir-birimizin haq-
qında belə düşünmək nə dərəcədə doğrudur? 
Ramiz: Saməd, sən kəs, bilmədiyini danışma. 
Saməd: Uşaqlar, bəlkə siz hardasa səhv eləyirsiz? 
Yunus: Səhvi sən eləyirsən, Saməd...(fikrə gedir.) Nə deyir-
siz, deyin, Elçini Yasər öldürdü. Özüm gördüm. Amma sübut 
eləyə bilmədim. Oğul idi Elçin...(susur.) İndi də onun qəsdinə 
durublar. İnanın, əgər biz Qəhrəmanı qoruya bilməsək, gərək öz 
gülləmiz öz beynimizi göyə sovursun. Bayaqdan ürəyim nara-
hatdır. Elə Qəhrmanın özü də dalğın idi. Elə bil nəsə olacaq. Gə-
rək getməyəydilər. 
Saməd: Heç nə olmaz, yaxşı şey fikirləşin. Çoxdan gediblər, 
bir azdan qayıdarlar. 
Nazim: Yasərgili hara gedib? 
        
      (içəri girir, işarə ilə Yunusu və Ramizi kənara çağırır.)  
 
Yunus: Elə biz də bayaqdan onları axtarırıq? 
Nazim: Qayıdanda gördüm onları. Ağaclığa girdilər. Kim-
dən əmr alıblar? Yaxşı, Qəhrəman hanı? 
Yunus: Qəhrəman Sadayla Güllücəyə gedib. 
Nazim: Güllücəyə? Orda nə var? 
Ramiz: Bura bax, Yunus, ağlın nə kəsir, birdən onlar da 
Güllücəyə gedərlər ha?.. 
Nazim: Hə, elə o yol Güllücəyə gedir. 
Yunus: (elə bil indi ayılır.) Ramiz, tez ol uşaqları yığ, silah-
ları da götürün. Nazim, maşın qapıdadır? 
Nazim: Olmaya getmək istəyirsən? 
Yunus: Təkcə mən yox, hamımız getməliyik. (dərindən köks 
ötürür, təəssüflə) Mən bilirdim nəsə olacaq. Əclaflar, gör necə 
xəbər tutublar. Kaş gecikməyəydik. Qəhrəmana bir şey olsa... 
Ramiz: Gedək, Yunus. 
Yunus: Nazim, Güllücəyə kəsə yol var? 
Nazim: Var, amma... 
Şuşa bayraqdarını gözləyir 
 21 
Ramiz: Nə amma?... 
Nazim: Heç, gedək. 
Ramiz: (Samədi görür əlində silah, kinayə ilə) Hə, nədi, 
yoxsa yenə inanmırsan? 
Yunus: Yaxşı, Ramiz, bəsdir, acığını onun üstünə tökmə. 
Gedir, qoy getsin. 
Saməd: Yunus, and içirəm, əgər siz deyənlər doğru çıxsa, o 
Yasəri öz əlimlə boğacağam. 
 
(Gedirlər. Xeyli vaxt keçir. Uzaqlarda atışma səsləri eşidilir. 
Səhnəyə iki əsgər daxil olur.) 
 
I əsgər: Deyəsən, məsələ ciddiləşdi. Yunus bu dəfə Yasəri 
əldən buraxan deyil. 
II əsgər: Lap yaxşı da eləyər. Kişi adamdır. Elə Elçin ölən-
də də nə qədər dedi, inanmadılar. Kim bilə ondan sonra kimlərə 
qəsd edilib. Mənim də ondan heç gözüm su içmirdi. Yunus 
uzaqgörəndir. Adama baxan kimi bilir ki, nə yuvanın quşudur. 
I əsgər: Yaman gecikdilər. Qəhrəmana bir şey olmaya... 
 
(Səhnə arxasından səslər gəlir, hamı səhnəyə daxil olur. Yasərlə 
Arifi qolubağlı gətirirlər. Elşənin geyimi çiyin hissədən didilmiş  
vəziyyətdədir. Hamının üzündən nifrət yağır.)  
 
Pərdə enir 
 
III pərdə I şəkil 
 
       (Qospital. Kiçik bir otaqda tibb bacıları oturub) 
 
Zeynəb: Şərifovun vəziyyəti çox ağırdır. Bütün gecəni nəza-
rət etmək lazım gələcək. Səhərə qədər vəziyyətdən çıxsa, daha 
qorxusu olmaz. 
Mətanət: (köks ötürür) Yazıq uşaqlar. Görəsən, nə vaxta ki-
mi davam edəcək bu qırğınlar? Nə vaxta kimi oğulların qanıyla, 
Sona Xəyal 
 22 
anaların göz yaşıyla suvarılacaq torpaq. Torpaq doyub qandan. 
Amma qəddar düşmənlər hələ də doymaq bilmir. 
Zeynəb: Eh, qızım, hamımızın yaralı yerimizdir. Eh, ahla, 
göz yaşıyla işlər düzəlsəydi, nə vardı ki. Sən hələ təzəsən. Mən 
neçə vaxtdır ki, burdayam. Nələr görüb bu gözlərim, nələr eşidib 
bu qulaqlarım, dilimə gətirə bilmirəm, dilim-ağzım od tutub ya-
nır. Deməyəndə də ürəyim partlayır. Amma yenə də dözürəm. 
Oğlum şəhid olandan gəlmişəm bura. Varım-yoxum bircə də-
nəmdi Zakirim. İndi niyə yaşasyıram, kiminçün yaşayıram, 
özüm də bilmirəm. Yenə bu yaralı əsgərlərə nə köməyim dəyər, 
dəyər. Yenə bu işimlə təsəlli tapıram... (Susur, dərindən ah çə-
kir.) Neçə gündür ki, sənə fikir verirəm. Elə bil ki, sən də kimisə 
itirmisən. Amma onun yoxluğuna özünü inandıra bilmirsən, hələ 
də axtarırsan. 
Mətanət: Hə, Zeynəb bacı, elə bilirəm ki, bir möcüzə baş 
verəcək, o qayıdacaq. 
Zeynəb: Qızım, mənim oğlum burda itkin düşüb, ona görə 
də mən məhz bu qospitala gəlmişəm. Bəs sən niyə buranı seçmi-
sən? Gizli deyilsə, danış, qızım, dərd bölünəndə azalır. Sən kimi 
itirmisən? 
Mətanət: (Bir qədər tərəddüd edir.) Elşənlə biz bir sinifdə 
oxumuşuq. Özündən böyük qardaşı Namiq keçən il şəhid oldu. 
Namiqin 40-ı çıxan kimi Elşən də hərbi komissarlığa müraciət 
edib, ön cəbhəyə getdi. Nə qədər elədilər, onu saxlaya bilmədi-
lər. O da Ağdama gəldi. Axırıncı gün biz görüşdük. Dedim ki, 
məni də apar. Razı olmadı, dedi ki, hələ mən sağam. Nə vaxt öl-
səm, onda gedərsən. Əvvəlinci aylar məktub alırdıq. Birdən-birə 
məktubların arası kəsildi. İki ay gözlədik. Sonra soraqlaşdıq. Bir 
xəbər ala bilmədik. Qospitallarla əlaqə saxladıq, həmin hərbi 
hissədən olan yaralılardan soruşduq. Dedilər ki, biz Elşən adında 
adam tanımırıq. Hərbi komissarlıqdan söz verdilər ki, axtarış 
aparacaqlar, cavab verəcəklər. Qonşumuzun oğlu iki günlüyə 
evə gəlmişdi. Məsələni biləndə dedi ki, axtarmayın, deyirlər 
yoxdur, deməli itkin düşüb. Orada ağır döyüşlər gedib, çox 
adam itkindir. Əlimizi üzdük. Mən də dözə bilməyib bura gəl-
Şuşa bayraqdarını gözləyir 
 23 
dim. Yenə adam burda təsəlli tapır. (göz yaşlarını silir.) 
Zeynəb: Neyləmək olar, qızım. Taleyin qismətidir. 
Mətanət: Yox, Zeynəb bacı, o ölməməliydi. Deyirdi ki, mə-
nə gülə batmaz. Mən ölməyəcəyəm. Azərbaycan bayrağını Şuşa-
ya mən sancacağam. Namiqin bu arzusunu həyata keçirməsəm, 
ruhu məndən inciyər. Hər ikisinin arzusu ürəyində qaldı. Yazıq 
Solmaz xala az qalır dəli olsun. Çimnaz da onu heç cürə sakit-
ləşdirə bilmir. Nədənsə mən onun ölümünə heç cür inana bilmi-
rəm. Yuxuma girəndə, həmişə baxışında inam görünür. Nəsə elə 
bil mənə ümüd verir. 
Zeynəb: Kaş yuxuların çin olsun, qızım. Allah arzunu ürə-
yində qoymasın. Kim bilir, bəlkə də tapa bildin onu... (ayağa 
qalxır) Gedim Şərifova baş çəkim. 
 
    (Qapı döyülür, əsgər geyimində bir adam başını içəri salır.) 
 
Elşən: Bağışlayın, bir söz soruşmaq olar? 
Zeynəb: Nə istəyirsən, oğlum, gəl içəri. 
Elşən: (daxil olur) Bilirsiz, bu gün səhər yaralı yoldaşımızı 
çox ağır vəziyyətdə gətirmişdik. Dedilər, əməliyyat uzun çəkər. 
İndi bilmək istəyirik ki, cərrahi əməliyyatdan sonra onun və-
ziyyəti necədir? 
Mətanət: (çevrilib mat-mat onun üzünə baxır.) Elşən!... El-
şən?... Sən sağsan?... (bir qədər irəli gəlir.) Sağsan, Elşən?.. (çi-
yinlərindən tutub silkələyir.) Şükür sənə, İlahi. 
Elşən: (təəccüb içində çaşqın vəziyyətdə) Mətanət?... Sən 
burda neyləyirsən? 
Mətanət: Mən?... 
Elşən: Demədim ki, sənin cəbhədə işin yoxdur? Niyə gəlmi-
sən?... Mən ölmüşəm bəyəm? 
Mətanət: (gözlərindən yaş damlaları yanağına süzülür.) El-
şən, sən sağsan... Hə, sağsan...Mən bilirdim ki, sağsan... 
Elşən: Necə bəyəm, sağ olmamalıydım? 
Mətanət: Evdə hamı səni ölmüş bilir, Elşən. Tez ol, gedək, 
evinizə zəng vuraq. Solmaz xalanın daha səbri qalmayıb. Səni 
çox axtardıq, Elşən. Bütün qospitalları gəzdik. Sizin hərbi hissə-
Sona Xəyal 
 24 
dən olan yaralılardan soruşduq, gördüm deyən olmadı. Niyə 
məktub yazmırdın? 
Elşən: Düzü, baş qarışıqdır, elə ağır döyüşlər gedir ki, heç 
məktub yazmağa vaxt da tapmırıq. Gündə-gündə çoxlu itkiər ve-
ririk. (bir qədər fikrə gedir.) Heç bilirsən necə oğullar itiririk... 
Mətanət: Gedək, Elşən. Gedək, evinizə zəng vuraq. 
Elşən: Yox, Mətanət. Sabah güclü döyüş gözlənilir. Qoy on-
dan sağ çıxım, sonra zəng vurarıq. 
Mətanət: Axı, evdəkilər... 
Elşən: Eybi yoxdur. Sabah zəng vurarsan, danışaram. (zara-
fatla) Söz verirəm ki, sabahkı döyüşdən sağ çıxacağam. Hə, 
mütləq sağ qalacağam. Axı, mənə güllə batmır.  
Mətanət: (Elə bil indi ayılır ki, Zeynəb onlara baxır.) Zey-
nəb bacı, görürsünüzmü mən itirdiyimi tapdım. Siz də tapacaq-
sız. İnsan ümüdlə yaşayanda, Allah istəyini verir. 
Zeynəb: Qızım, təki sən deyən olsun. Təki bütün itkin dü-
şənlər tapılsın, mənim Zakirim də. (ah çəkir.) 
Mətanət: Elşən, bəs niyə səni öz hissənizdən olan uşaqlar 
tanımırlar? 
Elşən: (bir qədər susur, qımışır.) Hm, düzdür, ola bilər ki, 
tanımasınlar. Axı, rotada məni öz adımla çağırmırlar. 
Mətanət: Elə niyə? 
Elşən: Uzun söhbətdir. Sonra danışaram. İndisə gedək dos-
tumun yanına. 
Zeynəb: Olmaz, oğlum. Həkim deyib ki, onu narahat etmək 
olmaz. Sabah gələrsiz. Allah qoysa, bu gündən salamat çıxsa, 
sonrası yaxşı olacaq. 
Elşən: Sabah mən döyüşdəyəm. Olmadı elə, oldu belə. (yenə 
zarafata salır.) İşdi ölsəm, deyərsiz ki, mən gəlmişdim. 
Mətanət: Elə demə, Elşən, bəs Şuşa qalasına bayrağı kim 
sancacaq? 
Elşən: Eh, Mətanət, mən ki, bunları belə görürəm, Şuşaya 
gedən yol hələ çox qurban istəyəcək. (zarafatla) Nə olar, mən 
ölərəm, bayrağı sən sancarsan. 
Mətanət: Yox. Sən ölməyəcəksən. Birlikdə gedəcəyik Şuşa-
ya. Lap Xankəndə, lap Zəngəzura. Yaxşımı, Elşən?... 
Şuşa bayraqdarını gözləyir 
 25 
 
III pərdə II şəkil 
 
(Elşəngilin evi. Solmaz, Çimnaz və iki qonşu qadın oturub.) 
 
Solmaz: Eh, daha mən bundan sonra niyə yaşayıram? Gül 
kimi balalarım əlimdən getdi. Niyə məni öldürmürsən, İlahi? 
(əllərini göyə qaldırır) 
Çimnaz: Ana, yenə başladın.. 
I qonşu: Solmaz bacı, sən Allah elə demə. Allaha xoş get-
məz, özü bilən məsləhətdir. 
II qonşu: Uşaqların ruhu inciyər səndən. 
Çimnaz: Ana, yadındadırmı, Elşən deyərdi ki, oğullar ona 
görə şəhid olur ki, analar, bacılar azad yaşasın. Onlar bizə görə 
şəhid olublar. İndi biz də Allahdan ölüm istəsək, onda bu dünya-
nı kim yaşadar?  
Solmaz: Eh, qızım, elə hamınız təsəlli verirsiz. Amma ana 
ürəyindən heç kimin xəbəri yoxdur. Oğlu ölən analar bilər mə-
nim dərdimi.  
Qonşu: Bir az dözümün olsun, Solmaz. (telefonun zəngi eşi-
dilir, Çimnaz çıxır.) Özünü ələ al. Bu qız da yazıqdır.  
Çimnaz: (səsi gəlir) Eşidirəm, kimdir?...Mətanət, sən-
sən?...Danış...danış...eşidirəm...Nə dedin? Nə?...Aman Al-
lah...Nə vaxt? Səsinə qurban olum, bacı, Allah səni xoşbəxt elə-
sin...Yaxşı, yaxşı... (dəstəkdə dud...dud... eşidilir, Çimnaz bir 
əlində dəstək, o birində telefon qaça-qaça gəlir.)  
Çimnaz: Ana, ana, möcüzə. Elşən, Elşən... 
Solmaz və qonşular: (ayağa qalxırlar, bir ağızdan) Nə El-
şən, nə danışırsan, ay qız? 
Çimnaz: Ana, Elşən sağdır....Sağdır. Mətanət Ağdamdan zəng 
vurub. (birdən nəsə xatırlayır.) Ana, gəlir ey, gəlir. 
Solmaz: Kim gəlir, ay bala? 
Çimnaz: Elşən gəlir. İndi gəlir. (saata baxır.) Aman Allah, 
vağzala getmək lazımdır. (Tələsik geyinir, ayaq üstdə quruyub 
qalmış anasına) Geyin də, ana. Geyin, gedək. (bir qədər daya-
Sona Xəyal 
 26 
nır, fikirləşir) Yox, sən getməsən, yaxşıdır. Mən Minayı götürüb 
gedərəm. (üzünü bayaqdan bəri Mətanətin nə dediyini kəsdi-rə 
bilməyən qonşulara tutub) Siz anamla qalın, biz tez gələcəyik. 
Qonşu: (elə bil indi ayılır) Hara gedirsiz, bala. 
Çimnaz: Demədim, Elşən gəlir, vağzala getməliyik. 
Solmaz: (sanki indi anlayır.) Aman Allah, nə danışırsan ay 
qız, özü gəlir? Sağ gəlir? (Ürəyini tutur, hamının başı ona qarı-
şır, birtəhər özünə gətirirlər, vaxt keçir.)  
Elşən: (qapıda görünür) Ana, ay ana, budur mən gəldim. 
(qucaqlaşırlar, hamı ağlayır.) 
Solmaz: Oğlum, Elşənnn... (özündən gedir.) 
Çimnaz: Elşən, sən sağsan? (onu qucaqlayır) Allaha şükür... 
(sonra anasını görür.) Aman Allah, yenə də... (su üçün qaçır.) 
 
(Qonşular xəbər tuturlar, hamı axışıb gəlir, məclis qurulur.) 
 
                (Səhərdir, ailə süfrə başındadır.) 
 
Elşən: Hə, mən axşam qatarıyla çıxmalıyam. Mənim çama-
danımı yığın. 
Solmaz: Yox, oğul, mən səni daha heç yerə buraxan deyi-
ləm. Allah səni mənə ikinci dəfə verib. Yox, buraxmaram. 
Elşən: Ana, sən nə danışırsan. Mən bircə günlük icazə almı-
şam. Son günlər güclü döyüşlər gözlənilir. Mənsiz... 
Solmaz: Sənsiz də keçinərlər... Getməyəcəksən... Yox, El-
şən, getmə. Ümüdüm sənədir, bala. (ağlayır.) 
Çimnaz: (çamadanı hazırlayır.) Ana, Elşən ölməyəcək. O, 
qəhrəman kimi qayıdacaq. Baxarsan, ana, mənim ürəyimə da-
mıb ki, o qayıdacaq. (gözünün yaşını silir.) 
Elşən: Sağ ol, Çimnaz... Anamdan muğayat ol. Gözləyin, 
mən mütləq qayıdacağam. 
 
             (Axşam hamı yığışıb, Elşəni yola salırlar.) 
 
Solmaz: Deməli, gedirsən? 
Elşən: Gedirəm, ana. Getməyə bilmərəm. (yarızarafat-yarı-
Şuşa bayraqdarını gözləyir 
 27 
ciddi gülə-gülə) Şuşa qalası Azərbaycan bayrağını gözləyir. (ha-
mıyla görüşüb, o biri otağa keçir.) 
Elşən: (Namiqin şəkli önündə dayanır, xeyli sükut içində ba-
xır.) Gözlərinə ölüm kölgəsi çöküb. Amma bu kölgənin arxasın-
da, lap dərinlikdə bir işartı var... Namiq, yəqin, öləndə də göz-
lərində bu ümüd olub. Axı, sən inanırdın qələbəyə... İnanırdın...  
Namiq: (şəkil sanki dil açır.) İnanırdım, Elşən. Çox inanır-
dım. Fəqət, qırıldı bu inamım, qırıldı, qardaş... Qulağım torpaq-
larımızın satıldığı qiyməti eşidəndıə qırıldı... Gözlərim qardaş 
gülləsinə tuş gəlmiş cavanları görəndə qırıldı... Nəhayət, kürə-
yimdə öz gülləmizin ağrısını duyanda qırıldı inamım... İndi sən 
də gedirsən?... Getmə, qardaş, getmə!... 
Elşən: Bilirəm, Namiq. Mənim də qulaqlarım çox şey eşidir, 
gözlərim çox şey görür. Amma getməliyəm... 
Namiq: Yox, Elşən, anamızın ümüdü sənədir... Onu intizar-
da saxlama... Ağlar qoyma onu... 
Elşən: Vətənin də ümüdü mənimkimilərədir, Namiq. Getmə-
liyəm. Nə qədər ki, mənimkimilər ordudan kənardadır, satqınla-
rın sayı daha da çox olacaq. Mən təkcə düşmənə qarşı mübarizə 
aparmağa getmirəm, qardaş. Mən birinci mübarizəni özümüzdən 
başlamışam və davam etdirməliyəm. Onunçün də getməliyəm... 
Namiq: Axı, sən uşaqsan. Mən də gedəndə sənin kimi düşü-
nürdüm. Elə bilirdim ki, gedən kimi hamını düz yola çağıraca-
ğam. Hamı da sözümü eşidəcək. Mən çox çalışdım, Elşən... 
Elşən: Orda inanılmış uşaqlar var, biz mübarizə aparacağıq, 
xainləri məhv edəcəyik, Namiq, sən arxayın ol... 
Namiq: Mən də tək deyildim. Bir dəstə idik. Çox çalışdıq. 
Xainləri tapdıq da. Amma, mükafatımız güllə oldu. Getmə, qar-
daş. Heyifsən. Azərbaycanın gələcəyi sizə baxır. Sizinkimilər 
xalqa hələ çox lazımdır. .. 
Elşən: Azərbaycan düşmənin olandan sonramı onun gələcə-
yinə lazım olacağam? 
Namiq: Yox, Azərbaycan düşmənin olmayacaq. Azərbaycan 
düşmənin olsa, yer-göy qan ağlar. Ulu Tanrı göydən yerə daş 
yağdırar. Az qalıb, Elşən. Göylər bəla göndərəcək onlara. Nahaq 
Sona Xəyal 
 28 
qan heç vaxt yerdə qalmayıb. Çox çəkməz, cəzalarına çatarlar. 
Amma sən getmə, heyifsən... 
Elşən: Sən heyif deyildinmi? Şəhid olan minlərlə insan heyif 
deyildimi? Namusu, qeyrəti tapdanan qız-gəlin heyif deyildimi? 
Yox, Namiq, mən getməliyəm. Elə indi vaxtdır. Mütləq getməli-
yəm. Minlərlə sənin kimi arzusu ürəyində qalan oğullarımızın 
qanını almaq üçün getməliyəm. Düşmənlərin arzusunu ürəyində 
qoymaq üçün, Şuşaya bayraq sancmaq üçün getməliyəm. 
Namiq: Nə tez belə böyüdün, Elşən?...Mən səni uşaq bilir-
dim... Get... Allah sənə yar olsun! Amma özünü gözlə. Qarabağa 
gedən yollar çox igidlər udub. Tarix boyu çox qan-qada görüb 
bu yollar. Çox tapdanıb. Tapdandıqca da məğrurlaşıb, yenilməz 
olub. Bu yerlərin öz qanunları var. Əvvəlcə gəl-gəl deyir. Düş-
mən gəlir. Susur, susur. Tapdanır, dözür. Qanda boğulur, dözür. 
Odda yanır, dözür. Birdən hirsli pələng kimi əsib-coşur, bir 
həmləyə dağıdır səfləri, vurub-yıxır, boğur düşmənləri qan için-
də. Yenə o gün gələcək, Elşən.  
Elşən: Bəlkə o gün artıq gəlib çatıb, qardaş? Artıq Azərbay-
can oyanıb. Mən artıq o qan dənizini görürəm. Əlimdə üçrəng 
bayraq o dənizi üzüb, Şuşa qalasına qalxacağam... 
Namiq: Uğurlar, qardaşım, uğurlar... (deyə-deyə şəkil can-
sızlaşır.)  
 
Pərdə enir 
1993 
 
Şuşa bayraqdarını gözləyir 
 29 
 
 
 
OYNAMAĞIM GƏLMİR AXI... 
(Maştağa folkloru əsasında) 
 
 
İŞTİRAK EDİRLƏR: 
 
Nailə   – Sahibin həyat yoldaşı, 28 yaşında 
Nisə  –  Nailənin anası, 52 yaşında 
Bəyim  – qonşu, 55 yaşında 
Nigar   – Nailənin qızı, 9 yaşında 
Şahin, Şəhla, Xəyal Nailənin bacısı uşaqları  
Bəyimin oğlu və əsgərlər 
 
      (Pərdə açılır, Nailə oxuya-oxuya uşağı yatırdır.) 
 
Nailə:  Lay-lay, lay-lay, 
                  Balaca balam, lay-lay. 
                  Gözəl balam, lay-lay. 
                  Şirin balam lay-lay. 
 
Çıxdım murad düzünə, 
Allah baxdı üzümə. 
Balama lay-lay deyim, 
Yuxu getsin gözünə. 
 
Lay-lay dedim balamçün, 
Balamçün, bir danamçün. 
Layla şirin nemətdir 
Sözlərini qanançün. 
 
Lay-lay dedim, eşidin, 
Qızıldandı beşigin. 
Sən yat, yuxun alginən, 
Mən çəkərəm keşigin. 
Sona Xəyal 
 30 
Nailə: (Uşaq yatır, Nailə ərinin şəklini götürür.) Eh Sahib, 
görəsən indi sən hardasan?... Nigar gündə mənə o qədər sual 
verir ki, bilmirəm onu necə ovundurum... Bircə tez qayıtsaydın... 
 
(Bəyim daxil olur, Nailə ayağa qalxır, şəkli yerinə qoyur.) 
 
Nailə: Xoş gəlmisən, Bəyim xala, gəl keç otur (stul qoyur.) 
Bəyim: (oturur, uşağa işarə ilə) İncitmir ki, səni? 
Nailə: Yox, ay Bəyim xala, atası gedəndən sakitləşib. Elə bil 
uşaq da nəsə hiss eləyir. Əvvəlki şıltaqlıqları yoxdur. 
Bəyim: Yaxşı, Sahibdən bir xəbər var? 
Nailə: O gün bir dostu məktub gətirmişdi. 
Bəyim: Hə? Nə yazır? Barı orda vəziyyətləri yaxşıdırmı? 
Nailə: Yazır ki, az qalıb. Bir azdan torpaqların hamısını ala-
cağıq, qayıdacağıq. Bir də yazır ki, uşaqlardan nigaranam, tez-
tez yuxuma girirlər. 
Bəyim: Ata ürəyidir də. İndi onun yarı canı sizin yanınızda-
dır. Allah baisin evini yıxsın. 
Nailə: Eh Bəyim xala, bircə bu müharibə tez qurtarsaydı. 
Yazıq Sahib heç Turalın üzünü doyunca görmədi. 
Bəyim: Fikir eləmə, qızım, bu gün-sabah dava qurtarar, qa-
yıdar ev-eşiyinə... Vallah hər gecə davada olanlara dua eləyirəm. 
Saat iki olur, üç olur, gözümə yuxu getmir. Gül kimi balalarımız 
didərgin düşüb evindən, ayrılıb uşağından. Bu da sözdür, Allah 
başına daş salsın fitnə-fəsad yiyəsinin. 
Nailə: Ay Bəyim xala, heç bilmirəm nə yeyir, nə içir. Yeri 
soyuqdurmu, istidirmi? Yazır ki, hər şey yaxşıdır... Sahibi özü-
nüz bilirsiz də nə təhərdi. Xörəyi bir az yubanan kimi əsəbiləşər-
di, heç hövsələsi yox idi 
Bəyim: Eh qızım, Həqiqət onu mənim qabağımda böyüdüb. 
Necə böyüdüb, mən bilirəm. Evdə onun bir sözü iki olmazdı... Am-
ma yaxşı uşaqdı. Düzdür, bir az tərsliyi var idi, ərköyün böyümüş-
dü, amma söz başa düşəndi. Böyüyə-böyüyə ərköyünlüyü keçib-
getdi. Amma inadkarlığı qalıb hələ. 
Nailə: Elə ona görə batalyon təşkil olunan kimi getdi yazıl-
dı... (gözləri dolur.). 
Şuşa bayraqdarını gözləyir 
 31 
Bəyim: Qızım, səbirli ol. Getməyi lazım idi. İndi düşmənə 
cavab verməyə elə inadkar, dəyanətli oğullar lazımdır. Bir də ki, 
daha az qalıb. Deyirlər ki, kəndlərin çoxu alınıb. Az qalıb ki, 
Ağdamı alalar. Özü də deyirlər ki, Ağdam alındı, elə bil ki, da-
vanı biz udmuşuq... 
Nailə: Nə deyim, ay Bəyim xala, təki sən deyən olsun. Döz-
məyinə bir təhər dözürük, təki gedənlər salamat qayıtsın... Ata-
sız uşaq böyütmək çətindir. Hər gün Nigar orurur televizorun 
qabağında xəbərləri gözləyir. Hər dəfə cəbhədən göstərəndə ax-
tarır, atasına oxşar bir əsgər görən kimi qışqırır ki, “ana, atamı 
göstərirlər”. 
Bəyim: Yaman günün ömrü az olar, qızım. Səbr elə. (saata 
baxır) Qızım, gözüm seçmir, saat neçədir? 
Nailə: (baxır, başını bulayır.) ay Bəyim xala, yadımdan çı-
xıb heç saatı qurmamışam. Dayan radionu işə salım, saatı öyrə-
nək. (Radionu qurur. Bayatılar səsləndirilir.) 
 
Əziziyəm, daş ağlar, 
Bu yerlərdə daş ağlar. 
Bakıda sakinlərin 
Gözləri qan-yaş ağlar. 
 
Əzizim, xanimandır, 
Dağılmış xanimandır. 
Viranə xanimanda 
Tökməyin qan, amandır. 
 
(Bu vaxt uşaqlar daxil olur, sakitcə oturub qulaq asırlar.) 
 
Əziziyəm düz görə. 
Əyri qala, düz görə. 
Nə ola bəd əməli 
Yuxarılar düz görə. 
 
Əzizim baxar indi, 
Namərdlər baxar indi. 
Sona Xəyal 
 32 
Qanun bizə çatanda 
Qılıncın taxar indi. 
 
Diktor: Əziz dinləyicilər, bununla da “Yanvar faciəsi” adlı 
verilişimiz sona çatdı. (Bəyim gözünün yaşını silir, qalxıb gedir. 
Nailə onu ötürməyə çıxır.) 
Xəyal: Uşaqlar, gəlin oyun oynayaq. 
Şəhla: Hə, gəlin “Şah-vəzir” oynayaq. 
Nigar: Yox, onda çox səs-küy olar. Tural yatıb axı, oyanar... 
Şəhla: Bəs onda neyləyək? Gedək, bizdə oynayaq. 
Nigar: Yox, onda anam məni qoymaz, elə bizdə oynayaq. 
Şahin: Gəlin, adama bir bayatı deyək. Birincisi hansı hərflə 
bitsə, o birisi həmin hərflə başlasın. Kim bilməsə, rəqs eləsin. 
Yaxşımı, uşaqlar? 
Xəyal: Onda birinci sən başla. 
 
Şahin:      Mən aşiqəm gün üzün, 
Bulud aldı gün üzün. 
Mənə dağ çəkən düşmən, 
Qara olsun günüzün. 
 
Xəyal:       Nədəndir taladılar, 
Yurdumu taladılar. 
Ən böyük dərd ocağın 
Sinəmdə qaladılar. 
 
Şəhla: (bir qədər dayanır, sonra) Uşaqlar, axı bu hərflə ba-
yatı yoxdur. 
Uşaqlar: (bir ağızdan) Oyna, oyna... 
Şəhla: Oynamağım gəlmir axı... Qoy mən başqa hərflə gələn 
bayatı deyim. 
 
Bu gün oldu tar, getdi. 
Elə bil qatar getdi. 
Dövran elə dəyişdi, 
Vəfa, etibar getdi. 
Şuşa bayraqdarını gözləyir 
 33 
Nigar:      İçimdə od qalandı, 
Ah çəkdim, dünya yandı. 
Bu elə bir oddu ki, 
Cəhənnəm də yalandı. 
 
Şahin: Bu hərflə də söz başlamır. Onda qoyun, mən də baş-
qa hərflə gələnini deyim. 
 
Əzizim, tağı bizdən, 
Bu bəndin tağı bizdən. 
Qoymarıq düşmən alsın 
Bu Qarabağı bizdən. 
 
Şəhla:      Nahaq gəlmisən, yağı, 
Çəkərik sənə dağı. 
Qan gölündə üzsək də, 
Vermərik Qarabağı. 
 
Nailə: (uşaqlara çay gətirir, kənara) İlahi, özün kömək ol. 
Bu körpələrin də sözünün əvvəli, sonu Qarabağdır. Heç olmaya 
bunlara rəhm elə. (çayları bir-bir uşaqların qabağına qoyur, 
uşaqlar “Sağ ol” deyirlər. Bu vaxt Turalın ağlamaq səsi eşidilir. 
Nailə gedib onu gətirir. Nailənin anası daxil olur, Nigar onu qu-
caqlayıb, o üzündən-bu üzündən öpür.) 
Nigar: Nənə, dünən də atamı göstərirdilər... 
Nənə: Az qalıb, gözəl balam, bir azdan dava qurtaracaq, atan 
da gələcək. (Başını sığallayır, sonra qızı ilə görüşür, Turalı qu-
cağına alır, oxuyur:) 
 
Ay bu balanın atası, 
Balam atasına çatası. 
 
Ay bu balanın anası, 
Anası bir dürr danası. 
 
(Uşaqlar maraqla qulaq asırlar. Şahin dəftərinə yazır.) 
Sona Xəyal 
 34 
Nənə: Ay Nailə, bu uşaq niyə gündən-günə geri gedir? 
Nailə: Ay ana, az yeyir. (Bir qədər tərəddüd edir, başını aşa-
ğı salır.) son vaxtlar südüm azdır. 
Nənə: (Dərindən köks ötürür, yenə də oxumağa başlayır.) 
 
Ay ağ dana, ağ dana, 
Gedib girər qəqdana. 
Qəqdanda heçnə yoxdur, 
Bəs nə yesin ağ dana? 
Çörək yesin ağ dana, 
Yarma yesin ağ dana, 
Meyvə yesin ağ dana. 
 
Şəhla: Nənə, bayaq oxuyurdun ha, nə oldu? Niyə yarımçıq 
kəsdin? Dalısını da de də. 
Nənə: Nə, ay qızım? 
Şahin: (dəftəri açır) Ay bu balanın... 
Nənə: Hə, yadıma düşdü. Nə dedim, atası, anası, sonra... 
 
Ay bu balanın əmisi, 
Əmisi dərya gəmisi. 
 
Ay bu balanın dayısı, 
Dayısı meşə ayısı. (bir qədər dayanır.). 
 
Xəyal: Nənə. Bəs xalası, bibisi? 
Nənə: Dayanın bir, qoyun yadıma düşsün, deyərəm. 
Bəyim: (daxil olur) Ay Nisə, xoş gəlmisən. (Nailəyə) Ay gə-
lin, bu balı götür, uşağın ağzına çəkərsən. Bütün qızartılar keçib 
gedəcək. 
Nisə: Allah razı olsun, ay Bəyim, elə ondan toxdaq tapıram 
ki, sən yaxınsan. Allah səni qonşuluqdan əskik eləməsin. 
Bəyim: Ömrün uzun olsun, ay Nisə, elə bilirəm ki, doğma 
balamdır... 
Nigar: Ay nənə, nə oldu, de də... 
Bəyim: Ay Nisə, bu nə istəyir? 
Şuşa bayraqdarını gözləyir 
 35 
Nənə: Bəyim, sən bilərsən, o uşaqlarçün oxuyuruq e... 
Şəhla: Nənə əmini, dayını deyib, bibiylə xalanı bilmir. 
Bəyim: Hə, bildim. (oxuyur) 
 
Ay bu balanın bibisi, 
Bibisi Sədri düyüsi. 
 
Ay bu balanın xalası, 
Xalası qazan qarası. 
 
Nigar: Bəyim xala, xalamçün elə demə... 
Bəyim: (onu qucaqlayır.) Aha, sən xalanı çox istəyirsən? 
Nigar: Xalanı da çox istəyirəm, bibini də... 
Bəyim: Ay şeytan. Doğru deyirlər ki, qız yuşağı şeytan olur. 
Xəyal: Bəyim xala, bizə bir nağıl danışın da... 
Bəyim: Yaxşı, bala danışaram. 
Hamı: Ura... 
Bəyim: Biri vardı, biri yoxdu. Allahdan başqa heç kim yox-
du. Günlərin bir günündə... 
Şahin: (onun sözünü kəsir.) Bəyim xala, nə üçün bütün na-
ğıllar “Biri vardı, biri yoxdu” ilə başlayır? 
 
(Bu vaxt qapı döyülür. Bəyimin oğlu ilə iki nəfər əsgər qapıda 
görünəndə hamının ürəyi düşür, təlaşla onlara baxırlar. Heç 
kim danışmır. Nailə taqətsiz halda yerə çökür.) 
 
Pərdə enir 
1994 
 
“Paklıq” qəzeti, dekabr 2011. 
 
Sona Xəyal 
 36 
 
 
 
GÜLƏK...YA DÜŞÜNƏK 
 
DƏBDƏ OLAN 
 
– Yoldaş direktor, axır vaxtlar qızlarımız hərbi formaya meyl 
salıb, daha zər-xara paltarlar satışa getmir. 
– Nə olar, bundan sonra zərli parçalardan yalnız kişi köynək-
ləri tikin... 
 
ONUN ÖZÜNDƏN 
 
Tibb bacısı xəstəyə: 
– Baş tibb bacısı dedi ki, xəstəxananın aptekində bu dərman 
yoxdur. 
Xəstə: 
– Bağışlayın, onu hardan tapmaq olar? 
– Elə onun özündən. 
 
XALQ ÜÇÜN İŞLƏYƏN 
 
– Görürsən də dostum, xalq üçün işləmək belədir, yuxarıdakı-
ların hamısı mən gələndə ayağa dururlar. 
– Eh, dost, elə o vaxt komblok da sənə belə “hörmət” edirdi də... 
 
YALANÇILAR 
 
Bir yalançı sarıqlı əlini yanındakına göstərərək: 
– Neçə aydır cəbhədəyəm. Lap dəstənin önündə gedirdim, er-
məni gülləsinin ağzı nəydi, mənə dəyə. Axırıncı dəfə çox güclü 
döyüş oldu, necə oldusa yaralandım. Huşumu itirmişdim deyə, 
bilmədim yaramı kim sarıdı. Müharibədir də... Ə, yoxsa inan-
mırsan? 
– Niyə, inanıram, döyüş meydanında yaranı sarıyan elə mən 
idim də, - deyə ikinci yalançı cavab verir. 
Şuşa bayraqdarını gözləyir 
 37 
PULU PULLA ALIRLAR 
 
İşçilər kassiri dövrəyə alırlar: 
– Deyirlər bütün idarələrdə maaş verilib. Bəs biz pulumuzu 
nə vaxt alacağıq? 
– Bankdan pulu pulla alırlar, yığın verin, aparım verim, alım 
gətirim, - deyə  kassir cavab verir. 
 
KOMMUNİZMİN İKİNCİ FAZASI 
 
– Ay hacı. sən bir ağıllı adamsan, məni başa sal. Sosializm 
quruldu, arvadları yığdı tökdü tarlalara, tikinti meydanlarına, ki-
şilərə də restoranda, çayxanada kef verdi. İndi sosializmi devi-
riblər, kişilər özünə tumar verib piştaxta dalında dayanır, qadın-
lar hərbi geyimdə güllə qabağına gedir. Görəsən, biz hansı quru-
luşda yaşayırıq? 
– Məşədi, yəqin bu da kommunizmin ikinci fazasıdır... 
 
                                  “Murovdağ” qəzeti. 12.02.93. 
 
YARADANLA SÖHBƏT 
 
Təkcə Sənin idi bu kainat. Ucsuz-bucaqsız okeanlar da, nəha-
yətsiz göylər də Səninkiydi. Səxavətliydin. Lacivərd göyləri ul-
duzlara, Aya, Günəşə bəxş elədin, okeanları heyvanlara verdin. 
Sonra düşündün ki, dünyaya insan gərəkdir. Okeanların suyunu 
çəkib geniş çöllər yaratdın. Təbiətə insan gətirdin! Ona “sənin 
yerin bütün canlılardan yüksəkdir” dedin. Görməyə göz verdin, 
eşitməyə qulaq, düşünməyə idrak. Çox şey verdin ta kamilləşənə 
kimi.  
Amma gözlədiyin olmadı. Kamil yaratdığın canlılar dağıtdı 
bütün yaratdıqlarını. Tərsinə yazdılar sənin bu yazdıqlarını. Öz-
lərini hamıdan ağıllı hesab elədilər. “Ağıl yalnız bizə məxsus 
keyfiyyətdir” dedilər. Düşünmədilər ki, onlardan əvvəl yaratdı-
ğın heyvanlar onların elədikləri vəhşilikləri, ziyankarlığı eləmə-
yib. Görə bilmədilər ki, ayaqları altında taptaladıqları qarışqalar 
Sona Xəyal 
 38 
onların işlədiyindən çox işləyir. Bilmədilər ki, ağcaqanad öz 
nəslini artırmaq üçün məhz insan qanının gərəkliliyini onlardan 
əvvəl kəşf eləyib... 
Özlərini filosoflar hesab edirlər. Materiyanınmı,  yoxsa şüu-
runmu birinciliyi məsələsini ortaya atıb, yaratdığın varlıqları 
maddiyə və mənəviyə böldülər. Anlamadılar ki, Xaliq heç nəyi 
yarımçıq yaratmır, hər şeyi bütöv yaradır. Sonradan nadan in-
sanlar onu parçalayırlar. Dərk eləmədilər ki, sən dünyanı yarat-
mısansa, maddini də, mənəvini də eyni vaxtda yaratmısan. Dü-
şünə bilmədilər. Beləliklə, müxtəlif cərəyanlara ayrılıb, illərlə 
bir-birlərinə qarşı döyüşdülər. Müharibələr, inqilablar bir-birini 
əvəz etdi. Sən verən paltarı soyundurub, dünyaya yeni-yeni don-
lar geyindirdilər. Düşünmədilər ki, insan dünyaya necə gəlirsə, 
eləcə də dünyadan köçür. Hər yaranmış da eləcə. Əvvəli torpaq 
olanın axırı da torpaq olur. Sudan yaranan suya dönür, oddan 
yaranan oda qarışır. Dedilər insan dünyaya fərd kimi gəlir, sonra 
formalaşır. Bilmədilər ki, ana bətnində olan insan onların düşün-
düyü şüursuz materiya deyil, o canlıdır, şüurlu, ağıllı canlıdır. O, 
ananın qəzəbinə, ağlamağına, gülməyinə, hətta yediyi qidanın 
isti-soyuğuna da reaksiya verir. Bu dünyadakı haqsızlığa o da 
ana bətnində lənət oxuyur, o da danışır öz dilində, etiraz edir. O 
da bu dünyanın eybəcərliyinə gülə bilir, ağlaya bilir. Ancaq “ka-
mil” insanlar onun harayını eşitmir. 
İlahi, budur yaratdığın ən yüksək canlı. Bəlkə də yaratdığına 
peşmansan. Bəlkə elə ona görə qırğınları, fəlakətləri göndərmi-
sən bizə. Bilirəm, daha dözə bilmirsən. Yaratdığın bütün gözəl-
liklər məhv olub gedib. İndi nə çöllərimizdə ətirli gül-çiçək var, 
nə zirvələrdə qartallr qıy vurur, nə də düzlərimizdə ceyran, cü-
yür gəzir. Hamısını insan dağıdıb. Sənin təbiətə şah yaratdığın 
canlı! 
 
“Paklıq” qəzeti, 22.02.94. 
 
 
Şuşa bayraqdarını gözləyir 
 39 
 
İTİRDİKLƏRİMİZ QAYİDACAQ 
ÖZÜMÜZƏ QAYIDANDA 
 
    Adına Odlar yurdu deyilən ana torpağım! Tarix boyu yadelli-
lərin tapdağı olmusan. Ərənlərin illərlə uğrunda at belində qılınc 
çalıb. İgidlər qanıyla suvarılmısan. Yad torpaqlara qatılıb parça-
ların. Get-gedə kiçilmisən. Kiçildikcə böyüyüb dərdlərin. Çinar 
vüqarlı oğullar gedib uğrunda. İndi də davam edir bu!..Təkrar 
olunur tarix! 
   Beş ildir güllələnir dağın, daşın. Zəhərlənir havan, suyun. 
Köksündə göllər yaranır igid qanından, bir də anaların, bacıların 
göz yaşlarından. Heykəllər yaranır məzar daşlarından. Şəhidlə-
rin artdıqca, böyüyür xiyabanların. Sinən üstdə məzarların art-
dıqca, düşmənin baxıb sevinir. “Torpaq, uğrunda ölən varsa Və-
təndir”–deyib təsəlli tapırıq. Beş ildir övladların “qaçqın”, “köç-
kün” adı ilə sərgərdan gəzir. Noğulla, nabatla böyüyən körpələ-
rin adi şəkər parçasına həsrət qalır. Düşmənlərin günü-gündən 
çoxalır. Həm öndən, həm arxadan zərbə alırsan. Öndəkini tanı-
yırsan, arxadakını tanımağa çalışırsan. Amma ayırd edə bilmir-
sən. İnanmırsan övladlarının xainliyinə. İnana bilmirsən! İnana 
bilmirsən koroğlular, babəklıər yetirən torpağın naxələf övladı 
olar. Heç bir ana övladının pisliyinə inana bilmir. Hətta qatı ci-
nayətkar olsa belə. Sən də inanmırsan. İnanma! Qürurunu sındır-
ma, Vətən! Qəhrəman oğulların biqeyrətlərdən çoxdur. İnan, 
Ana Vətən! İnan! Inananda bədbinlikdən uzaq olursan. Ümüd 
qələbənin yarısıdır! 
  Mən də inanıram! Dünən Şuşam, Laçınım gedəndə də inanır-
dım, bu gün Kəlbəcərim gedəndə də inanıram. Qayıdacaq hamı-
sı. Türk övladı özünə qayıdanda, itirdiklərimizin hamısı qayıda-
caq. Naxələflərin verdiklərini bir gün ər qeyrətli oğulların qayta-
racaq. Qan bahasına, can bahasına, nəyin bahasına olursa-olsun 
mütləq qaytaracaq. 
    Başını dik tut! Bir şəhid dönəndə beş oğul olun qanını almaq 
üçün cəbhəyə yola düşür. Sil gözünün yaşını vətən! Ər oğullar 
yetirmisən. Qəribsəmə, torpağım! Al bir-bir qoynuna, gizlə ya-
Sona Xəyal 
 40 
ralı balalarını. Əvəzində yenilərini yetir, gələcək üçün, gələn sı-
naqlar üçün. Amma ağlama!.. 
     Haçansa böyük bir gün gələcək, qələbə müjdəli, səadət soraq-
lı! O gün yürüşə çıxacağıq hamımızın dilində Azərbaycan him-
ni, əli bayraqlı. Üçrəngli bayrağın dalğası bizi Laçına, Şuşaya, 
Xankəndə. Zəngəzura aparacaq. Həmin torpaqlarda üçrəngli 
bayraqlar dalğalanacaq. İnan o günün gələcəyinə. İnan!!! 
 
“Paklıq” qəzeti, 27.04.93. 
 
AD GÜNÜN MÜBARƏK 
 
Səni dünyaya gətirənlərə, bu adı verərkən səndəki işığı görənlə-
rə, səni halal südlə, halal çörəklə böyüdüb, boya-başa çatdıranlara 
alqış! Səni suyundan, havasından gərək olanları əsirgəmədən, ba-
ğında, bostanında bitən nemətlərlə bəsləyən, dağında, düzündə saz-
la, sözlə gəzdirən, səni özündə azdıran, özünə qaytarıb sənə şeirlər 
yazdıran torpağa alqış!  
İllərlə zəhmət çəkib sənə dərs verənlərə, səni düz yola istiqamət-
ləndirənlərə, sənə ilk sözü yazdırandan sənə hər sözün nə olduğunu 
anladanlara qədər bütün müəllimlərinə alqış! 
Sənin içindəki Allah eşqini, Əli sevgisini alovlandıranlara, 
səni islami dəyərlərlə zənginləşdirənlərə, səni 30 yaşında yaşıd-
larının 60-da çatacağı kamilliyə çatdıranlara alqış! 
Sənin bugünkü sən olmağında bütün əməyi keçənlərə, içində-
ki işığın üzünə çıxmasında rolu olanlara, səni Vətənçün həqiqi 
övlad kimi, vətəndaş kimi yetişdirənlərə alqış! 
Səni mənə rast edən, mənə tanıdan, mənə sevdirən anlara və bi-
zim ana-övld münasibətimizi yaşadacaq zamanlara alqış! 
Nəhayət, 30 yaşında ömrün kamilliyini yaşayan, mənə 
“anam” deyən Rövşənə alqış! 
 
Demirəm ki, əlli yaşa, yüz yaşa, 
Deyirəm ki, elə bu cür düz yaşa. 
 
Səni Azərbaycanımızın görkəmli filosofu, dahi şairi, dövrün 
ideal insanı kimi görmək arzusu ilə... 
  
“Real-Press” qəzeti, 22.07.09 
Şuşa bayraqdarını gözləyir 
 41 
BƏHRİ-TƏVİLLƏR 
  
Nədü bu fitnə-fəsad eyləmisən, dərdi ziyad eyləmisən, sanki bir 
ad eyləmisən, bəlkə elə arzu-murad eyləmisən ki, qatasan aləmi-
şeiri biri-birinə, həmi acını şirinə, ya da keçdimi girinə adam, ta bi-
ləsən cümlə tamam xam, a balam, bəsdi daha, kəsdi daha səbrimi 
saydıqların, şaiyə yaydıqların, dün də eşitdim yenə də zəng eləyib, 
bir nəfəri dəng eləyib, özüvi diltəng eləyib, çoxlu yalanlar demisən 
sən mənim haqqımda ki, guya gedirəm yerləri, həm göyləri mən 
seyr edirəm, hər nə düşür başıma ondan savayı heç nəyi görmür 
gözüm, kefini açmır sözüm, heç sözümdə yoxdu düzüm, tənqidə 
yoxkən lüzum, hey deyirəm ki, qəzəlin, mədh eləyib bizlərə göstər-
diyin ol şah gözəlin heç kimə lazım dögü. Vallah, yığılaq, əyri 
otursaq da, nolar düz danışaq, ya hərə bir şer yazıb da yarışaq, onda 
baxaq hardadı gül, harda məkan eylədi bülbül, necə gör xar ilə sar 
baş götürüb çıxdı aradən, ayıraq şahı gədadən, füqəradən, bəzəyək 
təxtini, həm tacını, sonra ödəyək xacını, həm bacını, sən də yığışıb 
öz gözəlinlə, neçə divan qəzəlinlə, çəkəsən əl qəradən...(12.08.98.) 
 
“Paklıq”qəzeti, 27.04.93. 
 
QƏLBİN ƏLACI 
 
Ey məni xəlq eləyən Qadirü Sübhan, elədin ən uca insan, verə-
rək qəlbimə iman, eləyib əqlimi ümman, edərək üstümü göy, altımı 
yer boyda məkan ki, gəzəm asudə özümçün, neçə rənglər də yarat-
dın gözümçün, sora dəftər və qələm etmisən amadə sözümçün ki, 
yazım şəninə min inci düzüm, ta səhər-axşam tutaraq Kəbeyi-ehra-
mə üzüm, şükr eləyim nemətivə, cahü cəlalınla həmi şövkətivə, ba-
qi olan qüdrətivə, ədlivə, həm izzətivə, mən nə yazım ki, yaraşa 
rəhmətivə kim, ürəyim azca da olsa sevinib rahət ola. Bəlkə gələ 
öylə zaman, versən aman, qismət ola yüz kərə vəsf eylədiyim Mək-
kəyə, həm Mərvə, Səfayə səfər eylim, nə günahım var isə batil edə 
tövbəyə meylim ki, olum qüslü kəfənlə ona mehman, dolanım Kə-
bəni əlan, yetirib yerinə gər haciyə vacib sayılan, dinə müvafiq qo-
yulan, dördü altıya vurulan haqq əməli, həm əbədi, həm əzəli bir 
olan Allahıma, yəni Sənə min həmdü səna ilə verim baci, olum ha-
ci, budur qəlbin əlaci... (17.08.98.) 
Sona Xəyal 
 42 
 
S A R A L M I Ş   V Ə R Ə Q L Ə R  
 
ÖMRÜN BİR İLİ 
 
Yadımdadır, xəzan idi. Torpağın üstündə qızılı payızın son 
yadigarları saralırdı. Ağaclarda isə tək-tək yarpaq görünürdü. 
Onlar da qüruba enmiş günəşi xatırladırdı. Bir külək əsiminə 
bənd idilər ki, yerdəki xəzəllərə qarışsınlar. Payız son günlərini 
yaşayırdı. 
Az sonra ağaclar tamam çılpaqlaşdı. Soyuq küləklər əsdi, 
bərk şaxta oldu. Nəhayət, qar dənələri göründü, birinci qar qona-
ğımız oldu. Yadımdadır; qar ayağım altında xışıldayırdı. Yollar 
sürüşkən idi. Uşaqların qartopu oynaması ları da, hətta qar ada-
mı düzəltmələri də yadımdadır. Hər yerdə olduğu kimi bizim ev-
də də yolka işıqları yandı. Şaxta baba gəldi. Yeni ili qarşıladıq. 
Günlər gəlib keçdi. Qar əridi. Çayların daşan vaxtı idi. Çöllər 
yaşıl don geyindi. Lalə, bönövşə torpaqdan baş qaldırdı, hətta 
cırtdan boylu novruzgülü də. Yəqin ki, heyvanlar da qış yuxu-
sundan oyanmışdılar. Yazın müjdəçiləri olan qaranquşlar da öz 
yuvalarını qurdular. ..  
Bura qədər hər şeyi duyurdum. Ancaq bilmədim ki, ağaclar 
nə vaxt çiçək açdı, nə vaxt yarpaqladı. Bir də baxdım ki, ağacda 
qoz boyda almalar asılıb. Ağ tutun rəngini də görmədim. Ağacın 
altındakı sonuncu qara tut dənələrini süpürəndə, anladım ki, yaz 
yerini yaya verib.  
Onu bilirəm ki, yay çox isti keçirdi. Hətta gecələr belə bürkü-
dən nəfəs almaq olmurdu. Bir yandan da ağcaqanadlar... Meyvə-
lər bir-bir dəydi, lakin yetişən-yetişən tut kimi məndən xəbərsiz 
ömrünü başa vurub getdi. Artıq həyətdəki əncir ağacının son 
meyvələri dərilirdi. Alma ağacı çoxdan boşalmışdı. Narlar ala-
kal yeyilmişdi,-deyən ağac quru görünürdü. Bostanın meyvə-tə-
rəvəzi də tükənmişdi. Təkcə daş kimi heyvalar üzübərk insanlar 
kimi şax durmuşdular... 
Yerdə saralmış yarpaqlar görünürdü. Payız başlayırdı... 
04.10.80 
Şuşa bayraqdarını gözləyir 
 43 
İNSAN - İNAM 
 
İnsan Alahın bu dünyaya göndərdiyi şah əsəridir. O Allahın 
ratdığı olsa da, həm də həyatın yaradıcısıdır. İnsanı həyatda hər 
şeyə bağlayan inamdır. İnamsız insan şüurlu şəkildə irəliyə doğ-
ru bircə addım belə ata bilməz, bircə risqə belə gedə bilməz. 
Körpə ilk addımını atanda da, ilk pilləni düşəndə də, ilk qapını 
açanda da, içində inam duyğusu olur. Az da olsa olur... 
Məktəbli ilk dəfə sinfin qapısını açıb içəri girəndə də, ilk dəfə 
dərs danışmaq üçün əl qaldıranda da, müəllimin “kim gəlib ya-
zar?” sualına lövhə qarşısına çıxıb əlinə təbaşir götürəndə də 
içində bir inam olur... 
Müstəqil həyata qədəm qoyan gənc ali məktəbə sənəd verən-
də də, işləmək üçün bir müəssisəyə müraciət edəndə də, ilk dəfə 
“sevirəm” kəlməsini deyəndə də içində bir inam olur... 
Beləcə bütün həyat boyu hər addımda insan nəyəsə inanır. Ona 
görə də insana bir söz deyəndə, bir iş tapşıranda, ona etimad göstə-
rəndə mütləq onda inam yaratmaq lazımdır.  
İnamı yaratmaq çətin iş deyil. Bəs çətin olan nədir? İnamı ya-
ratdıqdan sonra, onu yaşatmaq lazımdır.  
Körpə ilk addımı atarkən onun əlindən tutmaq lazımdır. Eləcə 
də pilləkəni düşəndə, ilk dəfə qapı açanda, yoxsa inamı qırılar. 
Məktəbli ilk dəfə sinfə girəndə müəllim onu təbəssümlə qar-
şılamalıdır. Eləcə də ilk dəfə dərs danışanda onun sərbəstliyi 
üçün imkan yaratmalı, lövhədə ilk dəfə yazı yazanda onu ürək-
ləndirməli, onda görəcəyi işə müsbət rəy yaratmalıdır. Yoxsa, 
uşağın inamı itər və sonralar dərs danışmağa, lövhəyə çıxmağa 
ürək eləməz. 
Eləcə də savadlı gənclərin yerinə ali məktəbə “day-day”lıları 
qəbul eləməklə, gəncin tələbə olmaq ümüdünü qırmaq, işləmək 
istəyən gəncə “sən bacaran iş deyil” deyib, ruhdan salmaq, gənclə-
rin təmiz məhəbbətini ayaqlar altına salıb tapdalamaq olmaz.  
Bəli, inamı yaratmaq və yaşatmaq lazımdır. Birdən insan onu 
itirdi, onda necə? İtirilən inamı yenidən tapmaq olarmı? Elə 
çətini də budur... 
12.11.80. 
Sona Xəyal 
 44 
XOŞBƏXTLİK 
 
Deyirlər xoşbəxtlik insanın öz əlindədir. Bəs nə üçün onu gö-
türmək olmur? Əl ki, insana yaxındır. Bəlkə əl deyəndə, insanın 
əməlləri nəzərdə tutulur? Axı, əməl üçün hərəkət lazımdır. Hərə-
kətsə, çox vaxt əlin köməyi ilə olur. Deməli, xoşbəxtlik insanın 
əlində deyil, insan əlinin əmələ gətirdiyi hərəkətlərlə yaranan 
əməldədir. Lakin əməl təkcə hərəkətlə yaranmır. İnsanın müsbət 
və mənfi cəhətləri də burada əsas rol oynayır. Deməli, insan mə-
nəviyyatı – insan hərəkətləri – insan əməli – xoşbəxtıik!... 
29.12.80. 
 
MƏN KİMƏ ACIYIRAM 
 
Deyirlər, ucalmaq insanın öz əlindədir, insan istədiyi yüksək-
liyə qalxa bilər, istədiyi mövqedə ola bilər. Hamı ucalmaq istə-
yir, amma bəziləri buna nail ola bilmir. Nə üçün? Bəlkə ucalığa 
gedən yolun keşməkeşindən qorxur? Qorxursa... Nə üçün? Bəl-
kə iradəsizdir? İradə! Doğrudan da onsuz adi bir risqə belə get-
mək olmur. Ucalıq isə insanın mənən qalxdığı zirvədir. Əlbəttə, 
iradəli insanın. Mən deyərdim ki, iradəsiz adamlar bəşəriyyətin 
ən yazıq hissəsidir. Həyatda məhz belələrinə acımaq olar... 
18.02.81. 
     
                                            *** 
 
Kamandan çıxan ox hədəfdən yayınarsa, yenidən hədəfə tuş-
lamaq üçün onu geri qaytarmaq olarmı?.. 
                                                                          05.04.81. 
 
                                             *** 
Ürəyimdə adsız bir qəbristan var, oranın sakinlərini təkcə 
özüm tanıyıram. 
16.04.81. 
                                              
                                             *** 
Allahım! Axı, niyə məni bu qədər vüqarlı yaratmısan? Ağlım 
Şuşa bayraqdarını gözləyir 
 45 
kəsəndən bəri belə yaşamışam. İndisə, həyat məcbur edir... Axı, 
necə sındırım bu vüqarı? Necə?... 
29.08.81. 
 
*** 
 
Mənə elə gəlir ki, insanın hərəkəti onun özünə zərər verirsə, 
bu səhvdir, başqalarına zərərt verirsə, artıq bunu səhv adlandır-
maq olmaz. Bu, günahdır... 
11.09.81. 
ÖLÜM 
 
Hamı həyəcan içərisində dayanıb, bu dəhşətli səhnəni seyr 
edir. Proqnoz aydındır – ÖLÜM!. Həyatın amansız qanunu... 
Qəribədir, insan dayanıb, onun nə vaxt gələcəyini gözləyir. İnti-
zarla gözləyir... Gözümüz baxa-baxa insanı ölüm aparır. Onun 
yolunu kəsməkdə hamı acizdir. Cavan bir vücud! Artıq o həyatı-
nın son dəqiqələrini yaşayır. Sinəsi qalxıb-enir, gözləri yarıyu-
muludur. O danışmır, heç nə görmür, lakin, deyilənə görə, hər 
şeyi eşidir... Eh!... 
08.10.82. 
 
QƏLBİN SƏSİ 
 
Deyirlər, vicdn insan qəlbinin səsidir. Əlbəttə, bu səs qulaqla 
eşidilmir. Bəs onu necə eşitmək olar? Bunun üçün insanın xa-
rakterinə, mənəvityyatına az da olsa, bələd olmaq lazımdır. De-
məli, qəlbin səsi, insanın hərəkətlərindən, əməllərindən alınır. 
Amma səsi eşitmək, sözü oxuyub, fikri dərk etmək nə qədər 
asandırsa, hərəkəti başa düşmək, əməli “oxumaq” bir o qədər çə-
tindir. Ona görə də insanları tanımaq çətindir. Çox çətindir!... 
15.12.82. 
 
NEYLƏYİRƏM... 
 
Neyləyirəm o ürəyi ki, sevincə gülməyə, kədərə ağlamaya, 
qəhərdən ağrımaya... 
Sona Xəyal 
 46 
Neyləyirəm o başı ki, düşünməyə, yorulmaya, gərginlikdən 
ağrımaya... 
Neyəyirəm o gözü ki, baxmaya, görməyə, nurunu kitablar 
üzərinə tökməyə, ağrımaya... 
Neyləyirəm o ayağı ki, gəzməyə, yoxuşa dırmanmaya, eşişə 
düşməyə, yorulmaya, ağrımaya... 
Neyləyirəm o ömrü ki, kimin üçünsə yanmaya, uzun-uzadı uza-
na, hissiz, duyğusuz, arzusuz, istəksiz, məhəbbətsiz ürək yaşada. 
Vəzndə ağır, qiymətdə yüngül yük daşıya... 
07.01.83. 
 
ÇÜNKİ SƏN ANASAN 
 
Bütün sevincimi qurban verərdim, bir qəmini qəlbindən silə 
bilmək üçün. Çünki, sən anasan... 
Bütün dicliyimi, sakitliyimi hay-küy, hayqırtı, bağırtı içinə 
atardım, ürəyini bir an sakitləşdirmək üçün. Çünki, sən anasan... 
Bütün arzularımı puç edərdim, sənin bir arzunu həyata keçir-
mək üçün, çünki sən anasan... 
Həyatımdan, səadətimdən keçərəm, səni yaşatmaq üçün. 
Çünki sən anasan... 
Bəlkə də mən səhv edirəm... Səhv etdiyimi bilə-bilə səhvlərlə 
dolu bir ömür sürərəm sənə görə. Çünki sən anasan... 
08.03.83. 
 
OXŞAR TALEYİMİZ 
 
Mən böyük məhəbbət sahiblərinə həmişə pərəstiş etmişəm. 
Mən onları ancaq əsərlərdə görməyə adət etmişəm. Əsərlərin bu 
qəhrəmanları mənim idealım olub. Sən yeganə adamsan ki, mə-
nimçün həyati faktsan. Əvvəllər elə bilirdim ki, səhv edirəm. Sə-
ni kəşf edəndən sonra özümə haqq qazandırıram. Demək mənim 
kimi fikirləşən var. Yəqin ki, biz tək deyilik... Taleyimiz necə də 
oxşayır bir-birinə... 
22.03.83. 
 
 
Şuşa bayraqdarını gözləyir 
 47 
SUSMAQ HÖRMƏT DEYİL 
 
Siz vüqarlısınız. Lakin mərdlik üçün təkcə vüqar kifayət de-
yildir. İnsanları başa düşmək lazımdır. Siz hamını yerli-yersiz 
danlayırsınız. Həmin adamları qarşınızda susmağa məcbur edir-
siniz. Susmaq var, hörmətdir. Susmaq var, söyüşdür. Susmaq 
var, saymamazlıqdır və s. Yersiz ittihama qarşı susmaq hörmət 
ola bilməz. 
Deyirsiz ki, yaltaq adamlardan acığınız gəlir. Yaltaqlığın əksi 
məğrurluqdur. Əgər yaltaqlıqdan acığınız gəlirsə, onda məğrur-
lara pərəstiş etməlisiniz. Bu isə mümkün deyil. Çünki siz tənqid 
olunmağa yox, tənqid etməyə, hətta təhqir etməyə öyrənmisiz. 
Heç vaxt düşünmürsüz ki, təhqir etdiyiniz adamların da mənliyi, 
qüruru var, vüqarı, ləyaqəti var... 
01.04.83. 
SƏNİ XATIRLAYIRAM 
 
Səni xatırlayıram, sənə bənzər bir insan görəndə. Səni xatırla-
yıram, hər dəfə evinizə gələndə. Səni xatırlayıram, o xəstəxana-
nın qarşısından keçəndə... 
Gözəl insan idin, əcəl aman vermədi. Çox yaşayardın, xəstə-
lik imkan vermədi. İndi soyuq torpağın altında yatırsan... 
Nifrət edirəm xəstəliyə. Nifrət edirəm xəstəlikdən doğan ölü-
mə. Mübarizə lazımdır, mübarizə... Düşünüb, səni xatırlayıram... 
28.06.83. 
 
NƏNƏMƏ 
 
Qara idi gözlərində bu dünya, yer, göy. Qara idi aylı, ulduzlu 
gecə də, günəşli gündüz də. Qara idi yaşıl bağlar da, çiçəkli bağ-
çalar da. Qara idi gözlərində ağ daşdan tikilmiş evlər də, ətrafını 
bürümüş yaşıllıqlar da. Qara idi gözlərində... 
Hər şeyi qara görən bu gözləri Yaradan vermişdi sənə. Bu 
gözlərlə doğulmuşdun, gəlmişdin işıqlı həyata. Bu gözlərlə yaşa-
mışdın ömür boyu. Bu gözlərlə... 
Bəzən şikəstliyin sənə ağır gəlmişdi. Bəzən gözlərinçün xəca-
Sona Xəyal 
 48 
lət çəkmişdin. Bəzən də gizli-gizli ağlamışdın. Hər şeyi öz rən-
gində görmək həsrəti ilə yaşamışdın... 
Görə bilmədin qızılı Günəşi, Ayı, ulduzu. Görə bilmədin qo-
hum-qonşu, övlad, nəvə üzü. Görə bilmədin həyatın bizə bəxş 
etdiyi nemətləri. Görə bilmədin, seçə bilmədin rəngləri. Bu dün-
yaya gəldiyin gözlərlə də o biri dünyaya köçdün. Ürəyində nis-
gil vardı, həsrət vardı. Hər şeyi öz rəngində görə bilmək həsrəti.. 
23.02.84. 
 
HƏQİQƏT 
 
İnanıran ki, sən varsan. İnanıram ki, mənimlə daim yanaşı ad-
dımlayırsan. İnanıram ki, hər bir işdə mənə dayaqsan. İnanıram 
ki, ömrüm boyu mənlə olacaqsan. İnanıram. 
İnanmasaydım varlığına, yaşaya bilməzdim. İnanmasaydım 
sənə, ucala bilməzdim. İnanmasaydım köməyinə, heç vaxt qələ-
bə çala bilməzdim. İnanmasaydım sədaqətinə sənə arxalanmaz-
dım. İnanıram... 
Amma sənə inamayanlar da var. Səni görməyənlər, səni hiss et-
məyənlər də var. Sənin varlığına şübhə edənlər də var. 
Mən iki şeyə daha çox inanıram!.. İnanıram varlığına varlı-
ğım kimi. İnanıram, vaxt olacaq hamı səni tanıyacaq, hamı səni 
görəcək, hamı sənə inanacaq. O vaxt mütləq olacaq, həqiqət! 
HƏQİQƏT!!! 
19.06.84. 
BAXIRAM DÜŞÜNÜRƏM 
 
Baxıram uca dağlara, görürəm başı qarlıdır. Düşünürəm, in-
san da belədir. Ucalığa gedən yolda baş ağarır. 
Baxıram mavi sulara, ucsuz-bucaqszdır. Düşünürəm, arzular da 
belədir. İnsanın yaratdığı, yaşatdığı nəhayətsiz arzular. 
Baxıram göylərə; gah günəşli, gah aylı, ulduzlu. Düşünürəm, il-
lərim də belədir; gah qarlı-qışlı, gah allı-güllü--baharlı. 
Baxıram yerlərə; min cür nemət yetirir. Düşünürəm, zənginli-
yi yerlərə insan zəhməti bəxş eləyib. 
Baxıram insana; ağıllı, zəkalı, şüurlu insan. Düşünürəm, insa-
Şuşa bayraqdarını gözləyir 
 49 
na bu mənəvi nemətləri verən əməkdir. Əmək! Hamını ucalığa 
aparan əmək. Ucalığa gedən yollar, bu yollarda ağaran başlar 
yadıma düşür. 
18.01.85. 
 
BORC VER 
 
Mənə arzu bəxş elə! Arzulu olum. Bilim ki, nə üçünsə yaşa-
yıram. Arzumu məqsədə çevirim. Məqsədə çatmaq üçün müba-
rizə aparım. Xoşbəxt olum. Axı, səadət mübarizəsiz olmur. 
Mənə sevinc bəxş elə! Sevinim. Həyatın acılarını unudum. 
Çöhrəmə təbəssüm qonsun, gözlərimdən nur yağsın bu sevinc-
dən. Qəlbim təlatümə gəlsin, şəlalə kimi coşum-çağlayım, se-
vincdən ağlayım. Qoy mənim də gözlərim sevinc yaşı görsün. 
Sevinim. Axı, kədər həyatı məhv edir. 
Mənə cəsarət ver! Uçurumlardan keçim, yoxuşları qalxım, 
dağlara çıxım, zirvələr aşım, qorxulardan uzaqlaşım. Axı, qorxu 
həyata düşməndir. 
Mənə hünər ver! Yüksəklərə qalxım, ucalım, yüksəlim. Hə-
yatın enişli-yoxuşlu yollarında yıxılmayım, büdrəyəndə qolum-
dan tutsun. Hünər ver! Axı, hünərsiz insan heç nəyə lazım deyil. 
Mənə məhəbbət ver! Sevim, sevilim. Qoy ürəyim bərk-bərk 
döyünsün. Nəbzim sürətlə vursun. Damararımda qanım coşub-
daşsın. Hiss edim məhəbbətin nəşəsini, əzabını. Qoy əzaba döz-
məyi öyrənim. Axı nəşə ilə əzab, sevinclə kədər birləşəndə həyat 
daha mənalı olur. 
Mənə vəfa ver! Sədaqətli olum. Qoruyum məhəbbətimi. Ya-
şadım qəlbimdə ölənə kimi.  
Mənə vüqar da ver! Dağ vüqarı! Məhəbbətim yüksək olsun, 
təmiz olsun, pak olsun dəryalar kimi. Axı, saf, ülvi məhəbbət in-
sana xoşbəxtlik gətirir. 
Mənə həyat ver! Sevinc dolu həyat! Arzularıma çatım, səadət 
tapım, sevinim. Qoy kədər həyatımı məhv etməsin. Sevinclə ya-
şayım, hamıya sevinc paylayım.  
Mənə həyat ver! Cəsarət dolu, vüqar dolu həyat. Daim yüksə-
lim. Həyat ver! Hünərli, şücaətli həyat! Büdrəmədən irəliləyim 
yollarında. Hamıya lazım olum, kömək olum. 
Sona Xəyal 
 50 
Mənə həyat ver! Məhəbbət dolu, sevda dolu bir həyat. Bilim  
ki, sevmək-sevilmək nədir, vəfa, sədaqət nədir.  
Yox! Yox! Mən bunları səndən bəxşiş kimi istəmirəm. Borc 
ver bunları mənə. Borc ver, Təbiət!... 
08.03.85. 
 
MƏHƏBBƏTİN HÖKMÜ 
 
Bir dünyam da artıb, sən doğmalaşandan bəri. Elə böyümü-
sən, ucalmısan ki mənimçün, heç kim səni əvəz edə bilmir. Ki-
misə sevməyə özümü məcbur edirəm, təki səni unudum. Amma 
heç bir an düşünə bilmirəm, yenə də səni xatırlayıram. Bəzən 
ani olaraq kiminsə haqqında düşündüyümçün səndən xəcalət çə-
kirəm özlüyümdə.  
Məhəbbətin hökmünə bax. Xəyalına da pərəstiş edirəm. Gö-
zəl olur ki, xəyalla danışmaq. Bəlkə də sən məni həyatda belə 
başa düşməzsən. Amma xəyalən biz bir-birimizi elə gözəl anla-
yırıq ki... 
24.04.85. 
 
SUSMA 
 
Susur telefonum! Bütün həyat susub elə bil!  
Susur telefon. Heç nə eşitmirəm. Bütün dünya sükut içində-
dir. Val fırlanır elektrofonda, eşitmirəm. Küçədə avtomobillər, 
avtobuslar hərəkətdədir, onlar da səssiz-səmirsiz. Hər şey, hər 
şey sükut edir... 
Kimsə məni çağırır. Gözlərim baxır, görür onu, dodaqların 
hərəkətini görürəm, amma səsi çatmır mənə. Birdən o adam əyi-
lir, düzəlir, nəhayət aparat şəklini alır. Telefon şəklində yaxınla-
şıb-uzaqlaşır, gözlərimin önündə sanki rəqs edir. Az sonra otaq-
dakı bütün əşyalar qarşımda telefon aparatı şəklində hərəkət 
edir.  
Sonra otağın divarları uzaqlaşır, nəhayət, yox olur. Çıxıram 
bütün dünya evinə. Orda da hər şey bir-bir yaxınlaşır, ətrafımda 
aparat şəklində fırlanır. Hər şey, hər şey rəqs edir telefon şəklin-
də. Başım hərlənir, əllərimlə üzümü qapayıram. Bir anlıq zülmət 
Şuşa bayraqdarını gözləyir 
 51 
bir nəhayətsizlik açılır gözüm önündə. O zülmətdə də gözümün 
işlədiyi son nöqtədən mənə tərəf nəsə irəliləyir, yaxınlaşır tele-
fon aparatı şəklində, dəhşətə gəlirəm. Tez gözlərimi ovuşduru-
ram. Açanda otaqdakı kitab rəflərini görürəm. Rəfdəki kitablar 
bir-bir düşüb gəlir və aparat şəklində qarşımda qalaqlanır. Əlimi 
uzadıram, kitab qalağı telefon aparatına dönür. Qalxıb otaqdan 
çıxmaq istəyirəm, ətəyimə düşüb qalmış kitab yerə düşəndə dik-
sinirəm. Kitabı açıb baxıram. Bu zaman içindən bir aparat çıxır. 
Beynimdəkiləri itirmək üçün kitabı qatlayıb bir kənara qoyuram. 
Qələm-kağız götürüb nəsə yazmaq istəyirəm. Baxıram. Fəqət 
heç nə görmürəm. Yazdığın hərflərin hər biri uzanıb böyüyür, 
qələmdən çıxan kimi stolun üstünə düzülür,- telefon şəklində.  
Gözüm önündə canlanırsan. Təsəvvür edirəm ki, əlin uzandı 
telefonun dəstəyinə. Götürdün... Nömrəni yığırsan... Bax, indi 
zəng olunacaq... Fəqət, gözlədiyim olmur. Xəyalın poza bilmir 
bu sükutu. Hey susuir, susur telefonum. Telefon susub, bütün 
dünya susub elə bil... 
03.05.86. 
 
DÖNMƏ 
 
Hardasa, qəlbimin hansı bir guşəsindəsə sənli bir aləm vardır. 
Bütün dünyalarımdan böyük, bütün zirvələrdən uca, bütün ne-
mətlərdən gözəl bir aləm. O aləmdə hər şey vardır. Sənli xəyal-
lar nə qədər iztirab verirsə mənə, bir o qədər şirindir. Nə yaxşı 
ki, qəlbim boş deyil. Nə yaxşı ki, ömrümdəki boşluğu doldur-
musan. Bilmirəm, bəlkə də nə vaxtsa olmayacaqsan. Bəlkə heç 
taleyimə yazılmadın. Heç nə bilmirəm. Fəqət, hansı bir ümüdsə 
yaşadır məni. Qəlbimin dərinliyində nəsə bir işartı var. Hansı bir 
baxışındansa, hansı bir sözündənsə alovlana billəm, yana billəm. 
Çox görmə mənə bu səadəti. Dönmə!  
Dönsən, hər şey sönər gözümdə. Dönsən, özüm də mənsizlə-
şər özümdə. Mənasız olar bu həyat. Hər şey adiləşər mənimçün. 
Yoxsullaşar, cılızlaşar bu həyat. Günəşsiz, Aysız, ulduzsuz olar 
bu kainat. İstəmirəm itirim sənli dünyanı, istəmirəm. Sən varsan, 
hər şey var, deməli, mən də varam.  
Eh, sənli xəyallar hər şeydən gözəldir... Nə yaxşı ki, sən adlı 
Sona Xəyal 
 52 
xəyal dünyam var. Nə yaxşı ki, sən xəyallı dünyada ümüd var, 
arzu var. Kaş ki, dönməyəydin. Dönməyəydin... 
26.01.87. 
 
ƏLÇATMAZ SƏADƏT 
 
Səadət deyilən bir şey doğrudan da nə qədər uzaq varlıqmış. 
Ha gedirsən, çatammırsan. Bəlkə də insanın ömründə qət elədiyi 
ən böyük məsafədir. Düşmüşəm axarına, gedirəm. Çata biləcə-
yəmmi? Bilmirəm. Bəlkə də sən mənimçün əlçatmaz varlıqsan. 
Bəlkə də heç vaxt nəsibim olmayacaq sənli səadət. Amma dar 
mənada bizimçün bir baxış da səadətdir. Gördüyümüz kölgədir, 
sənin də, mənim də. Hər ikimiz bir baxışa həsrət, uzaqdan zillə-
nən bir baxışa, yaxınlaşanda yerə dikilən utancaq bir baxışa. 
Heç nəyə gücü çatmayan, arzusunu, kamını xəyallarda axta-
ran və buna səadət deyən iki sevən var bu dünyada: sən və mən. 
Heç kimin duya bilmədiyi, mənasını anlaya bilmədiyi bir mə-
həbbət var bu dünyada: səndən mənə, məndən sənə lal baxışlarla 
deyilən məhəbbət. Budur bizim üçün ən böyük səadət!...  
29.01.87. 
 
DƏRİNDƏ BÖYÜK GƏMİLƏR ÜZÜR 
 
Təlatümlü dənizdir arzularım. Daim coşar-daşar. Dalğalar sa-
hillərə dəyib yox olar. Sahildə tənhasan. Dayanmısan səssiz-sə-
mirsiz. Kimsəsiz sahil; sakitliyə bürünmüsən. Xəyallar qoynun-
dasan. Dənizdəki təlatümdən xəbərin yoxdur. Dalğaların pıçıltı-
sını da eşitmirsən. Onlar mənim hisslərim, duyğularımdır. İrəli-
ləyir, irəliləyir, sənə çatmaq istəyir. Fəqət, ayağın altında sönür. 
Dalğa üçün sahildən o yana həyat yoxdur, mənimçün səndən o 
yana. Sahil dalğaları tutub saxlaya bilmədiyi kimi, sən də mənim 
hissimi, duyğumu tuta bilmirsən. Amma tutmalısan dalğaları 
mənim qəlbimdəkiləri öyrənmək üçün. Dənizə baş vurmalısan...  
Dayanma sahildə, dayanma. Səs-səmirsiz xəyallara boyanma. 
Sahil olma, sənə dəyib qayıdım. Atıl dənizə, dalğalar qoynuna. 
Sahil olma. Hər necə olursan-ol, dəniz ol!.. 
Sükut yaraşmır sevgiyə. Sükut ətalətdur, ölümdür. Sevgi coş-
Şuşa bayraqdarını gözləyir 
 53 
qunluq sevir dəniz kimi. Sevgi mübarizə istər, həyat kimi. Həyat 
dənizinin dalğaları sınağa çəkər sevənləri. Sevirsənsə, dənizə sa-
hildən baxma. Atıl dalğalar qoynuna. Qorxma, tənha qoymaram 
səni. Əl-ələ tutub, baş vurarıq dərinliyə. Coşqun dalğalar qoy-
nunda, həyatın keşməkeşlərini dada-dada öyrənərik həyatı. O za-
man dost olar həyat bizə, biz həyata... Qorxma... 
Sahildə xəyal içində dayanmısan. Dayanmısan, hər dəfə dalğa 
gələndə mənə çatmaq istəyin səni dənizə çəkir. Amma sonra 
ayağın altında itən dalğaya təəssüflə baxırsan. Daha sonra gözlə-
rin önündə şahə qalxan dalğaların gücünü görəndə içindəki his-
sin, duyğun cılızlaşır. O zaman gözündə məhəbbət də ucuzlaşır 
bəlkə... Get-gedə geri çəkilirsən. Cəsarətin çatmır irəliyə gedə-
sən. Dalğalar qoynunda qərq olmaqdan qorxursan?... Hə, elə-
dir... Dərində böyük gəmilər üzür... 
29.05.88. 
 
ELƏ BİLİRDİM... 
 
İlk dəfə kiminsə coşub-daşan arzularında gördüm səni. Hə-
min anda sətirlərimdə canlandırdım səni. İstədim alqışlayım sə-
ni. Xoş kəlmələrdə sənin nəcibliyini, mərhəmətini, sənin insan-
lara bəxş etdiyin sevinci, kədəri yaradım. Qoy sənin qüdrətini 
hamı görsün... 
Elə bilirdim ki, buna gücüm şatar. Sonralar gördüm ki, səhv 
edirəm. Səni vəsf etmək asan olduğu qədər də çətindir. Coşqun 
dəniz yaratmaq üçün fırtınalar qoynuna atılmalısan ki, onun coş-
qunluğunu hiss edəsən. 
Atıldım ümmanlara. Mən də sevdim! Hamı kimi əsl məhəb-
bətin nə olduğunu bildim. Nəğmələrdə, şeirlərdə eşitdim səni. 
Hamı kimi duydum səni. Lakin bəziləri kimi səni xatirələrdə ya-
şatmalı oldum. Sən əbədilik beynimə həkk olundun. Ürəyimə 
girdin, damarlarımda dövr elədin. Sənlə bağlı acılı-şirinli xatirə-
lər ömrümün, gəncliyimin ən mənalı səhifələrini təşkil etdi. Sən 
yarandığın kimi də məhv oldun. Fəqət, mən səni atmadım, qəlbi-
min dərinliklərində dəfn etdim... 
30.05.88. 
Sona Xəyal 
 54 
LƏYAQƏT 
 
Məhəbbət həyatın bizə bəxş etdiyi ən gözəl nemətdir.  O hər 
şeydən yüksəkdir. İnsan onun yolunda hər şeyə dözür. Onunla 
zirvələr aşmaq olar, ucsuz-bucaqsız dənizlər keçmək olar. 
Mən də məhəbbətə görə ümmanlara baş vuraram. Bütün 
“dünyaları” gəzərəm. Hər əzaba dözərəm. Hər şeydən keçərəm 
eşqimə görə. Fəqət... 
Təkcə səni qurban verə bilmərəm. Sənə görə vüsalı hicranla 
əvəz etmişəm. Səni itirməməkçün sevincimi kədərə vermişəm. 
Səni itirsəm, dünyamı dəyişərəm. Məhəbbətimi, arzularımı, duy-
ğularımı da qurban verərəm sənə. Təkcə sənə! Çünki, sən mə-
həbbətdən də yüksəksən. Ləyaqət! Ləyaqət! 
01.06.88. 
 
OLSAYDIN 
 
Günəş olsaydın, bütün günü sənə baxardım. Hərarətin məni 
yandırıb kül etsə də, şüaların gözlərini kor etsə də, baxardım. 
Ay olsaydın, gecələr yatmazdım. Ayaz, şaxta olsaydı da, da-
yanıb sənə baxardım. Yuxusuzluq bilinməzdi mənə, baxardım. 
Şaxta dondursaydı da məni, baxardım.... 
Dəniz olsaydın, sahilində məskən salardım. Suların donsaydı 
da əl çəkməzdim sahilindən. Coşub-daşsaydın, sahili bassaydın, 
dalğaların qoynunda məhv olsaydım da çəkinməzdim. 
Dağ olsaydın, zirvənə qalxardım. Qorxmazdım, əl-qolumun 
sıyrınsıtısına baxmayaraq, dırmanardım. Yıxılmaq təhlükəsi də 
qorxutmazdı məni, dırmanardım. 
Olsaydın!... 
02.06.88. 
                   NƏLƏR VERDİN, NƏLƏR ALDIN 
 
Məni hamı hövsələsiz tanıyır. Deyirlər ki, kobudam, doğru-
dur. Lakin bir zamanlar mən də sakit idim. Hər şeyə səbrim ça-
tırdı. Sənə rast gəldim, sevdim. Hicran gördüm, hicranın aldı 
Şuşa bayraqdarını gözləyir 
 55 
səbrimi. Dəyişdirdi məni əzabların. Çox şeydən məni məhrum 
etdi məhəbbətin. Lakin yeni keyfiyyətlər verdi mənə. Dözümlü 
etdi məni. Gücümü artırdı. Yüksəltdi məni. İnsanlığımı, böyük-
lüyümü dərk etdirdi mənə. Başa düşdüm ki, insanam, mənim də 
qəlbim var, sevə bilərəm, mənim də dözümüm var, əzab çəkə bi-
lərəm. 
Mənə nələr verdn, nələr aldın, özün də bilmədin. Hər şeydən 
xəbərsiz yaşadın. Aldıqların üçün qınamıram səni, verdiklərin 
üçün minnətdaram... 
03.06.88. 
KİMİNSƏ 
 
Kiminsə qəlbində yaranmışam, ölmüşəm. Kimsə sevib bir za-
manlar, indi onunçün sönmüşəm. Kiminçünsə yenidən doğula-
cağam, əbədi yaşayacağam. Kiminsə ilk eşqi olmuşam, kiminsə 
son qisməti olacağam. Kiminsə hicranı, əlçatmaz arzusuyam. 
Kiminsə, hələ də vüsala ümüdü var... 
04.06.88. 
 
HƏYAT DƏRDİ ÇƏKƏ BİLƏNƏ YÜKLƏYİR 
 
Gün-gündən artır qüssə-kədər, nə qədər dözürsən, bir o qə-
dər... Əvvəllər mən həyatı tamam başqa cürə düşünürdüm. Çün-
ki, sıxmamışdı məni daxili ehtiyac. Başım üstdəki səmanı aydın 
görürdüm. Onu bir vaxt buludlar alacağını təsəvvürümə belə gə-
tirmirdim. Amma indi görürəm daxili sarsıntı mənə güc gəlir. 
Elə bil içimdə böhran var. Nə ağır yükmüş həyat: əzab... izti-
rab... ruhi sarsıntı... 
Deyirlər, həyat dərdi çəkə bilənlərə yükləyir. Bu dərdi mənə 
həyatmı yüklədi, ya sənmi yüklədin? Bəlkə haqsızam? Bəlkə sən 
elə bir vəziyyətdəsən ki, ayda bircə dəfə gəlib məni görə bilmə-
yinçün sənə minnətdar olmalıyam, qarşında baş əyməliyəm? 
Bəlkə sən doğrudan da elə bir əzəmətə maliksən? Niyə gizlədir-
sən? Açıq de. Anlat mənə, daha qınamayım səni. Axı, çətindir... 
05.06.88. 
Sona Xəyal 
 56 
 
KİMDİR GÜNAHKAR 
 
Gözümün önündədir xiyaban. Beynimdən silə bilmirəm o 
mənzərəni. Elə bil yuxudur. Yan-yana qazılmış qəbirlər. Qəribə-
dir... Sadəcə olaraq, hökumət əmr verdi, ordu gəldi. Ordu gəldi, 
günahsız xalqı qırıb-tökdü. Biz də ölənləri qoyduq qəbrə, üstünü 
örtdük. Bəs sonra?.. 
Kim əmr verdi? Niyə əmr verdi? Hansı qanunla? Heç kim bu 
suallara cavab tapa bilmir. Zavallı xalqınsa gücü göz yaşlarına 
çatır. Bir də təsəlli olacaq qərənfillərə!... 
Artıq bu gün şəhidlərin yeddisidir. Hamı gəlir axın-axın, ba-
xır, baxır, göz yaşı tökür, qəbirlərin üstünə qərənfil qoyur, sonra 
da həzin addımlarla keçib gedir. On mindimi, yüz mindimi gə-
lənlərin sayı? Eh!... Düşünürəm, görəsən, necə çıxacağıq onların 
borcundan? Göz yaşı, qərənfil, - elə bu? Bir azdan qərənfilə də 
ehtiyac olmayacaq. Göz yaşı ilə suvarılan xiyabanda başqa gül-
lər bitəcək... 
Eh!.. İnsan nə qəribə məxluqdur. O gecə bizi geriyə qaytar-
masaydılar, yəqin ki, indi biz də xiyabanda yatırdıq. Kim bilir, 
bəlkə heç o da bizə qismət olmayacaqdı. O qədər ölənlər var ki, 
heç meyidi də tapılmayıb. Bəlkə... 
Elə bil ki, hər şey nağıldı. Qəribə taleyin var imiş Bakı!... Qa-
ra bayraqlarına baxanda düşünürəm ki, bir zamanlar analar qara 
çadralarını atdılar, sevindin ki, qadınların azad olub qırmızı bay-
raq altında. İndi o qırmızı bayraq altında rəngbərəng güllələrə 
tutdular səni. Qismətinsə “Şəhidlər Xiyabanı” oldu... 
...Onlar da xoşbəxt olmaq istəyirdilər. Kimi oğul-uşaq sahi-
biydi, kimi təzəcə ailə qurmuşdu, kimi də nişanlı idi. Bəzilərinin 
hələ ürəyində kiməsə deyiləsi sözü var idi. 14-17-21-22 yaş nə-
dir ki... Kimsə hələ heç baxışını sınamamışdı, kimisinin əlçat-
maz arzuları var idi, kiminin ümüdləri, gümanları. Eh!... Bir an-
da hamısı torpağa gömüldü. 
Kimdir günahkar? Kim?..  
27.01.90. 
Şuşa bayraqdarını gözləyir 
 57 
 
YADINDAMI 
 
Allah-təala sənə ona görə qız verməyib. Qızın olsaydı, xoş-
bəxt olacaqdı. Ona görə olmayıb. Yadındamı, telefonda mənə 
dediyin sözlər: “Yuxuda mənə deyiblər ki, “Mail, Allah sənə qız 
verməyib, əvəzində Sonanı göndərib səninçün.” Yadındamı, on-
da mən susmuşdum. Ani xoşbəxtliyin təsirindən çıxa bilməmiş-
dim. Elə bilirdim ki, dinsəm, bu səadəti, bu atalı anı itirəcəyəm.  
Amma bu gün səni incitdim deyəsən. “Mənim öz atam daha 
yaxşı adam idi” deyəndə tutuldun, ancaq gülə-gülə “yəqin ki” 
dedin. Xətrinə dəymək fikrim yox idi. Əslində elə atamda olan 
nələrisə tapdığımçün, sevdim səni. Bəzən təbəssümündə, bəzən 
gözlərin yol çəkəndə, bəzən də içində hirslənib, zahirən sakit gö-
rünməyə çalışmağında onu görürəm.  
Sənlə bir yerdə olanda itirdiyini tapmış uşaq kimi sevinirəm. 
Hər şeyi unuduram. Sənlə söhbət edəndə dünyanın bütün çirka-
bını, həyatın bütün eybəcərliklərini unuduram. Hamıdan, hər 
şeydən bezdiyim vaxtlarda, səni görməyə gəlirəm. Ən vacib işi-
mi belə əlimdən qoyub gəlirəm... 
02.05.95.  
 
XATİRƏ ŞƏKİL 
 
Bir şəklimiz var. Səni görə bilmədiyim günlərdə həmişə baxı-
ram ona. Dostlarım gələndə, səndən söz düşəndə onlara da hə-
min şəkli göstərirəm.Özünə də demişdim ki, sən bu şəkildə ta-
mam başqa cür düşmüsən; daha ağıllı, daha müdrük. Üzündə 
uşaq məsumluğu var. Hansı kitabdasa oxumuşdum ki: “Uşaq 
məsumluğunu ömrü boyu qoruyub saxlaya bilmək, insanda mə-
nəvi zənginlik nişanəsidir”. Mənim aləmimdə təbiətin bununla 
müqayisəyə gələ biləcək ikinci bir gözəlliyi yoxdur... 
Həmişə şəklinə baxanda üzündəki təbəssüm mənim də üzüm-
də əks olunur. Qeyri-ixtiyari gülümsəyirəm. Bir gün bizə gəldin. 
Şəkil albomlarına baxırdıq. Söhbət gəlib həmin şəkilə çatanda, 
Sona Xəyal 
 58 
onu istədin. Verdim, baxdın. Sonra çevirib arxasına birbaşa on 
beytlik bir məsnıvi yazdın. Şeir bitirdi: 
 
Ancaq incitməmiş könlüm kimsəni, 
Fəqət incitmişəm Ata tək səni. 
Mən köçən zamanda fani dünyadən, 
Halal eyləyərsən Maili hökmən. 
 
O vaxtdan bir həftə keçib. İndi hər dəfə həmin şəkli götürüb 
baxanda, gözümdən iki damla yaş yanağıma süzülür. Sonra nə 
qədər şəklə baxıramsa, üzündəki təbəssüm əks olunmur üzümdə. 
Allah o günü mənə göstərməsin... 
04.06.95. 
 
XƏYALDAN HƏQİQƏTƏ 
 
Mənə kitablar tərbiyə verib. Amma uşaqlıqdan içimdə ideal 
bir varlıq olub. Ağlım kəsəndən o olub sirdaşım. Hər şeyi kitab-
lardan öyrənsəm də, bəzən başa düşmədiyim şeylər olub, özüm-
lə baş-başa qalmışam, anlamadığımı ondan soruşmuşam. Uşaq-
lıqda onu Dədə Qorqud zənn edərdim. Sonralar xəyal mənə bəs 
eləmədi. Həqiqətdə həyat müəlliminə ehtiyac hiss elədim. Həya-
tım boyu ona oxşar adamlar görmüşəm. Hətta bəzən mənə elə 
gəlib ki, onun özünü həyatda tapmışam. Amma heç kimi o varlı-
ğa geydirə bilməmişəm. Hamı ona dar gəlib. O heykəl həmişə 
xəyal olub. Hər dəfə ona geydirə biləcək bir şəxsiyyət tapanda, 
elə bilmişəm ki, dünya mənimdir. Səhv elədiyimi biləndəsə, 
küsmüşəm dünyadan. İstəmişəm dəyişəm dünyamı. Amma nəsə 
məndə bir ümüd qığılcımı yandırıb. Bəlkə də mənə həmişə düz-
gün yol göstərən o varlıq olub məni geri çağıran, məndə inam 
yaradan. İnanmışam ki, nə vaxtsa, onu həyatda tapacağam. 
Səni kəşf edəndən sonra elə bilirəm ki, axtardığımı tapmışam. 
Elə bilirəm ki, o xəyal həqiqət olub. İndi mən artıq o xəyalla da-
nışmıram. Ehtiyacım olanda, gəlib sənlə danışıram. Hər dəfə nə-
sə öyrənirəm. Bəzən oturub yazırsan, danışmırsan, sükutunda da 
Şuşa bayraqdarını gözləyir 
 59 
nəsə tapıram, nəsə öyrənirəm. Bir zamanlar atamın sükutunda 
tapdığım kimi... 
Amma bəzən qorxduğum vaxtlar da olur. Yanına müxtəlif 
adamlar gəlir. Hər kəs ilə öz dilində danışırsan. Bəzən hər hansı 
bir sözün, hərəkətin xətrimə dəyir, bütün fikirlərimi alt-üst edir-
sən. O anda dözmürəm, nəyisə irad tuturam sənə. Elə bilirsən ki, 
mən özüm əsəbiləşirəm? Yox, içimdəki heykəl üsyan edir. Dar 
gəlirsən ona, sıxılıb boğulur, səndən uzaqlaşmaq istəyir. Sənsə 
məndən inciyirsən. Deyirsən ki, ata-övladlıq belə olmur. Qız 
atasının sözünə baxar. Bu vaxt elə mənəvi zərbə alıram ki. Din-
mirəm, sarsıldığımı sükutumda gizlədirəm... 
19.06.95.  
 
CƏNNƏTDƏN CƏNNƏTƏ 
 
İstəyirəm lap körpə uşaq olum. Çıxım bələkdən sən gələndə. 
İməkləyə-iməkləyə gəlib yapışım şalvarının balağından. Dikə-
lim, səndələyə-səndələyə dayanım. O qədər dayanım ki, böyü-
yüm, əlim çatsın pencəyinin ətəytinə. Tutum ətəyindən, bir az da 
dikəlim, böyüyüm bir az da... 
Yox, daha bıəsdir... Uşaqlıq elə buracan olur, atam. Bundan o 
yana uşaqlıq yoxdur, atam! Bundan o yana başlayır dünyanın 
uşaq heyrətindən doğulmağı. Daha sonra insan nəfsində boğul-
mağı. Get-gedə məsum uşaq gülüşümüz müxtəlif növ gülüşlərə 
parçalanır. Təmiz uşaq ağlamağımız dəli hönkürtülərə çevrilir. 
Burdan başlanır bəşərin faciəsi... Fələk çərxinin düz dövriy-
yəsini qurtarıb, tərsinə fırlanmağa başlayır. Zəmanə qarının kə-
lafları dolaşır insanların boynuna. İblis qəh-qəh çəkib gülür. Gü-
lür bizim insanlığımıza. Gülür nadanlığımıza. Gülür bir buğda 
ilə cənnətdən Yer üzünə gələn insanın nəyin hesabınasa yenidən 
cənnətə qayıtmaq ümüdünə. Beləcə, İblisin gülüşü qədər taleyi-
mizə göz yaşı yazılır. Və niyə doğulub, niyə öldüyünü bilmədən, 
ağlaya-ağlaya doğulur, ağlada-ağlada ölürük!... 
25.06.95. 
Sona Xəyal 
 60 
 
 
BEŞ YÜZ İLDİR 
 
Beş yüz ildir ki, alovunu bəşəriyyətə paylaya-paylaya yanırsan... 
Ayağın Kərbəla torpağına dirənib, alovun bütün yer kürəsinə yayı-
lıb, eşqin ərşə yüksəlib. Odunun hər zərrəsinə min-min pərvanə şə-
rik. İstisinə milyon-milyon qəlb möhtacdır. “Məndə Məcnundan 
füzun aşiqlik istedadı var”, deyib Məcnunu sadəcə “ad” səviyyəsi-
nə endirən eşqinin sədaları altında neçə-neçə məcnunlar gəlib-ge-
dib, aşiq babam! 
Beş yüz ildir ki, İlahi eşqinlə külüng çalıb parçaladığın dağ-
lardan tökülən şəlalələrdən yaranmış dəryalardan incilər toplayı-
rıq. Bəlkə də heç mində birini ələ gətirməmişik. Gözəlliyinin nə-
hayəti bilinməyən misilsiz söz gülşəninin ətrini tam duymamı-
şıq. Təravətli güllərindən bəs deyincə dərməmişik. Bu dünyanın 
havasına hopmuş şeirinin ecazkar musiqisini hələ qədərincə dərk 
etməmişik. Təbiətin nəqşlərinə sirli rən-garənglik verən əvəzsiz 
söz sənətinin sehrindən qurtara bilmirik, şair babam! 
Beş yüz ildir ki, “Elmsiz şeir əsası yox divar olur, əsassız divar 
ğayətdə bietibar olur”,- deyib şeirdə yaratdığın elmilik, kamillik 
yolunun kənarında addımlayırıq, hələ də o yola keçməyə ürək elə-
mirik. Qoyub getdiyin elm xəzinəsinin cəvahirlərinə ancaq uzaq-
dan tamaşa edirik, əl atıb götürməyə cəsarətimiz çatmır, alim ba-
bam! 
...Təkcə onu bilirik ki,  
              Aşiq Füzuli var,  
                       Şair Füzuli var, 
                              Alim Füzuli var!... 
 
1995. 
 
 
 
Şuşa bayraqdarını gözləyir 
 61 
UŞAQ KİMİ 
 
Bu gün uşaq kimi idin. Daxili sevincin var idi, ya nəsə...  
Uşaq kimi olanda, səni daha çox sevirəm. Lap atan kimi, 
anan kimi. Desəm bəlkə də gülməli gələr sənə. Amma bu həqi-
qətdir. Səni belə görəndə çox sevinirəm. Sən həyatda az-az hal-
larda belə olursan. Şəkillərdəsə əksinə, çox vaxt. Hərdən albomu 
vərəqləyirəm. Baxıram, uşaqlıqdan ta albomdakı sonuncu şəkli-
nə kimi üzündəki cizgiləri izləyirəm. Baxışında, xüsusən də gü-
lüşündə bir məsumluq bar. Şəkillərin çoxunda gülümsəyirsən. 
Bu şəkillərin çoxu sevincli günlərinin yadigarıdır. Amma küs-
gün baxan vaxtlarında da uşaq kimi görünürsən. Səni həmişə be-
lə görmək istərdim. Hər cür eybəcərliyə qarşı kinsiz, nifrətsiz... 
Bu gün uşaq kimi idin. Lap səni birinci dəfə gördüyüm kimi. 
Mən həyatda heç bir qadına qibtə eləməmişəm. Heç indi də elə-
mirəm. Nə qızına, nə yoldaşına, nə bacılarına... Amma anan sağ 
olsaydı, ona qibtə edərdim. Elə səni ilk gün görəndə də kiməsə 
etiraf eləmişdim ki, “adamın belə oğlu olsun”. Əlbəttə, bu əlçat-
maz arzudur. Elə insanlar var ki onların ikincisi olmur. Bu da 
Allahın işidir. Füzulinin, Xətainin ikincisi olsaydı, bizim nə Fü-
zulimiz olardı, nə Xətaimiz... 
Bu gün uşaq kimi idin... Bu gün səninlə danışmaq istəyirdim, 
uşaq kimi. Amma danışa bilmədim. Həmişəki kimi... Sonra eşit-
dim ki, Əzizə xanımın yasına gedəcəksiniz (yeddisinə). Kədər-
ləndim... Ona görə ki, o məclis sənə öz itkilərini xatırladacaqdı... 
O məclis gördüyüm uşaq cizgilərini üzündən siləcəkdi. Baxışın-
dan məsumluğu oğurlayacaqdı... Kim bilir, bəlkə də əksinə, səni 
uşaqlığına qaytaracaqdı?.. Hər halda üzündəki, gözündəki sevin-
ci oğurlayacaqdı səndən. İstədim deyəm ki, getməyin. Amma 
deyə bilərdimmi?.. Sonra eşitdim ki, ordan çıxıb İntiqam Qasım-
zadənin yubileyinə gedəcəksiniz. Eh, onsuz da yazıçı bir gündə 
əsərində neçə sevinci, neçə kədəri növbələyə bilir. Bəlkə də çə-
tin olmayacaqdı. Amma bir həqiqət də var ki, həyat əsər deyil...  
Bu qırıq-qırıq fikirlər içində səni gözümün önündə canlı sax-
lamaq istəyirdim. Çünki bu gün sən uşaq kimi idin. Uşaq kimi... 
11.09.03.  
Sona Xəyal 
 62 
 
 
 
 
ONU GÖYLƏR ÇAĞIRIRDI 
 
Bir məzar qazıldı. Adi bir məzar. Hamı kimi doğulub, hamı 
kimi ölənlərçün qazılan məzarlar kimi qazıldı. Bir varlığı bir 
yoxluğa büküb bu məzara qoydular. Üstünə minillərlə ölüb-diri-
lən, varlığı yoxluğa, yoxluğu varlığa çevirən torpaq tökdülər bu 
məzarın. Millət axın-axın ziyarətinə gəldi. Hər gələn üstünə bir 
neçə gül qoydu, bir neçə damla göz yaşı tökdü. Böyüdü bu mə-
zar. Böyüdü həm eninə, həm uzununa, həm də qalxdı, bütün mə-
zarlardan uca oldu. Yoxluq gül-çiçəyi seyr edə-edə boğuldu gül-
lərin ətrindən. Durub boylandı məzardan. Qışqırıb gələnləri qov-
maq istədi. Qorxdu birdən bir möcüzə baş verər, bu qədər gülün 
ətrinə, bu qədər göz yaşının xətrinə Allah bir qanunu poza bilər, 
ölümü geri çağıra bilər. Qışqırdı, qışqırdı. Varlıq onun səsini 
kəsdi. Göz yaşı içində boğula-boğula gələnləri salamladı. Yox-
luq qalxıb məzardan çıxdı. İnsan axınının qarşısını kəsdi, axını 
dayandırmaq istədi. Varlıq dartıb onu məzara çəkdi. Axın artdı 
dəqiqəbədəqiqə, saatbasaat. Gecə oldu, axın yenə kəsilmədi. O 
gecə nə Fəxri xiyabanda ruhlar yatdı, nə də evlərdə adamlar. O 
gecə bir var-lığın yoxluqla mübarizəsi gedirdi. Bu, bir ömür mü-
barizələrdə yaşayan, dünyaya meydan oxuyan, indisə qidası gül-
çiçək, suyu göz yaşı olan varlığın son mübarizəsi idi. Artıq onu 
göylər çağırırdı... 
15.12.03. 
 
 
 
 
 
 
 
 
Şuşa bayraqdarını gözləyir 
 63 
 
                 Ş E İ R L Ə R  
                         
                           Mən qazanmaq istəmədim 
Nə pul, nə şan-şöhrət. 
Mən yazılmaq istədim 
Kitab-kitab. 
Eşitmək istəmədim  
        boğazdan yuxarı söz, 
Bir kimsədən gözləmədim  
              saxta, ucuz hörmət. 
Sadəcə yığılmaq istədim  
                     kitab-kitab. 
Ömrümü kitablara tökdüm, 
Hissimi, duyğumu səhifələdim: 
gün-gün,  
             ay-ay,  
                         il-il. 
Yazdım-yaratdım, 
Oxunmaq istədim  
                     kitab-kitab. 
          10.12.11. 
                                      *** 
                          Artıq oldu yaşım əlli, 
Asta-asta gəldi keçdi. 
Bu yaşımdan halım bəlli, 
Ürəyimi dəldi keçdi. 
19.06.11. 
 
                                       *** 
Yığışdım bu sevgilərdən, 
Bezikdim bu üzgülərdən. 
Ayır məni güzgülərdən, 
Dünya, burax gedim daha. 
08.03.11. 
                       
Sona Xəyal 
 64 
                                       *** 
                      Mənim itirdiyim daş deyildi ki, 
Ruhuma can verən canlı insandı. 
Ağaran saçımdı, baş deyildi ki, 
Hamı unut dedi, guya asandı. 
                               18.10.10.  
 
                                          *** 
Mənim kədərimi silmək istəyən 
İşini-gücünü atıb gələrdi. 
Mənim sevincimi bölmək istəyən 
Hər şeyi bu ana satıb, gələrdi! 
                                 14.10.10. 
 
               *** 
Bu qisməti tale yazdı, 
Səni məndən uzaq etdi, 
İnanmadım yoxluğuna, 
Torpaq səni alıb getdi. 
 
Dayanmışam qarşısında 
Qara mərmər bir məzarın. 
Əbədilik yuxudasan 
Qoynunda bu laləzarın. 
 
Ağlayıram baxa-baxa, 
Dörd tərəfin qızılgüldür. 
Xatirədən qopa-qopa 
Gücün çatır, məni güldür. 
 
Qalx məzardan demirəm ki, 
Bir ruh kimi gözə görün. 
Sən köçəndən susub qələm, 
Bir şeirlik sözə bürün. 
27.06.10. 
 
Şuşa bayraqdarını gözləyir 
 65 
                                        *** 
“Gənc qələm”, şeir deyək şeirimizin şöhrətinə, 
Son qoyaq şeirlə qoy könlümüzün həsrətinə. 
 
Gəl edək seyri-gülüstan, göyə uçsun ruhlar, 
Eşqimiz üstün ola qəlbimizin möhnətinə... 
 
Sona çox istədi ki, sevgi-məhəbbətlə yaza, 
Şeir ithaf eləyə “Gənc qələm”in vəhdətinə.  
                                   25.09.10. 
                       
                                       *** 
Bu dünyanın hər bir işi xırdadır, 
Xırda yükü daşımağa nə var ki. 
İri, xırda, - yük çəkməyən deyər ki, 
Bu dünyada yaşamağa nə var ki. 
 
İri, xırda, bu dünyanın yükü çox, 
Yollarının enişi çox, diki çox. 
Bu dünyada qiymət alsaq 2, - çox! 
Bu dünyada yaşamağa nə var ki. 
 
Daha könlüm bezib xırda dünyadan, 
Çimçişirəm bu cür rəngü riyadan. 
Bəxtim gülsə, ayılmasam röyadan, 
Bu dünyada yaşamağa nə var ki. 
 
Bir sən idin bu dünyadan umduğum, 
Xəyalilə xəyallara cumduğum. 
Səni görüb gözlərimi yumduğum 
Bu dünyada yaşamağa nə var ki. 
                                                                         06.08.09. 
        
                                    *** 
Otuz il yaşadın sən bu sevdada, 
Uzaqdan dolandın lap ögey kimi. 
Sona Xəyal 
 66 
Mən bu dünyadayam, sən o dünyada, 
Gör necə yaxınıq yerlə göy kimi. 
                           02.08.09. 
                                          
                                         *** 
Hər şeyi bilmək olsaydı, 
Yazını silmək olsaydı. 
Yaşamağa nə vardi ki, 
Ölənlə ölmək olsaydı. 
                          01.07.09. 
                                     *** 
Yaşıdlarımın iş otaqlarının 
                    divarlarına asılmış, 
Bəzisi pulla, bəzisi minnətlə alınmış 
                          rəngbərəng kağızlar, 
İşi keçən adamlarla  
         çəkdirdikləri fotoşəkillər 
                          gözümə girir hərdən. 
Düşünürəm... 
Yadıma  
    böyük-böyük adamlarla çəkdirdiyim,  
Fəqət gizlədib  
onlara belə göstərmədiyim şəkillər  
                  və imtina elədiyim  
                         mükafatlar düşür. 
Nə ayrıca iş otağım var,  
      nə də divarlara asılmış diplomlar. 
Hardasa,  
     oxucularımın evindəki kitab rəflərində 
                     məni yada salan kitablarım var. 
Hardasa,  
       Allahın mənə yazdığı mükafatlar var. 
Bəlkə elə ona görə yaşıdlarım arasında  
        mən olmağımla seçilirəm,  
                       öz mənimlə sevilirəm... 
                                          23.05.09. 
Şuşa bayraqdarını gözləyir 
 67 
                               
                                         *** 
Qar bilmədin, qış bilmədin, 
İsti bilmədin, günəş bilmədin. 
Göydən qar gələndə də, 
                       od ələnəndə də 
Dayandın, durdun bu yerdə. 
Günlər, həftələr deyildi, 
                  aylar, illər deyildi. 
Bütün gəncliyini xərclədin  
      uğursuz bir sevgi yolunda. 
Bütün dincliyini xərclədin  
                        ölümlə olumda. 
Bu gün boşdur bu küçə, 
İzlərini illər itirib bəlkə də. 
Mənsiz illər alıb aparıb 
          bu yolların mənasını, 
Mənsiz anlar anlatsa da, 
         həqiqi eşqin mənasını, 
Mənli illərin yazdığı dastan  
             artıq xatirə yüküdür. 
Bu, o qədər ağır çəkidir... 
Çəkilməz, 
        dözülməz,  
               heç nə ilə ölçülməz. 
Bu sevda içimdə ağlar, sızlar, 
Amma itməz, batmaz, ölməz... 
  
                       09.01.09. 
                                       
                                        *** 
Yoxdu bu dəhrdə bir dost, Xudadan qeyri. 
Yox ona çatmağa bir yol da, duadan qeyri. 
 
Gəlirik dəhri-fənayə, çəkirik zülmü cəfa,  
Nəyi var, söylə görüm, zülmü cəfadan qeyri? 
Sona Xəyal 
 68 
 
Yandı odlara Füzuli səri-kuyində yarın,  
Umdumu heç rəhi-eşqində fənadan qeyri? 
 
Hansı aşiqdi ki, tapmış özünə bir qəmxar? 
Kimin olmuş çaparı badi-Səbadan qeyri? 
 
Hamını anlayaraq dərdini çəkdi bu ürək, 
Bəs mənim fikrimi kim çəkdi Sonadan  qeyri? 
2006 
 
                                      *** 
       İntiqam açdı bizə bir yeni ünvan Şüvəlanda. 
       Sanki, qurdu bu sayaq məclisi-ürfan, Şüvəlanda. 
 
Gəldi məclisə Xətayilə Füzuli ruhu, 
Şüəra və üləma çox oldu mehman Şüvəlanda. 
 
Yazmadı şeir, fəqət şairə rəğbət elədi, 
Verdi pirü cavana şeirdə meydan, Şüvəlanda. 
 
Baxmadı nə yaşına, cinsinə, vəzifəsinə, 
Ondan incinmədi heç vəqt bir insan Şüvəlanda. 
 
Sona bir məclisə rəhbərlik edib, aldı qələm,  
Bir kitab oldu onun gördüyü bir an, Şüvəlanda. 
1999 
 
 
*** 
Könlüm yenə qəmxanə olub dərdü qəm üçün, 
Dostlar da məzəmmət eləyir bu peşəm üçün. 
 
Aşiqliyi dərk etdirəcək özgə sifət yox, 
Arifliyi isbat edəcək bu ələm üçün. 
 
Şuşa bayraqdarını gözləyir 
 69 
Bülbül ki, edib ahü fəğan bağçada gülçün, 
Pərvanə də bil yanmaya bilməzdi şəm üçün. 
 
Pərvanəsifətlər yığışıb Sabir evində 
“Pərvanə”ni bərpa edə əhli-qələm üçün. 
 
Şerə, sənətə vurğun olub çoxlu sənətkar, 
Eylər Sona alqış bu uğurlu qədəm üçün. 
                                       2001 
                                                                                
                                                 *** 
           “Körpü”nü oxudum, 
Haqqında yazmaq istədim. 
Yaza bilmədim, çünki 
Camaat körpünü keçəndə, 
Körpü partladı, dağıldı. 
Boğulduq 
     qərb qoxulu, 
         qərb yuxulu 
             bir ədəbi mühitdə.  
 
*** 
Bu otağı isidəcək 
Nəfəs yoxdu, İlahi. 
Nəfəs varsa, 
Həvəs yoxdu, İlahi! 
 
*** 
Şairlər bir-birin həcv etsə belə, 
Könüllər heç zaman qəmxanə olmub.  
Bizlərdə sevəndə qəlbən seviblər, 
Aşina olanlar biganə olmub. 
 
*** 
Düşməzdi həvəsdən, görə meyxanəni arif. 
Ölməzdi həsəddən görə biganəni arif. 
Sona Xəyal 
 70 
Minlərlə həqiqətləri əfsanə yaratmış, 
Sevsin bu səbəbdən gərək əfsanəni arif. 
 
Fərzanə deyilmi sənə rast olmuş adamlar, 
Düşməz ki, həvəsdən görə fərzanəni arif. 
 
Söylər Sona “şair” ki, yazır böylə qəzəllər, 
Heç vədə bəyənməz belə “dürdanə”ni arif. 
09.08.98. 
                                             *** 
Sən dənizi axtarırsan, 
Dəniz sənin gözündədir. 
Fərid balam, dəniz sənin 
İçindədir, özündədir. 
Qismət olmur hər bir kəsə 
Gözündə dəniz saxlasın. 
Bu dəhşətli dünyamızda 
İçini təmiz saxlasın. 
Arzum budu ömür boyu 
Üzündəki, gözündəki 
Məsumluğu qoru, saxla! 
Xoş arzulu ürəyində 
Od-alovu, qoru saxla! 
                                                               12.07.95. 
 
*** 
Sən açırsan ürəyini,  
Mən qapalı bir çevrəyəm. 
Sənin arzu-diləyini 
Çalxalayan bir nehrəyəm. 
 
Nə deyirəm aç içini, 
Qoy çiynimə bir dünya dərd. 
Sürüb getsən sən çöçünü, 
Öz-özünə tapar həmdərd. 
                  22.04.94. 
Şuşa bayraqdarını gözləyir 
 71 
 
      
 
OĞLUMA 
                              
Ömrümün xəzanı gəlib çatıbdır, 
Ayıma, ilimə yas saxlayıram. 
Baharda açmamış qönçələrimə, 
Soluxmuş gülümə yas saxlayıram. 
 
Haçansa bəlkə də uşaq olmuşam, 
Çox da uşaqlıqdan uzaq olmuşam. 
Gəncliyə çatınca ocaq olmuşam, 
İndisə külümə yas saxlayıram. 
 
Göz yaşım hey axdı bilə bilmədim, 
Üzümdə deyildi, silə bilmədim. 
İçimdə bir damla, gilə, bilmədim, 
Sel oldu, selimə yas saxlayıram. 
 
Gəncliyi bir təhər yetirdim sona, 
İstər anla məni, istərsə qına. 
İçimdə Sonanı dəfn edib, ona 
Ağılı dilimlə yas saxlayıram. 
                              10.09.09. 
                                          
                                          *** 
Dedim  
      sənsiz məna yoxdur həyatda, 
Dedin, boş sözdür, inanmıram. 
Kinayəylə güldün mənə,  
      eşidəndə  
              gecə-gündüz ağlayıram, 
                                   inanmadın.                              
Bir gün öldüm,  
      fərqi yoxdur, 
Sona Xəyal 
 72 
              ölümə də inanmadın. 
Soruşurlar  
            niyə qara geyinmişəm? 
Deyirəm ki,  
            özümə yas saxlayıram! 
Məhəbbətin səhrasında, 
       düzündəyəm,  
           düzümə yas saxlayıram. 
Bir söz dedim,  
              öz sözümün ağasıyam. 
Sən deyiləm,  
                 dediyimi dana biləm. 
Göz yaşımla  
              bulud olub yağasıyam, 
Bir söz dedim, 
             sözümə yas saxlayıram. 
Bir gün bilsən, dönərsənmi? 
Bir gün duysan, gələrsənmi,  
Sən yenidən təbəssümlə  
          baxıb, baxıb, gülərsənmi? 
Bir də,  
bir də məni anan kimi sevərsənmi? 
Səni sevən ürəyimi yaxıb-yaxıb, 
      sənə həsrət öləziyən  
              gözümə yas saxlayıram! 
                                   03.04.09. 
 
                                              *** 
Çox da hər düşüncəm səninlə bağlı, 
Çox da hər yazımda səndən bir iz var. 
Sənsiz düşünməyə, sənsiz yazmağa, 
Sənsiz yaşamağa öyrəşəcəyəm. 
                                    26.02.09. 
                           
 
 
Şuşa bayraqdarını gözləyir 
 73 
                                         *** 
Həmin yol idi... 
Bir vaxt  
      danışa-gülə keçdiyimiz yol. 
Bu günsə  
      vuruşa-vuruşa keçdik o yolu. 
Xatirələri pıçıldamadı bizə  
                             nə sağ, nə sol. 
Bəlkə heç  
          dinləmək istəmədik o yolu. 
Bəlkə elə ona görə  
           sonunda ayrılıq tapdı bizi? 
Eşidə bilmədik nə ağlımızı,  
                                  nə qəlbimizi. 
Yenə incidin,  
               yenə incitdim səni. 
Nə deyim,  
         qınamıram nə səni, nə məni. 
Bu sevgidə hər ikimiz  
               sadəcə səbəbkarıq, 
Günahkarsa... 
                       23.02.09. 
                                 
                                       *** 
Musiqi səslənirdi,  
                  içini çəkdin. 
Üzünə baxdım,  
         gizlənmək istədin. 
Amma içini görürdüm. 
          ağlayırdın içində. 
Nəyə? 
Nakam sevgiyəmi,  
      əlçatmaz arzuyamı,  
                    bilmirəm... 
Amma bircə onu bilirdim ki,  
                    içindəki nisgilin  
Sona Xəyal 
 74 
Tənha çəkə bilməyəcək qədər  
                                     ağır idi. 
Dərdinə şərik olmaq istədim,  
Amma bölə bilmədin mənimlə  
                 içindəki dərd-ələmi. 
Bəlkə də dərd çəkməyə  
                 layiq bilmədin məni. 
Niyə?.. 
Kiməm səninçün?-  
             deyə soruşmaq istədim. 
“Heç kim” -   
deyə biləcəyindən ehtiyat elədim. 
Daha ağır dəhşət 
                     yaşamaq istəmədim. 
Onsuz da  
      içimdə sən adlı bir dağ var,  
                           çəkə bilmirəm... 
                               22.02.09. 
 
               *** 
Eşqin ilə yana billəm, 
Səni Yusif sana billəm, 
Fəqət Yəqub ola billəm, 
Züleyxalıq mənlik deyil. 
                      14.02.09. 
 
 
 
 
 
 
 
 
 
 
 
Şuşa bayraqdarını gözləyir 
 75 
 
SONA XƏYALIN  
QISA TƏRCÜMEYİ-HALI 
 
Sonaxanım Həmid qızı Hadiyeva 1961-ci il iyunun 19-da Ba-
kının Maştağa qəsəbəsində anadan olub. 1976-cı ildə 255 saylı 
səkkizillik məktəbi, 1978-ci ildə 187 saylı orta məktəbi bitirib.  
1981-ci ildə Bakı 1 saylı Tibb Məktəbinin mamalıq şöbəsini, 
1991-ci ildə BDU-nun biologiya fakültəsini bitirmiş, 1986-88-ci 
illərdə İxtiraçılıq İnstitutunda, 1995-1999-cu illərdə Elmi-Tədqiqat 
Əkinçilik İnstitutunun aspiranturasında (qiyabi) təhsil almışdır. 
     Tibb məktəbində oxuyarkən, 1979-cu ilin sentyabrında 7 say-
lı Birləşmiş Şəhər Xəstəxanasının laboratoriya şöbəsinə işə 
qəbul edilmişdir. Tibb Məktəbini bitirdikdən sonra xəstəxananın 
cərrahiyyə şöbəsinə tibb bacısı vəzifəsinə keçirilmiş və altı aylıq 
anesteziya və reanimatologiya kursuna göndərilmişdir. Bir müd-
dət cərrahiyyə şöbəsində çalışmış, yenidən laboratoriya şöbəsinə 
böyük laborant vəzifəsinə keçirilmişdir. Kliniki, biokimyəvi, 
seroloji laboratoriya kurslarında təkmilləşmişdir. Qiyabi təhsil 
aldıqdan sonra bir il laboratoriya həkimi işləmiş sonra həmin 
laboratoriyaya müdir vəzifəsinə təyin olunmuş və beş il bu 
vəzifədə çalışmışdır. İki il tədris-istehsalat kombinatında IX-X 
siniflərə tibb bacısı kursunu tədris etmiş və daha sonra Maştağa 
Mədəniyyət Evindəki ikillik tibb kursunu aparmışdır. Xəstə-
xanada işlədiyi on yeddi il ərzində dəfələrlə müdiriyyətin, rayon 
səhiyyə şöbəsinin, rayon icraiyyə komitəsinin və rayon kom-
somol komitəsinin fəxri fərmanları ilə təltif edilmişdir. Beş il 
xəstəxana komsomol təşkilatının katibi, daha sonra həmkarlar 
təşkilatının sədri vəzifələrində çalışmışdır. İşlədiyi müddətdə bir 
sıra qəzet və jurnallarda elmi-publisistik, tibbi-bioloji yazıları, 
habelə elmi hekayələri çap olunmuşdur. Hal-hazırda Məhəmməd 
Füzuli adına Əlyazmalar İnstitutunda böyük elmi işçi vəzifə-
sində çalışır, elm tarixi ilə məşğuldur. 
                                 
* * * 
Qarabağ münaqişəsi başlandıqda hərəkata qoşulmuş, bir sıra 
qadın təşkilatlarında qaçqınlarla iş aparmış, bir sıra yardımların 
Sona Xəyal 
 76 
təşkilində iştirak etmiş, dəfələrlə cəbhə bölgələrinə getmiş, 
qaynar nöqtələrdə belə, əsgərlərlə görüşmüş, bir müddət könüllü 
hərbi qospitalda laboratoriya həkimi kimi çalışmışdır. Həmin 
müddətdə müxtəlif qəzetlərdə vətənpərvərlik mövzusunda 
onlarla publisistik məqalələri çap olunmuş, «Maştağadan Qara-
bağa bir yol vardı gedərgəlməz» adlı kitabını yazmışdır. 1992-ci 
ildə ikillik Jurnalist Sənətkarlığı İnstitutunu bitirmiş və 1993-cü 
ildə Azərbaycan Jurnalistlər Birliyinə üzv qəbul olunmuşdur. 
Maştağa Mədəniyyət Eivndə Gənc jurnalistlər dərnəyi təşkil 
etmiş və onun rəhbəri olmuşdur. «Murovdağ», «Paklıq» və «Və-
tən həsrəti» qəzetlərində müxbir işləmişdir. Sonralar “Respub-
lika” qəzetinin əməkdaşı olmuşdur. 2008-2009-cu illərdə 
“Yazıçı qadın” jurnalının baş redaktor müaini olmuş, hal-
hazırda «Paklıq» qəzetinin baş redaktorudur. 
 
* * * 
Sona Xəyal 12 yaşından şeir, 14 yaşından hekayə yazmağa 
başlayıb. 1987-ci ildə Maştağa Mədəniyyət Evində Novruz 
Gəncəlinin təşkil etdiyi Səməd Vurğun poeziya klubunun üzvü 
olub və həmin il «Azərbaycan gəncləri» qəzetində Novruz 
Gəncəlinin «Yaradıcılıq iradə tələb edir» adlı «Uğurlu yolu» ilə 
birlikdə ilk şeiri dərc olunub.  
1993-cü ildə «Aç qapını gəlim, dünya» adlı ilk şeirlər kitabı 
çap olunub. Həmin il Maştağa Mədəniyyət Evində «Maştağa 
şairlər məclisi»ni təşkil edib, məclisin sədri olub. 1994-cü ildə 
«Məcməüşşüəra» ədəbi məclisinin üzvü olub və elə həmin ilin 
dekabrında Hacı Maillə birlikdə «Füzuli ədəbi məclisi»ni təşkil 
edib, məclisin katibi olub. 1995-ci ildə Füzuli məclisinin 
nəzdində Maştağa qəsəbəsində «Şəfai», Bakıxanov qəsəbəsində 
«Qüdsi» və I Zabrat qəsəbəsində «Vahid» ədəbi məclislərini 
təşkil edib. 1996-cı ildə Məhəməd Füzuli adına Əlyazmalar 
İnstitutuna işə qəbul olunub və XIX əsrin dəyərli şairlərindən 
«Mirzə Əbdülxaliq Yusifin həyat və yaradıcılığı» mövzusunda 
namizədlik işi yazıb. Sonralar II Zabrat qəsəbəsində Mədəniyyət 
Evində «Yusif» ədəbi məclisini təşkil edib və ona rəhbərlik 
edib. Hacı Mailin vəfatından sonra Füzuli ədəbi məclisini bərpa 
edib. Amma məclis davam etməyib. 2000-ci ildə ustadına 
Şuşa bayraqdarını gözləyir 
 77 
verdiyi sözə əməl edərək «Divan» bağlayıb. 2005-ci ildə həmin 
divandan seçilmiş 101 qəzəl daxil edilmiş «Qəzəllər» kitabı nəşr 
olub. Nəhayət: Maştağada «Bakı şairlər məclisi»ni yaradıb, əruz 
vəznli şeirin inkişafı üçün bakılı şairləri bir araya gətirmək 
istəyib, yenə alınmayıb, bir müddətdən sonra məclis dağılıb. 
Bütün bunlardan sonra məclislərdən yığışıb. Əlyazmalar 
İnstitutunda ciddi tədqiqat işi ilə məşğul olmağa başlayıb. Bir-
birinin ardınca bakılı şairlərin şeir kitablarını nəşrə hazırlayıb və 
klassik şeirlə bağlı iyirmiyə yaxın təlif və tərtib kitabları nəşr 
olunub. Qəzet və jurnallarda, eləcə də konfrans materiallarında 
klassik şeirlə bağlı iki yüzdən artıq məqaləsi çap olunub. 
 
* * * 
1993-98-ci illərdə Bakı Dövlət Universitetinin filologiya 
fakültəsində axşam, 2004-06-cı illərdə Bakı Slavyan Univer-
sitetinin magistiraturasında qiyabi təhsil alıb, 1997-98-ci dərs 
ilində 255 saylı orta məktəbdə biologiya və dil-ədəbiyyat 
fənlərini tədris edib. 
1998-ci ildə Azərbaycan Yazıçılar Birliyinə üzv qəbul edilib. 
Yazıçıların XI qurultayına nümayəndə, qurultaydan sonrakı 
plenumda Yazıçılar Birliyinin «İrs» komissiyasının sədri seçilib. 
Altı il müasir ədəbiyyatın tədqiqi ilə məşğul olub və «Müasir-
lərim» seriyasından iyirmidən artıq monoqrafiya yazıb. 
Yaradıcılığı bir sıra mükafat və diplomlarla qiymətləndirilib. 
Dövri mətbuatda çağdaş yazıçılar haqqında məqalələrlə çıxış 
edib. «İrs» komissiyasının işi kimi dünyasını dəyişmiş şairlərlə 
bağlı xatirə kitabları və «Yüzilliklər» silsiləsindən toplular 
üzərində çalışır.  
2003-cü ildə Akademiyada qadın alimləri birləşdirən və on-
ların elmi fəaliyyətinin tədqiqi və təbliği ilə məşğul olan «Ni-
gar» elmi-ədəbi məclisini yaradıb, hal-hazıra qədər onun 
sədridir. 2009-cu ildə «Gənc qələm» ədəbi birliyini yaratmışdır. 
2011-ci ildə “Ziyalı qadınlar məclisi”ni yaradıb, onun sədridir. 
Sona Xəyal 
 78 
 
MÜNDƏRİCAT 
 
Müəllifdən ................................................................................... 3 
Şuşa bayraqdarını gözləyir .......................................................... 5 
Oynamağım gəlmir axı... .......................................................... 29 
Gülək...ya düşünək .................................................................... 36 
Yaradanla söhbət ....................................................................... 37 
İtirdiklərimiz qayıidacaq ........................................................... 39 
Özümüzə qayıdanda .................................................................. 39 
Ad günün mübarək .................................................................... 40 
Bəhri-təvillər ............................................................................. 41 
Qəlbin əlacı ............................................................................... 41 
 
S a r a l m ı ş   v ə r ə q l ə r  .................................................. 42 
Ömrün bir ili ............................................................................. 42 
İnsan - inam .............................................................................. 43 
Xoşbəxtlik ................................................................................. 44 
Mən kimə acıyıram ................................................................... 44 
Ölüm ......................................................................................... 45 
Qəlbin səsi ................................................................................. 45 
Neyləyirəm... ............................................................................. 45 
Çünki sən anasan....................................................................... 46 
Oxşar taleyimiz ......................................................................... 46 
Susmaq hörmət deyil ................................................................ 47 
Səni xatırlayıram ....................................................................... 47 
Nənəmə ..................................................................................... 47 
Həqiqət ...................................................................................... 48 
Baxiram düşünürəm .................................................................. 48 
Şuşa bayraqdarını gözləyir 
 79 
Borc ver ..................................................................................... 49 
Məhəbbətin hökmü ................................................................... 50 
Susma ........................................................................................ 50 
Dönmə ....................................................................................... 51 
Əlçatmaz səadət ........................................................................ 52 
Dərində böyük gəmilər üzür ..................................................... 52 
Elə bilirdim... ............................................................................ 53 
Ləyaqət ...................................................................................... 54 
Olsaydin .................................................................................... 54 
Nələr verdin, nələr aldın ........................................................... 54 
Kiminsə ..................................................................................... 55 
Həyat dərdi çəkə bilənə yükləyir .............................................. 55 
Kimdir günahkar ....................................................................... 56 
Yadındamı ................................................................................. 57 
Xatirə şəkil ................................................................................ 57 
Xəyaldan həqiqətə ..................................................................... 58 
Cənnətdən cənnətə .................................................................... 59 
Beş yüz ildir .............................................................................. 60 
Uşaq kimi .................................................................................. 61 
Onu göylər çağırırdı .................................................................. 62 
 
Ş e i r l ə r  ................................................................................ 63 
 
Sona Xəyalın qısa tərcümeyi-halı ............................................. 75 
 
Sona Xəyal 
 80 
 
 
 
 
SONA XƏYAL 
 
 
ŞUŞA BAYRAQDARINI 
GÖZLƏYİR 
 
 
 
 
 
 
 
 
 
 
 
Нашир: Рафиг Хан-Сайад оьлу 
Корректор: Nuranə Axundzadə 
Техники редактор: Цлви Ариф 
Дизайнерляр: Ирадя Ящмядова, Жейщун Ялийев 
Оператор: Рцбабя Вялийева 
 
 
 
______________________________ 
Йыьылмаьа верилиб: 15.12.2011 
Чапа имзаланыб: 30.12.2011 
Ш.ч.в. 5,5, тираж 300 
«МБМ» мятбяясиндя чап олунуб. 
 
