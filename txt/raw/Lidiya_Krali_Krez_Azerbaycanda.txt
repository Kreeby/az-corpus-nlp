 1 
 
 2 
 
Firudin Ağasıoğlu,  Yusif Bağırzadə 
 
 
 
 
 
 
 
 
 
Lidiya kralı Krez 
Azərbaycanda 
 
 
 
 
 
 
 
 
 
Bakı - 2011 
 
 3 
 
 
 
 
 
 
Başlıqlar 
 
Sözönü ................................................................................... 4 
Giriş ....................................................................................... 5 
Saqalar Ön Asiyada ...............................................................12 
Madada hakimiyətin perslərə keçməsi ..................................20 
Lidiya kralı Krezin Kuruşla savaşı ....................................... 31 
Kuruşun Tumruzla savaşı ..................................................... 39 
Selevkilər çağı....................................................................... 49 
Sözsonu ................................................................................. 53 
Ədəbiyat ................................................................................54 
 
 
 
 
 
 
 
 
 4 
 
Sözönü 
Tarixin ən dəyərli bəlgələri daşlardır, üzərində yazısı olan daşlar, 
başqa nəsnələr üzərindəki bəlgələrdən fərqli olaraq, yazılı daşların ömürü 
daha uzun olur. Qayalar üzərində çizilən işarələr günümüzə qədər hələ 
yazının meydana çıxmadığı dönəmlərdən qalmışdır. Bunun örnəyini yaşı 
minilləri ötən Gəmiqaya və Qobustan qaya rəsmlərində görmək olur. Bu 
baxımdan, üzərində yazısı olan hər bir daşın tapılması tarixin yeni səhifə-
sinin açılmasına səbəb olur. Belə daşların Azərbaycanda tapılması, özəl-
liklə Miladdan öncəki yüzillərin ovqatını yansıtması baxımından daha 
çox önəm daşıyır, çünki Azərbaycan tarixinin ən qaranlıq və mübahisəli 
məsələləri həmin dönəmlərə aiddir.  
Yusif Bağırzadənin illərlə toplayıb yığdığı tarixi nəsnələr sırasında 
Antik çağa aid bir neçə yazılı daş da vardır. Burada Yusif bəyin kolleksi-
yasında toplanmış qədim möhürlər, kiçik insan və heyvan fiqurları haq-
qında deyil, yalnız bir neçə yazılı daşdan söhbət açmaq istəyirik. Məqsəd 
isə bu daşlardakı təsvir və yazılar üzərində elmi araşdırma aparmaq deyil, 
burada onların yalnız görüntülərini verib uzmanlara tanıtmaqdır, oxucu-
lara isə sadəcə, yazılı daşların hazırlandığı dövrə baxmaq üçün o cağlarda 
baş verən olaylarda birbaşa iştirak etmiş türk boyları (man, mad, saqa, 
qamər) və lidiyalılar haqqında ümumi məlumatlar verməkdir. Ona görə 
də, daş üzərindəki yazıda adı keçən Lidiya kralı Krez, Pers şahı Kuruş və 
onlarla ilgili yunan filosofu Solon, türk elbəyimi Tomiris (Tumruz), tarixi 
olaylar, qurulan və dağılan dövlətlər haqqındakı tarixi bəlgələrdən bəhs 
edilir. 
İlk dəfə çap olunan buradakı yazılı daşlar üzərində araşdırma yapa-
caq uzmanlara başarı diləyir, alınacaq elmi nəticənin Azərbaycan tarixinə, 
özəlliklə, Saqa, Mada cağına və Selevkilər dönəmində yunan-türk əlaqə-
lərinə bəlgə kimi daxil olacağını ümid edirik. 
 
 5 
Giriş 
Azərbaycan tarixinin qədim cağları haqqında son vaxtlar 
aparılan tədqiqatlarda, çap olunan tarix kitablarında üç əsas 
konsepsiya formalaşmışdır. Bunlardan ikisi ənənəvi Altay teo-
riyası, biri də yeni Urmu teoriyasına əsaslanır. Əvvəlki konsep-
siyaya görə, türklər Ön Asiyaya, o cümlədən Azərbaycana 
gəlmə etnosdur, Urmu teoriyası isə türk etnosunun Ön Asiyada 
avtoxton olması, prototürk dilinin burada yaranması baxışı 
üzərində yaranmışdır.1 Bu kitabça da həmin baxışla yazılmış-
dır, çünki Azərbaycanda 2-3 minil öncə baş vermiş olayların 
yozumuna, Azərbaycanın antik çağ tarixinə aid bir sıra müba-
hisələrin çözümünə geniş imkanlar açıb Azərbaycanın gerçək 
tarixinə işıq tutan yeni Urmu teoriyasıdır.  
Bu baxımdan, haqqında burada danışacağımız bəzi boy-
ların, tarixi şəxslərin soykökü məsələsi çox önəmlidir. Belə ki, 
Herodotun təsvir etdiyi Saqa-Mada münasibətləri Dədə Qorqud 
hekayələrində gördüyümüz Dış Oğuz - İç Oğuz əlaqələrilə açı-
lır, Alp Aruzun da Alpər Tunqa soyundan gəlməsi aydın olur 
və yaxud  hər bir Azərbaycan türkünə orta məktəb illərindən 
bəlli olan Tomiris tarixşünasların dediyi kimi pers şahı Kuruşu 
Orta Asiyada deyil, Azərbaycanda yenir.  
Azərbaycanda İslamaqədər, yəni burada ərəb hərflərinin 
işlənməsinə qədər bir sıra əlifbalardan istifadə olunması bəlli-
dir. Bunların sırasında aramey, pəhləvi, yunan, latın və qədim 
türk runuk əlifbası, az da olsa, mixi yazılar da vardır. Yusif 
Bağırzadənin kolleksiyasında daşlardan birinin üzərində yonu-
lan şəkil (№ 1) aydın seçilsə də, onun altındakı yazının hansı 
əlifba ilə yazılması aydın deyil. Lakin bu daşın digər üzündəki 
                                               
1 Urmu teoriyasının elmi əsasları ilk dəfə F. Ağasıoğlunun çoxcildli “9 Bitik” əsərində 
geniş şərh olunmuşdur. 
 6 
yazı çox aydın görünür, burada çizilmiş şəkil (№ 2) isə o biri 
üzdəki şəkilə nisbətən yaxşı seçilmir.  
Konturları aydın çizilən şəkildə bir gələnəksəl ritual təsvir 
olunmuşdur. Bu ritual törəni üçün öküzün kəsilmiş başı masa-
nın üzərinə sərilmiş dərisinin üzərinə qoyulmuşdur. Sağ və sol 
tərəfdə duran iki adam da əllərindəki çaxır qədəhlərini masanın 
üzərinə qoymuşlar:  
Təsvir olunan belə bir səhnə haqqında Lukian Samosat-
lının (125-190) «Toksaris və ya dostluq» adlı yazısında və 
Babəklə bağlı bir bəlgədə vardır. Lukian saqalarda (skitlərdə) 
dostluğa böyük dəyər verildiyini təsvir etmək üçün Toksarla  
Mnesippin söhbətini verərkən Toksar saqalarda «qardaşlaşma» 
gələnəyini xırdalıqlarına qədər açıqlayır və örnək üçün özünün 
də iştirak etdiyi bir əhvalatı danışır. Çox uzun olan bu hekayə 
əslində yunan dilində qələmə alınmış Oğuznamə parçalarından 
 7 
biridir. Toksarın danışdığı hekayədə birinə yardım etmək istə-
yən saqa igidləri kəsilmiş öküz dərisi üzərində andiçmə törəni 
keçirirlər. Burada həm də söylənir ki, dostluğu hər şeydən üs-
tün tutan saqalar dostluğu himayə edən iyəni  Korak adlandırır 
və bunun da yunan dilinə tərcüməsi «dostluğu qoruyan tanrı» 
anlamı daşıyır.2  
Eyni olayı Babək başçı seçiləndə ona qoşulan döyüşçülər 
təkrar edirlər, onlar da kəsilmiş öküz dərisi üzərində and içir-
lər. Beləliklə, hər iki halda saqa (oğuz) gələnəyi yuxarıdakı daş 
üzərindəki təsvirə uyğun gəlir. 
                                               
2 AИОСK, 1990, 137-145. 
 8 
Daşın o biri üzündəki görüntünü böyüdəndə bu mənzərəni 
görmək olur:  Sağ və sol tərəfdə əlində qılınc tutmuş iki adamın 
rəsmi var. Ortada isə beş bölümə ayrılmış tikinti meydanı təs-
vir edilmişdir. Buradakı adamların əlində tikintidə istifadə olu-
nan alətlər, tikinti materialı var, kimi ağac daşıyır, kimi də əl 
arabasında daş aparır. Ən yuxarı hissədə isə iki Yarımay və on-
ların arasında da səkkiz guşəli Günəş şəkili çəkilmişdir. 
Burada yunan hərflərilə yazılmış   V              V      
(fthusa simos thutis) sözləri aydın oxunur. Yunan dilində fthusa 
sözünün “həlak oldu, öldü,”, simos sözünün “ucalan” və thutis 
sözünün “qurban” anlamı vardır. Bu halda, yazının tam anlamı 
həlak olub ucalana qurbanvermə törəni ilə bağlanır, lakin son 
söz Tutis şəxs adı da ola bilər. Bu halda isə yazı “Ölən uca Tu-
tisə qurbanvermə” anlamı daşıyır. Hər iki halda bu yazı qurban 
törəni ilə bağlıdır. Lakin yazının altındakı sətirdə yunan hərf-
lərindən fərqlənən iki-üç işarə də var ki, onlar aydın seçilmir. 
Göründüyü kimi, daşın hər iki üzündə olan təsvir antik 
çağ ədəbiyatında saqa (massaget) adı ilə tanınan oğuzların et-
noqrafik törənilə bağlıdır: bir tərəfdə öküz dərisi üzərində and 
mərasimi, digər tərəfdə də Günəşə tapınanların kiməsə kurqan 
qurması olayı təsvir olunmuşdur. Yazılar da buna işarə edir. 
Yusif bəyin kolleksiyasında olan başqa bir daşın üzərində 
oyma rəsm (№ 3) və altında yunanca yazı vardır. Təəssüf ki, 
bu daşın yuxarı tərəfi qırıldığından buradakı adamın başı da 
görünmür. Başsız fiqurun geyimi və qabarıq döşləri onun qadın 
olduğunu bəlli edir. Oturmuş vəziyətdə təsvir olunan bu xanı-
mın hər iki tərəfində heyvan fiquru vardır ki, onlardan birinin 
aslan olması aydın seçilir:  
 9 
Təsvir olunmuş görüntünün altında yunan hərflərilə bu 
sözlər yazılmışdır:     .. Bunların 
altında hərfə bənzəyən bir neçə solğun  işarə də görünür. Oxuna 
bilən ikisətirlik yazıda basiles antiothxa katrian sözləri yazıl-
mışdır ki, bunlar da elbəy (Basiles) titulu daşıyan Antiotxa 
Katrianın soy və özəl adıdır. Selevki xanədanında bəzi kraliça-
ların basilissa titulu daşımasını göstərən örnəklər vardır.3 Əgər 
Antiotxa adı Selevkilərin soyadına çevrilmiş I Antioxun adı ilə 
bağlıdırsa, onda Katrian daşdakı xanımın adı ola bilər. Antiox 
Orta Asiyadan bir bəy qızı olan Apama ilə evlənmiş Selevkin 
oğlu idi. Analığı Stratoniklə evlənən Antiox m.ö. 281-261-də 
hökmdar olmuşdu.    
                                               
3 Бикерман,  1985, 28 (qeyd 161). 
 10 
Nəhayət, bu kitabın yazılmasına səbəb olan yazılı daşın 
formasını və üzərindəki yazıları gözdən keçirəndə bəlli oldu ki, 
bu çox nadir bir sənət əsəridir, çünki burada bir-birilə ilişkisi 
olan m.ö.VI əsrin üç məşhur tarixi şəxsiyətinin adı yazılmışdır: 
Pers şahı II Kuruş, Lidiya kralı Krez və Yunan filosofu Solon. 
 
 
 
 
 
 
 
 
 
 
 
 
 
 
Burada iki adam fiquru vardır, birisi uzanmış pozada, yal-
nız başı görünən digəri isə onun ayaq tərəfindədir. Şəkildə ox 
işarəsilə yazıların yazıldığı sahə göstərilir. Bu fiqurun aşağı-
sında yazılmış minela prot. sgl. xam. krzo solon. prglsig/y. 
sözləri içində Minela (Minelay), Krzo (Krez), Solon adları se-
çilir. Yerdə qalan prot (birinci), sgl.xam (yer altında saxlama) 
və mənası, həm də sonluğu aydın olmayan prglsig, yaxud da 
prglsiy sözünü isə uzmanlar dəqiqləşdirə bilər. 
 11 
Yuxarıdakı oxla göstərilən yerdə isə kiros person sözləri 
yazılmışdır, bu da çox guman ki, pers Kuruşun adıdır. Minelay 
yaxud Birinci Minelay adına isə həmin çağa aid qaynaqlarda 
rast gəlinmir, sonralar Selevki çağında bu adı Yerusəlimin baş 
kahini daşıyır.   
Bizcə, yuxarıdakı üç daşdan ikisi m.ö.VI əsrə, biri (№ 3) 
isə m.ö. III-II əsrdə Selevkilər çağına aiddir. Əlbəttə, bu bizim 
ilkin ehtimalımızdır, daşların daha dəqiq tarixini isə uzmanlar 
müəyyən edəcəklər. Yazılarda görünən səhvlər belə qənaət ya-
radır ki, onların yazarları o qədər də savadlı deyilmiş. Bunu da 
qədim yunan yazıları üzrə uzmanlar aydınlaşdıra bilər. 
Burada adı keçən Krez lidiyalı idi. Lakin Lidiya adı xalqın 
deyil, ölkənin adıdır, tarixi qaynaqlarda burada yaşayan boylar 
turşa, tirse(n) və başqa adlarla verilmişdir. Çağdaş dilçilər lidi-
yalıları hindavropa dilli xalqlardan (het-luvi, het-lidi) sayırlar.4 
Halbuki, Misir yazılarında turşa, Herodotda tirsen kimi verilən 
lidiyalılar hindavropalı ola bilməzdilər, çünki ən azından, tir-
senlərin (sonrakı etruskların) hindavropa dilli olmaması elmə 
çoxdan bəllidir.5 
Krez-Solon, Krez-Kuruş, Kuruş-Tomiris münasibətlərini 
açıqlamaq üçün saqa-qamər boylarının Ön Asiyaya qayıtması 
dönəmindən Selevkilər çağına qədər davam edən dönəmin bəzi 
boyutlarını gözdən keçirmək lazım gəlir. Pers şahı Kuruşla Li-
diya kralı Krezin hekayəsində və hər ikisinin Tomirislə ilgili 
hekayəsində onların soykökü və hakimiyətləri haqqında olan 
bilgilər də yararlıdır. Beləliklə, söhbətimizə dış oğuzlar saydı-
ğımız saqa boylarından başlayaq.  
                                               
4 Шеворошкин, 1967, 17. 
5 Ağasıoğlu. Etrusk-Türk bağı. 2011. 
 12 
SAQALAR ÖN ASİYADA 
 
Həm qədim, həm də çağdaş tarixçilər saqa boylarının Ön 
Asiyadan quzey və doğu ölkələrə miqrasiyasından bəhs edirlər. 
Herodot yazır: «Koçəri skitlər Asiyada yaşayırdı. Massaqet-
lərlə savaşda məğlub olanda Araz çayını keçib, kimmerlərin 
yanına köç etdilər».6 
Siciliyalı Diodor da saqalar 
haqqında deyir ki, əvvəllər onlar 
azsaylı idi və Araz qırağında 
yaşayırdılar. Ön Asiyadan saqa-
ların doğu və quzeyə getməsini 
əks etdirən bu xəritəni də rus 
skitşünasları tərtib etmişlər: 7 
Saqaların Azaq və Qara də-
niz yaxalarına getmə tarixi də ar-
tıq bir neçə əsr qədimə çəkilir. Belə ki, bu tarixi T. Sulimirski 
m.ö. IX əsrə aid edirsə, M. İ. Artamonov, B. N. Qrakov m.ö. II 
minilin son əsrlərinə aid edirlər.8 Artıq saqa boylarının quzey 
və doğu yönlərə Ön Asiyadan miqrasiyası da öz həllini tap-
maqdadır. N. L. Çlenova skit kulturu prototipinin Mesopota-
miyanın quzeyində yarandığını söyləyir.9  
Ön Asiyadan doğu və quzey ölkələrə vaxtilə (ən azından 
üç min il öncə) köçən saqa boylarının bir qismi sonralar Azər-
baycana qayıtmışdı. Doğuya gedən saqalar haqqında C. Nehru 
belə yazmışdır:  
                                               
6 Herodot, IV. 11. 
7 Ağasıoğlu, 2006, 32. 
8 Sulimirski, 1954, 283-284; Артаманов, 1950, 44; Граков, 1971, 18-26. 
9 НАА, 1980, №5, 87. 
 13 
"Sonra saqa axını başlandı. Onlar sayca çox idilər, Hin-
distanın quzey-batı bölgələrinə yayıldılır. Saqalar türklərin 
böyük köçəri boylarından idi. Onları da öz yerindən başqa bir 
böyük boy olan kuşanlar çıxarmışdı. Bütöv Baktriya və Par-
fiyanı bürüyən saqalar tədricən Pəncab, Racputan və Katxia-
varda məskunlaşdılar».10  
Quzeydən Azərbaycana qayıdan qamər (kimer) və caqa 
(skit) boyları da vaxtilə buradan getmiş oğuz boyları idi. Bir 
neçə əsr Sibirin və Rusiyanın güney çöllərində bozqır yaşamı-
na alışan bu dış oğuzlar artıq Atayurda qayıdanda yerli türk 
boylarından fərqli olaraq, savaşda daha çevik və mobil topar-
lanma taktikası ilə seçilirdi. Bu üstünlük onlara az itgi ilə  ətraf 
bölgə və ölkələri yağmalamaq imkanı verirdi. 
Uzaq məsafələri sürətlə qət edən mahir oxçu süvarilərin 
bozqır savaş kulturunu Ön Asiyaya gətirən saqa-qamər boyları 
buradakı geosiyasi durumu dəyişdi. Frigiya, Lidiya dövlətləri 
dağıldı, əsrlərlə ətrafdakı xalqlara qan udduran Asur, Urartu 
kimi dövlətlər son illərini yaşamalı oldular. Bu olaylar Töv-
ratda yolunu azmışları cəzalandırmaq üçün Tanrının öz ordu-
sunu göndərməsi kimi dəyərləndirilmişdir.  
VIII əsrin sonunda Azaq yaxasından qayıdan qamər boy-
larının bir hissəsi Azərbaycanın batı bölgələrinə və Kiçik Asi-
yanın quzey-doğu bölgələrində yerləşdilər. Onların ardınca VII 
əsrin əvvəllərində Dərbənd və Dəryal keçidlərilə Azərbaycana 
qayıdan saqaların bir hissəsi də Urmu-Göycə gölləri arasındakı 
bölgələrdə oturdu. Saqa-qamər boyları VII əsrin əvvəlində yerli 
soydaşları ilə burada birləşərək böyük hərbi qüvvəyə çevrilirdi. 
                                               
10 Неру, I. 1981, 129. 
 14 
Həmin əsrin sonunda isə saqa boyundan bəziləri yenidən 
Azaq bölgəsinə qayıtdı, m.ö. III əsrəcən Skitiya (Saqatya) 
adlanan bu ölkədə hun axınına qədər tarix səhnəsində qaldı.   
Balkanlar üstündən yunan şəhərləri və Qara dəniz yaxala-
rında yunan koloniyaları ilə bağlantısı olan saqalar antik döv-
rün mədəniyəti ilə yaxın təmasda olmuş, burada Abar, Toksar, 
Anaxars kimi filosoflar yetişmişdir. Hətta saqa elbəyinin yunan 
qızından olan oğlu Anaxars antik çağın «7 müdrik» sırasında 
yer almışdır.11  
Tarixdən bəllidir ki, m.ö. IV əsr-
də Qara dənizin quzeyində saqa boy-
larını birləşdirib, qısa müddətdə ətraf 
bölgələri özünə tabe etdirən çar Ata 
90 il ömür sürmüş, fateh İskəndərin 
atası Makedoniyalı Filiplə döyüşdə 
(m.ö. 339) ölmüşdür. Onun vaxtında 
basılan bu sikkə bulunmuşdur. 
                                               
11 Azər xalqı, 2000, 98-102. 
 15 
Miladdan öncə VIII əsrin sonlarında Azaq dənizi yaxa-
larından qalxaraq, Güney Qafqaza və Doğu Anadoluya gəlib 
bəylik quran qamər boylarının izi bugünəcən Qəmər, Qəmərli, 
Kəmərli kimi toponimlərdə qalmışdır. Onların ardınca VII 
əsrin əvvəllərində Azərbaycana qayıdıb, burada dövlət quran, 
uzun müddət ətraf ölkələrin hakimiyətini rahatsız edən saqa 
(saqat) boylarının izi də Saqa, Saqat, Saqatlı (Sahatlı), Şəki kimi 
onlarla toponimdə görünür. Vaxtilə Ön Asiyadan, Urmu gölü 
hövzəsindən doğu və quzey ölkələrə köç etmiş türk boyları 
içindən sonralar əvvəlki Atayurda qayıdan ilk boylar da boz-
qır yaşamlı saqa-qamərlərdir. 
Saqa-qamər boyları Qafqaz dağlarından Urmu gölünə 
qədər Quzey və Güney Azərbaycan arasında körpü olub, Ara-
zın sağ və sol yaxalarını burada qurduqları dövlətin sınırları 
içinə almışdılar. Saqa-qamər boylarının mənşəyi məsələsi ilə 
yanaşı, bu boylarla əlaqədar VIII-VI əsrlərdə Azərbaycanda 
yaşanan olayların məntiqi nəticələri təkcə azər türklərinin 
deyil, başqa türk xalqlarının da tarixini yeni baxış bucağından 
öyrənməyə imkan açır. Bibliyada Yafəs soyundan qamər və 
saqa boylarının soyağacı belə verilir: 
 16 
Yafet (Yafəs) oğulları: Qomer və Məcuc və Maday və 
Yavan və  Tubal  və Meşek  və Tiras. 
Qomer oğulları: Aşkenaz (saqa) və Rifət və Toqarma.12   
Xəzər xaqanı Yusifin (X əsr) məktubunda Toqarma oğul-
ları da belə sıralanır:  Aqiyor, Tiras, Avar, Uqin (Uquz), Biz-l, 
T-r-na, Xəzər, Yanur (Z-nur), Bulqar, Savir.13 
Beləliklə, Bibliya gələnəyi Qamər və Toqarmadan törə-
yən saqa, mada, tiras, xəzər, savir, bulqar və sair türk boyla-
rını bir-birinə qohum sayır, onları Ön Asiyada verir, həm də bu 
qutsal kitabda Lidiya kralı Giqesi cəzalandıran tanrı adından 
«Qomer və bütün orduları, quzeyin sonlarından Toqarma evi 
və bütün orduların» ona qarşı çağırılacağı deyilir.14 Bibliyada 
adı çəkilən tiras boyu başqa qaynaqlarda da türk boyu kimi 
verilir. Görünür, vaxtilə Lidiyadan tirsen adı ilə İtaliyaya 
köçən etruskların dilində, 
əlifbasında görünən türk 
izləri də onlarla bağlıdır. 
Asur sənədlərində 
yağı sayılan saqa-qamər 
çarları kimi Teuşpa, İşpa-
ka, Tuqdamme və (oğlu) 
Sandakşatru adları çəkilir. 
Asurlar umman-manda or-
dusunun 678-də başbuğu 
qamər bəyi Teuşpa və ma-
nalılara yardım edən saqa 
                                               
12 Tekvin, bar.10. 
13 Kokovtsev, 2009, 89. 
14 Hezekiel, bar. 38. 
 17 
bəyi İşpaka ilə (670-lərdə) vuruşub, onları əzdiklərini yazırdı-
lar.15 Qamərli Tuqdammeni 654-də umman-manda çarı adlan-
dıran sənəddə onun oğlu Sandakşatru haqqında asur çarının bu 
sözləri vardır: 
«Mən Tuqdammenin qüvvəsini dağıdacağam, meydanda onu əvəz 
edən, onun belindən gələn oğlu Sandakşatru əzəcəyəm».16  
Qamər elbəyi Tuğdamın və onun oğlu tegin Sandakşat 
ərin türk adı daşıdığını qeyd etmişdik. Həmin çağlarda Troya 
qənşərindəki Lemnos adasında savaşda şəhid olan döyüşçünün 
başdaşında Aker Taqar şad adının yazılması da diqqəti çəkir.17 
Belə ki, türk gələnəyində teginlərə verilən “şad” sanı (titulu) 
bu yazılı bəlgədə özəl önəm daşıyır və saqa-qamər boylarının 
oğuzlar olduğunu təsdiq edir. 
Qımız içən saqaların oğuz boylarından olmasını göstərən 
bəlgələr sırasında  «Dədə Qorqud» eposu da önəm daşıyır. Bu 
oğuz hekayələrində Dirsə xan da saqa-qamərlər kimi, «qımız 
sağdırır». Maraqlıdır ki, bizə çatan «Dədə Qorqud kitabı»  son-
ralar Axıska adlanan Aq-Saqa türklərinin dialektində qələmə 
alınmışdır. 18  Yuxarıdakı xəritə-sxemlərdə saqa boyunun batı 
sınırı Axıska yurdunda verilir, qədim türk dilində ağ sözü isə 
«batı» anlamını bildirir. Beləliklə, Aqsaqa adı «batıdakı saqa» 
deməkdir.   
Saqa elinin sosial və siyasi qurumları, tarixi coğrafiyası 
Dədə Qorqud boylarının federativ siyasi qurumunu, coğrafiya-
                                               
15 АВИИУ,  №63;  №65. 
16 Дьяконов, 1956, 285. 
17 Ağasıoğlu. Etrusk-Türk bağı. 
18 Ak-Saka qalası (KDQ, I. 157); Bölgənin Ak-Sıka şəklində adı XIV əsrəcən qalmışdı. 
«Əmir Teymur Göycədən Alınca qalasına gələndən sonra, 1394-cü ilin avqustynda Ak-
sıka bölgəsinə ordu göndərir» (Kırzıoğlu, 1992, 153). 
 18 
sını əks etdirir. İç-Oğuz və Dış-Oğuz bölgüləri Azərbaycanda-
kı oğuzlarla saqa-qamər boylarının bölgüsünü bildirir. Yerli və 
gəlmə boyların birlikdə «Qalın Oğuz eli» adlanması da bunun-
la bağlı ola bilər. Hər halda, İç-Oğuz ilə Dış-Oğuz boylarının 
Azərbaycandakı savaşı antik yazarların qeyd etdiyi saqalarla 
qamərlərin və ya saqalarla Mana, Mada türklərinin savaşı idi. 
Bu iç savaşda Urmu gölü yaxınlığında öldürülən Alpər Tunqa 
da dışoğuzların başbuğu idi. Türkmənistandakı Daşoğuz adı 
onlardan qalmadır. Ola bilər ki, antik yazarların qeyd etdiyi tis-
saget (dişsaqat) boyları dışoğuzlar imiş. 
Asur ordusunda 670-ci illərdə muzdlu qamər əskərləri gö-
rünür.19 Bu siyasəti saqa bəylərilə də qohum olmaqla qurmaq 
istəyən asur çarları hər vasitəyə əl atırdılar. Qamər bəyləri ki-
mi, saqa elbəylərinin də urartulara nisbətən, asurlarla münasibə-
tində ziddiyət vardı. Bu boyların bəzi soyları öz bəylərilə Asu-
ra qarşı olan Mana və Mada qüvvələrinin yanında idi. Lakin 
Asur çarının qızı ilə evlənən nüfuzlu saqa bəyi Partatu və son-
ralar onun oğlu Madi asurlarla müttəfiq olub, dağılmaqda olan 
Asur dövlətinin ömrünü xeyli uzatdı. İ. M. Dyakonova görə, 
Kiçik Asiyanın batı bölgələrini tutan qamərləri də oradan bu 
Madi sıxışdırıb çıxarmışdı.20 Görünür, sonralar asurlardan istə-
dikləri vergini ala bilməyən saqalar Asur dövlətinə qarşı Babil-
Mada ittifaqına qoşuldu.  
Saqa-Mana (İç Oğuz - Dış Oğuz) əlaqələri dostluq və 
müttəfiqlik şəraitində davam edir. Asurlar 670-lərdə manalılara 
yardım edən saqa bəyi İşpakayı məğlub etdiklərini yazırlar.21 
Saqa bəylərilə Mada çarlarının münasibəti isə təzadlarla müşa-
                                               
19 АВИИУ,  №66. 
20 Дьяконов, 1956, 234. 
21 АВИИУ,  №63;  №65. 
 19 
yiət olunur: əlaqələr gah dostluq-müttəfiqlik, gah da düşmənçi-
liklə davam edir. Saqaların ilk gəlişində, Herodota görə, bunla-
rın arasında savaş baş vermiş və saqalar məğlub olmuşlar. Son-
ra saqalar Madadan bac alaraq, onları uzun müddət dəstəkləyir, 
VII əsrin 30-20-ci illəri arasında isə Kiaksar qonaqlığa dəvət 
etdiyi saqa bəylərini öldürür və bundan sonra bəzi saqa tayfaları 
Qafqaz üzərindən Azaq yaxalarına qayıdır. 
 
 
 
 
 
 
 
 
 
 
 
 
 
 
 
 
 
 
 
 
 20 
MADADA HAKİMİYƏTİN PERSLƏRƏ KEÇMƏSİ 
 
Mada imperiyasının qurulmasında saqa qüvvələrindən isti-
fadə olunsa da, sonradan Kuruş dönəmində imperiyanın başına 
keçən perslər yalnız saqa qüvvəsindən istifadə etdikləri çağlar-
da onlara yaxşı münasibət göstərmişlər, əksər hallarda isə ən 
qatı düşmən mövqeyində durmuşlar. Hətta perslər nə vaxt saqa 
döyüşçülərinə qələbə çalmışsa, hər il həmin qələbə gününü 
bayram edib şənlənmiş və bunu sakeya adlandırmışlar. Strabon 
iki müxtəlif bölgədə belə sakeya olayını göstərir; Kappadoki-
yanın Zel şəhərində perslərin bir qrup saqanı qırdığı gün, bir də 
Kuruşun hiylə ilə qurduğu tələyə düşərək, başı içkiyə qarışan 
saqaların qətl olunduğu gün.  
Mana elinin qürub çağında onun güney-doğu qonşulu-
ğunda formalaşan mad boylarının siyasi birliyi m.ö.VII əsrin 
son rübündə artıq yeni qüvvə ilə ortaya çıxmışdı. Mada adı ilə 
tanınan bu dövlətin qədim Ön Asiya tarixində önəmli rolu ol-
muşdur.22 Belə ki, Asur dövlətinin çökməsilə Ön Asiyada qısa 
müddətdə böyük imperiyaya çevrilən Mada elinin sınırları çox 
geniş əraziləri əhatə edirdi. Təxminən 70 il davam edən Mada 
elinin sonu (m.ö. 550) haqqında xeyli bəlgə olsa da, onun ilk 
yaranma çağları o qədər də aydın deyil, çünki həmin dövrdən 
bəhs edən qaynaqlar aydın bilgi vermir. Herodotun saqa-mada 
savaşlarına aid ziddiyətli məlumatı da bu sahədə müəyyən 
                                               
22 Qərb yazarları Mediya, Midiya kimi verdiyi ölkəadı Tövratda Maday, qədim farsca 
Mada, elamca Mata şəklində yazılmışdır. Qədim formanı altay eposu «Maday Kara» 
saxladığı kimi, karaimlər indi də «midiyalı» anlamında madaylı ifadəsini işlədirlər. 
Orta əsr Avropa səyahları Şirvan və Muğanı da Midiya adlandırmış (Ambrozio Kon-
tarini, Antoni Cenkinson), Şamaxını Midiya dövlətinin ən gözəl şəhəri hesab etmişlər 
(Artur Eduards və Larens Çepmen). Doğrudur, bu, tarixi anaxronizm olsa da, hər halda 
qədim Mada-Azərbaycan bağının sonrakı əks-sədasıdır. 
 21 
dolaşıqlıq yaratmışdır. 620-ci illərə qədər Ön Asiyanın əksər 
xalqlarından və dövlətlərindən vergi alan Saqa eli sonra Mana 
və Urartu ilə birlikdə artıq güclənməkdə olan Mada elindən asılı 
vəziyətə düşdü.  
Asur hegemoniyası əsrin sonuna yaxın Babil-Mada ittifaqı 
qarşısında tab gətirə bilməyib dağıldı. Beləliklə, VII əsr boyu 
davam edən olaylar fonunda öncə Mada bəyliyinin (650-620), 
daha sonra isə Mada elinin (620-550) yaranmasını izləmək 
mümkündür. Bu çağlarda ətraf ölkə və bölgələr kimi mada böl-
gələri də saqalara vergi verirlər. Bu illərdə saqalar ilə madalılar 
arasında yaxın ilişkilər qurulur. Madalı gənclər saqa hərb sə-
nətini, özəlliklə saqalara məxsus məharətli ox atma üsullarını 
öyrənmək üçün Saqa elinə göndərilirdi. Beləliklə, 620-ci illərə 
qədər saqa bəylərinin himayəsilə qüclənən madalılar artıq 
müstəqil hərbi gücü olan topluma çevrilir və bu güc öncə saqa 
(dış oğuz) bəylərinə qarşı yönəlir. Güney Azərbaycandakı sa-
qa elitasını qovandan sonra Mada elbəyi Kiaksar asurlara qarşı 
Babil çarı Nabupalasar ilə ittifaqa girir. Mada-Babil qoşunları 
 22 
on il ərzində Asur torpaqlarına vaxtaşırı hücumlar edir və asur-
ların paytaxt şəhəri Ninevi 612-də zəbt olunub dağıdılır. Nəha-
yət, 604-də Ön Asiyanın bu qəddar imperiyası dayaqlarını itirib 
tam dağılır, torpaqları Mada ilə Babil arasında bölüşdürülür. 
Madanın doğusunda türkmənlərin bir qolu olan Xorasan 
türkləri o çağlarda saqa, saqat adı ilə Aral gölünə qədər yayıl-
mışdı. Onların içində baş saqat (massaget) adlanan boyların bir 
qismi sonralar Abşeron-Dəvəçi arasında görünür. Maştağa adı 
onlardan qalmadır. Xorasandakı saqaların Ərsaq adlanan süla-
ləsi sonralar güclənib burada Part elini qurmuşdu, hələlik isə 
bu bölgələr Madaya tabe idi. Ksenofont perslərin sayını 120 
min verir.23 Görünür, saqa türklərindən ayrılmış part türkmən 
boyunun bir qismi Xorasanın güney-doğusundu bu çağlarda 
asur qaynaqlarının aribi, sonralar Herodotun arizantu adı ilə 
qeyd etdiyi bəzi irandilli boylarla qarışmışdı. Özəlliklə, Sakas-
tan (Sistan) bölgəsində saqaların sonra irandilli boylara qarışıb 
dilini itirməsi olayı diqqəti çəkir. Belə ki, sonrakı pers folkloru 
və mifologiyasında görünən kəyanilər (kavi) sülaləsi, Səyavuş, 
Rüstəm Zal və sair qəhrəmanlar bu bölgədə ortaya çıxanlardır. 
M. Xorenatsi də Rüstəmi saqa soylu verir.  
Beləliklə, Mada elinin etnik demoqrafiyasını göz önünə 
gətirmək üçün Həmədan bölgəsindən ətrafa baxsaq, quzeydə 
azər-saqa, kadusi, doğuda part, güney-doğuda irandilli aribi, 
güney və güney-batıda elam, pers, batıda kassi və aramey boy-
ları görünəcəkdir. Mana elindən fərqli olaraq, Madanın etnik 
durumu çox qarışıq idi. Mada eli çağında irandilli miqrantların 
mərkəzi bölgələrə sızması burada sinkretik kulturun formalaş-
masına rəvac verdi.  
                                               
23 Ксенефонт. Киропедия, I. III.15. 
 23 
Herodot mad boybirliyinə daxil olan altı boyun adını çəkir: 
bousai, paretakenoi, strukhates, arizantoi, boudoi, maqoi.24 Bu 
sıraya mad boyunun özü də əlavə olunmalıdır. Uzmanlar midi-
yalı (madalı) anlamında müxtəlif dilli qaynaqlarda madai, ma-
de, amadai, matai, maday, medoi formalarında işlənən mad 
etnoniminin mənşəyini tapmaqda çətinlik çəkirlər. 25  Halbuki 
bu boyadı Altay bölgəsində türk etnonimlərində saxlanmışdır. 
Mada bölgəsində yerləşən madlar, çox güman ki, m.ö. II 
minilin ortalarında İkiçayarasından Orta Asiyaya köçən subar 
boylarından imiş. Etimoloji açımı çətin olan  budi, bus, maq 
boyadlarından danışan İ. M. Dyakonov budiləri batıda, busları 
Həmədən bölgəsində, maqları isə Tehran civarında yerləşdi-
rir.26 Asur-Urartu qaynaqları Bustu//Buştu bölgəsini Mananın 
güneyində qeyd edir. Başqa bir Bustis bölgəsi isə Aribi tərəf-
də verilir. Əgər bu toponimlərin kökündə bus boyadı durursa, 
onda busların Madanın həm batı, həm də doğu sınırlarında 
yaşadığını güman etmək olar. Etnonimin leksik anlamı isə dış 
oğuzların boz oq (bozuq) boylarına uyğun gəlir. Budi etnonimi 
quzey saqalarda budin şəklində görünür və hər iki etnonim 
qədim türkcə «boy», «xalq» anlamındakı bod, budun sözlərilə 
yozula bilir. Mada əhalisi içində maq adlı kahin tirəsi maq 
boylarının içindən çıxmışdır. Yəni kahinlər maq adlansa da, 
maqların hamısı kahin olmamışdır.  
                                               
24 Herodot, I. 101.  
25 İ. M. Dyakonov müxtəlifdilli qaynaqlardan bu formaları örnək verir: asur yazılarında - 
madâi, âmadâi, matâi; qədim perscə - mâda; yeni elamca - matape; yunanca - mēdoi; 
hayca - mark (Дьяконов, 1956, 149).  
26 Дьяконов,1956, 148, 152. 
 24 
Pers epik əsərlərində İran-Turan qarşıdurmasının qayna-
ğında pers və mad boylarının savaşları, bu boylara aid əyan-
ların hakimiyət uğrunda mübarizəsi durur. Avestada aryan və 
tur qarşıdurması kimi verilən belə olaylardan sonrakı çağlarda 
İran-Turan deyimi ilə bəhs olunur və Turan adı İranın quzey-
doğu sınırlarındakı türkləri bildirir. Əhəməni çağında ortaya 
çıxan mad-pers savaşlarından biri də mad böyüklərindən olan 
Qam Ata ilə bağlıdır. İran-Turan savaşının öndəri olan bu tari-
xi şəxsiyətin davasını «üsyan» və ya «saray çevrilişi» kimi ve-
rən və bu olayda onun rolunu geniş tədqiq və təsvir edən onlar-
la iranşünasın heç biri onun əsl soyunu, etnik mənsubiyətini or-
taya çıxara bilən adının leksik anlamını aça bilməmişdir. Belə 
ki, «qəbul olunmuş konsepsiya» imkan verməmişdir ki, onun 
türk soyundan olub, Qam Ata adı 
(sanı) daşıdığını görə bilsinlər. Bəl-
kə də, bu tədqiqatçılar qədim türk 
dili və mifologiyasına bələd olsay-
dılar, belə «yanlışlıq» yapmazdılar.27  
Qam Ata ilə bağlı Bisutun abidəsin-
dəki bircə cümlənin filoloji təhlilini 
və buradakı maq (maquş) və Qam 
Ata (qaumata) sözlərinin semantika-
sını gözdən keçirək:  
                                               
27 Mütəxəssislər Bisutun yazısında Qam Atanın adını qədim perscə Qaumata şəklində 
oxuyurlar. Lakin yuxarıdakı şəkilaltı yazıda olduğu kimi, həmin Bisutun yazısının 
elamca Kamata (Kamada) və akadca Qumati variantlarında, həmçinin Yustinin əski 
latınca verdiyi Kometes formasında ilk saitin diftonq olmadığı görünür. Vaxtilə König 
də bunu Qomata şəklində vermişdir (Дьяконов, 1956, 429):  İlk dəfə linqvistik təhlillə 
bu adın «şaman ata» anlamında qədim türkcə qam və ata sözlərindən yaranmış qamata 
titulu olduğunu yazmışdım. Artıq bəzi yazarlarımız bu adı Qaumata yox, Qamata 
şəklində yazırlar.  
 25 
I martiya maquş aha qaumata nama hauv udapatata haça paişi-
yahuvadaya arakadriş nama kaufa haça avadaşa viyaxanahiya mah. 
«Bir adam maq, Qaumata adında Payşiyauvada Arakadriş adlı 
dağda Viyaxna ayında (üsyana) qalxdı». 
522-ci il martın 11-də açıq mübarizə ilə hakimiyəti ələ alıb 
yenidən paytaxtı Madaya (Həmədana) köçürən Qam Ata taxta 
çıxdığı gündən imperiyada əmin-amanlıq yaranmışdı, amansız 
müharibə və çəkişmələrdən əziyət çəkən əhali yeni elbəyin 
fərmanı ilə üç il vergilərdən və hərbi çağrışdan azad edilmişdi. 
Herodot yazır ki, Qam Atanı (Smerdisi) xalq çox sevirdi, cünki 
xalq üçün çox iş görmüşdü, «o öləndə perslərdən başqa bütöv 
Asiya ağlayırdı».28  
Asur dövləti dağılandan sonra Madaya tabe olan ölkələrin 
sayı artır, Madanın əraziləri böyüyür. Anadoluda Lidiya ilə 
Mada arasında 590-da başlanan müharibə 585-də sülh müqavi-
                                               
28 Herodot, III. 80. 
 26 
ləsilə başa çatır və indiki Qızıl-irmaq çayı bu dövlətlərin sınırı 
kimi qəbul edilir. 550-də Madaya qarşı çıxan perslər hakimiyə-
ti ələ alır. Əhəməni sülaləsinə qarşı 522-də geniş xalq kütlələ-
rinin iştirakı ilə bir neçə bölgədə üsyanlar başlayır. Qam Ata 
hakimiyəti geri qaytarsa da, yeddi aydan sonra onu suiqəsdlə 
öldürən perslər yenidən hakimiyəti ələ keçirir və başlanan yeni 
üsyanların qarşısı qəddarlıqla alınır.  
Beləliklə, VII əsrin ortalarına yaxın asur istilasına qarşı 
üsyana qoşulan mad boybirlikləri az sonra mərkəzi hakimiyəti 
olan dövlət qurumu ilə siyasi meydana çıxır, lakin VI əsrin 
ortasında Mada elinin siyasi hakimiyəti perslərin əlinə keçir, 
Mada elinin ərazilərinə Əhəməni sülaləsinin qurduğu yeni Pers 
dövləti yiyələnir. Bu qısa xülasədən göründüyü kimi, Mada 
elində hadisələrin ümumi axarı ətraf dövlətlərdə baş verən 
siyasi olaylarla sıx bağlı idi. Herodot Deyokun 53 il, Phraortun 
(Fraortun) 22 il, Kiaksarın 40 il, Astiaqın isə 30 il hakimiyətdə 
olduğunu qeyd edir. Ktesi isə tamam fərqli tarixlər göstərir.29  
Kiaksar öncə Pars bölgəsini tutur, 620-lərdə Mada torpaq-
larında at oynadan saqaları qovur, Asura qarşı Babil çarı Na-
bupalasarla müttəfiq olur. Nabupalasarla müqavilə bağla-yan 
Kiaksar qızını və ya nəvəsini (Astiaqın qızını) onun oğlu ilə 
evləndirir. Babildəki «Asma bağlar» da bu qızın şərəfinə sa-
lınmışdır. Mada elinin sınırlarını Anadoluda Qızıl-irmağa qədər 
uzadan Kiaksar Lidiya dövləti ilə barış müqaviləsi bağlayır və 
oğlu Astiaq Lidiya çarı Aliattın qızı Arieni ilə evlənir. Belə-
liklə, Asur dövlətinin dağılmasında tarixi rolu olan Kiaksar 
585-dən ölənə qədər Pars, Part, Mana, Urartu, Saqa, Qamər 
kimi bir çox dövlətləri, bəylikləri Mada elindən asılı ölkə və 
bölgələrə çevirə bilmişdi.  
                                               
29 Дьяконов, 1956, 26-27.  
 27 
Göründüyü kimi, oğlu Astiaqa böyük dövlət adamı olan 
Kiaksardan o çağlarda Ön Asiyanın ən böyük imperiyası olan 
Mada eli miras qalmışdı. Lakin 
25 ilə yaxın bu imperiyanın ba-
şında duran Astiaq layiqli bir 
varis hazırlamadı. Pars bölgəbə-
yinə verdiyi qızından doğulan 
nəvəsi Kuruş onu devirib haki-
miyəti ələ aldı və Mada elinin 
yerində perslərin Əhəməni (Ha-
xamaniş) sülaləsinin yeni Pers 
dövləti yarandı.30  
Beləliklə, Pars bölgəsinə 
gəlib yerləşən aryan boylarının 
bir neçə nəsildən sonra Haxama-
niş, Çişpiş və I Kuruşla başlanan bölgə bəyliyini Mada elbəyi 
Astiaqın nəvəsi və pers əyanı Kambizin oğlu olan II Kuruş 
böyük Pers imperiyasına çevirdi. 31  Əhəməni çağında İran 
şahları Quzey Azərbaycan torpaqlarını da əldə etmək üçün 
bura yürüşlər təşkil etmişlər. Bu haqda Azərbaycan tarixçiləri 
belə yazır:  
                                               
30 Ksenofont isə başqa bir versiya verir. Ona görə, Astiaq qızı Mandananı pers bölgəbəyi 
Kambisə vermiş, bu izdivacdan Kuruş doğulmuşdur. Astiaqın oğlu Kiaksar da qızını 
bacısı oğlu olan bu Kuruşa verib, belə deyir: «Cehiz kimi bütün Madanı sənə verirəm, 
çünki oğlum - varisim yoxdur» (Ксенофонт. VIII. V. 19); Asur qaynağı isə Kuruşu 
perslərin yerləşdiyi Ançanın çarı kimi verir (Дьяконов, 1956, 415). 
31 Əhəməni şahlarnın sırası belədir: II Kuruş (550-529), I Kambiz (529-522), I Dara 
(522-486), I Kserks (486-465), Artakserks (465-425), II Dara (424-405), II Artakserks 
(404-359), III Artakserks (358-338), Arses (337-336), III Dara (336-330). 
 28 
«Pomponi Mela, Böyük Plini, Dion Kassi və başqalarının yazıların-
dan aydınlaşır ki, massagetlərin ölkəsi Dərbəndlə Gilgilçay arasın-
dakı torpaqlarda yerləşirdi. Beləliklə, II Kuruş massagetləri ram 
etməklə Alban torpaqlarına yiyələnmək istəmişdir. Onun bu istəyi 
baş tutmadı. Tomrisin başçılıq etdiyi ikinci döyüşdə İran ordusu 
darmadağın edildi, Kuruş döyüşdə öldürüldü. Arazdan quzeydəki 
torpaqları işğal etməyə yönələn ilk Əhəməni yürüşü boşa çıxdı».32  
Güney Qafqazın batı bölgələrin-
də isə durum başqa idi, vaxtilə burada 
Madaya, sonralarsa perslərə tabe olan 
satraplıqlar vardı.33 Qam Atadan haki-
miyəti geri alan Daranın Bisutun qaya-
sında həmin olayı əks etdirən yazısı 
var. 
  Makedoniyalı İskəndərə məğlub 
olana qədər Əhəməni sülaləsinin ida-
rə etdiyi Pers dövlətinin milli siyasəti 
İranda yerli boyların assimilyasiya-
sına yönəlmişdi. Lakin öncəki Mana 
ərazisi bu çağda Mada satrapiyası 
daxilində olduğu üçün Mada adlansa 
da, burada irandilli mad boyları deyil, 
türkdilli madlar yaşayırdı. Pers dövləti 
dağılandan sonra Atropatena (Kiçik 
Mada) kimi tanınan həmin ərazidə At-
                                               
32 AT, 1996, 75. 
33 Q. A. Melikişvilinin qeyd etdiyi kimi, hələ Mana eli çağında Güney Qafqazın batı 
bölgələrində yaşayan boylarla manalıların əlaqəsi vardı. Mada eli çağında isə Madadan 
asılı olan bu bölgələr Əhəmənilərə miras qalmış 13, 18 və 19-cu satraplıqlar idi. 
 29 
ropat Azərbiqan adlı dövləti qurdu ki, bu da Azərbaycan adının 
ilkin yaranma forması idi.34    
Kuruş. Mada dövlətinin m.ö. 549-da çökməsinə səbəb 
olan Kuruş perslərin pasarqad boyunun əhəməni (Haxamaniş) 
soyundan idi. Rusca Kir, yunanca Kyros, perscə Kuruş adlanan 
bu pers şahı Mada dövlətinə tabe olan bögələrdə hakimiyətini 
möhkəmlətmək üçün 20 il qonşu ölkələrlə müharibə etdi. Öncə 
546-da batıya yürüş edib Kiçik Asiyadakı Lidia dövləti və 
kiçik yunan şıhər-dövlətləri üzərində qələbə çaldı, sonra 545-
539 illər arasında doğuda Parfiyanı zəbt etdi, 538-də isə qonşu 
Babilistanı tutdu, lakin 530-da Azərbaycanda massagetlərlə sa-
vaşda öldürüldü. Böyük Kuruş və ya II Kuruş adlanan bu pers 
şahı haqqında bir çox qədim tarixçi və yazıçıların əsərlərində, 
özəlliklə Ksenefontun “Kiropediya” ki-
tabında xeyli məlumat vardır. 
Kuruşun hakimiyətə gəlməsinə qə-
dərki yaşamı haqqında müxtəlif əfsa-
nələr söylənib yazılsa da, Herodotun 
qələmə aldığı daha yayğın hekayənin 
qısa özəti belədir:  
Mada elbəyi Astiyaq (İştuvequ) 
qızı Mandana ilə bağlı yuxusunda gör-
düyü olayı kahinlər belə yozur ki, qı-
zının doğacağı uşaq hakimiyəti onun 
əlindən alacaq. Ona görə də, qızını 
                                               
34 Herodotun verdiyi bəlgəyə görə mad boylarının yalnız bir qismi irandilli idi. İ. Əliyev 
yanlış olaraq, hellin çağında madların əksərini irandilli saysa da, Azərbiqanda o çağın  
etnik özəlliyi haqında yazır: «Heç bir şübhə yoxdur ki, gəlmə irandillilərə, yaxud yerli 
boylara aid mədəniyətlərdən hansının üstün olmasından asılı olmayaraq, Atropaten çarlı-
ğında siyasi hakimiyət, aparıcı etnokultur element madlara məxsus idi» (Алиев, 1989, 61). 
 30 
Kambiz (Kambuciya) adlı bir pers bölgəbəyinə ərə verir ki, 
ondan olan evladın hakimiyətə iddiası ola bilməsin. Lakin 
ikinci dəfə gördüyü yuxudan sonra artıq hamilə olan Manda-
nanı gətirdib yanında saxlayır. Uşaq doğulanda Astiyaq güvən-
diyi qohumu Harpaqı (Ərbəg) çağırıb onun öldürülməsinə gös-
təriş verir və Harpaq da bu işi Mitridat adlı çobana həvalə edir. 
Lakin çobanla “köpək” adlanan arvadı Spaka (Səbək) bu qərara 
gəlirlər ki, uşağı öldürməsinlər, özlərinin yenicə ölü doğulmuş 
uşağın əvəzinə saxlasınlar.35 Beləliklə, pers Kambizin oğlu Ku-
ruş adı ilə on yaşına qədər bu çobanın evində böyüyür.  
Herodotun yazdığına görə, on il sonra Astiyaq öyrənir ki, 
torunu sağdır və onu öldürməkdən vaz keçir, lakin vaxtında 
əmrini yerinə yetirməyən Harpaqa ağır cəza kəsir, onun yeni-
yetmə oğlunu doğradıb ətini özünə yedirdir. Bu dəhşətli cəzaya 
təmkinlə dözən Harpaq intiqam üçün Kuruşun böyüməsini 
gözləyir.  
Nəhayət, Mada elinə qarşı m.ö. 553-də başlanan perslərin 
üsyanına Kuruş başçılıq edirdi. Babası Astiyaqa qarşı savaşan 
Kuruşa Harpaq yardım edir, Mada əyanlarını da Astiyaqa qarşı 
qaldırırdı. Bir neçə il davam edən savaş 550-də Kuruşun qələ-
bəsilə nəticələndi.36  Beləliklə, Mada eli dağıldı, imperiyanın 
əraziləri Kuruşun təmsil olunduğu Əhəməni sülaləsinin əlinə 
keçdi və o dönəmdə kiçik bölgədə oturan perslər bu hakimiyəti 
220 il əllərində saxlaya bildi.  
                                               
35 Əslində, bir persin Herodota söylədiyi bu hekayə öğuzların “dişi qurd” əfsanəsinin 
persləşmiş variantıdır və burada qurd köpəklə əvəz olunmuşdur.  
36  Mada elbəyi Astiyaqa qarşı persləri qaldıran Kuruşun bu savaşından bəhs edən tarixçi 
Plutarx yazır ki, savaşda məğlub olub geri qayıdan perslərin arvadları şəhər dışına çıxıb 
donlarını göbəkdən yuxarı qaldıraraq belə deyirmişlər: “Hara qaçırsınız, qayıdıb çıxdığı-
nız yerəmi girəcəksiniz?”. Belə qınaq onları yenidən döyüş meydanına qaytarır və bu 
dəfə perslər qalib gəlirlər (Плутарх, 1990, 266).  
 31 
LİDİYA KRALI KREZİN KURUŞLA SAVAŞI 
 
Het dövləti dağılandan sonra Anadoluda bir sıra kiçik 
krallıqlar (bəyliklər) ortaya çıxmışdı. Bunlardan biri də yarı-
madanın batısında yaranan və Asur yazılarında Ludu kimi 
anılan Lidiya bəyliyi idi. Çağdaş Manisa və Uşaq bölgələrini 
əhatə edən Lidiya quzeydə Misiya, doğuda Frigiya, güneydə 
Kariya, batıda İoniya bəylikləri ilə əhatə olunmuşdu. Lidiya 
Roma imperiyasının tərkibinə girənə qədər adını saxlamışdı. 
Çeşidli bitgi örtüyü ilə zəngin olan Lidiya torpağı meşəli 
dağları və otlu örüşlərilə heyvançılıq, atçılıq üçün, geniş vadilər 
taxılçılıq üçün yararlı idi. Başkənd Sardın içindən keçən Pak-
 32 
tolos çayı da özülə bura qızıl tozu gətirir. Belə doğal zənginlik 
Lidiya elinin bacarıqlı elbəylərinin də qüdrətli olmasına nədən 
olmuşdur. 
Bəzi tarixçilərə görə, Lidiyada üç elbəy soyu hakimiyətdə 
olmuşdur. Tilonid və ya Atyanid (Ata) adlanan ilk xanədanın 
elbəyləri haqqında bilgi qaynağı olmasa da, sonrakı Heraklid 
və Mermnad soylarına aid antik çağ yazarları müəyyən bilgi 
vermişlər. Güya lidiyalıların soydaşları sayılan qonşu Kariya 
ölkəsinin adı əfsanəvi elbəyləri Kara adından yarandığı kimi, 
lidiyalıların adı da ilk elbəylərindən olan Lid adından ortaya 
çıxmışdır. Əlbəttə, bu ehtimal xalq etimologiyasına əsaslanır. 
Lidiya elbəylərindən bəzilərinin hakimiyət illəri bəllidir: 
Kandavl (717 - 700), Gige (680 - 645), Krez (560 - 546). Lidi-
yanın ən parlaq dövrü m.ö. 700-550 illəri arasında Mermnadlar 
xanədanı dönəmində olmuşdur. İnkişaf əsasən Mermnadların 
ilk elbəyi Gige ilə başlanmış, ondan sonra Lidiyada Ard, Sadi-
att, Aliatt ve Krez elbəylik etmişlər. 
Herodot yazır ki, 
Gige (Giges) Milet, 
Smirna və Kolofon 
üzərinə yürüşlər edir-
di. Məhz onu cəzalan-
dırmaq üçün üzərinə 
Tanrının saqa-qamər 
ordularını göndərməsi yəhudi kahinlərin Bibliyadakı duasında 
əks olunmuşdur. Qamər bəyliyi VII əsrdə Ön Asiyada baş 
verən tarixi dəyişikliklərdə önəm daşımışdır. Atlı orduları ilə 
seçilən qamərlər o dönəmdə Kiçik Asiyada qüdrətli Frigiya 
dövlətini təxminən 675-də darmadağın etmiş, 655-645-ci illər 
arasında Efes və Sardı yağmalamışdı. Yalnız bu əsrin sonunda 
 33 
Lidiya elbəyi Aliattla döyüşdə məğlub olandan sonra Qamər 
bəyliyi zəifləyib Mada elinin əyalətinə çevrildi. 
Mada elinin batı sını-
rını Anadoluda Halis ça-
yına (Qızıl-irmaq) çatdıran 
Kiaksar m.ö.585-də burada 
lidiyalılarla müharibə edir. 
May ayının 28-də Günəşin 
tutulması nədənilə bu sa-
vaş Aliattla Kiaksar ara-
sında barışla nəticələnir və 
Halis çayı Mada ilə Lidiya 
dövlətlərinin sınırı kimi qə-
bul olunur. Böyüməkdə olan 
Lidiyanın yönətimini devr 
alan Krez onun sınırlarını 
daha da böyütdü.  
Sard şəhərindən axan 
çaydan bulunan gümüş-qızıl 
qarışığı elektron külçəsin-
dən basılan ilk sikkələrin üzərində 
Lidya krallığının simgəsi olan aslan 
başı vardı.  
Stater adlanan ilk Lidya sikkə-
ləri Aliatt dönəmində basılsa da, 
elektron yerinə gümüş və qızıldan 
ayrıca sikkə basımının daha gəlişmiş 
durumu elbəy Krez çağında gerçək-
ləşmişdir. Beləliklə, ilk pulun ortaya 
çıxması tarixi lidiyalılar ilə bağlıdır. 
 34 
Sonralar pulun müxtəlif ölkə-
lərdə dövrəyə girməsilə zaman-
zaman Krezin adı xatırlanmış, 
onunla bağlı olayları ünlü rəssam-
lar yağlı boya ilə kətana çəkmiş, 
bəzi sikkələr üzərində onun rəsmi 
çizilmişdir. Hətta, qazax türkləri 
bağımsızlığını qazanandan sonra 
Qazaxstan Milli Bankı Krezin 
rəsmilə 100 tengə altun sikkə bas-
mışdır. 
Krezin var-dövləti haqqında antik çağda yaranan əfsanələr 
orta əsrlərdə də davam etmişdir. Onun yatırı aldığı vergilər və 
tabeliyində olan ölkələrdən topladığı bac-xəracla dolmaqda idi. 
Bu durum məşhur rəssamların əsərlərində də əks olunmuşdur.  
 
 35 
Antik çağ tarixçiləri Krezlə filosofların, özəlliklə Solonla 
görüşündən bəhs etmişlər. Tarixdə islahatçı bilgə (filosof) kimi 
və məşhur deyimlərilə tanınan Solon (Σόλων) m.ö. 559-da öl-
müşdür. Krezin hakimiyət illəri isə m.ö. 560-546 illər arasında 
olmuşdur.37 Plutarxın yazmasına görə, 10 il Afinadan ayrılan 
Solon öncə Misirə gedir, bir müddət burada yaşayır və yerli 
kahinlərdən Atlantida haqqında bilgi alır, sonra Kıprısa gedir, 
Krezin dəvəti ilə Sarda gəlir və buradan da Afinaya qayıdır.  
                                               
37 Olsun ki, Krez Solonla görüşməmişdir, çünki Solonun 10 illik səfəri təxminən 594-
584-cü illər arasında olmuşdur, bu çağda isə Krez hələ kral deyildi. Lakin antik çağ ya-
zarlarının uydurduğu hekayələr çox vaxt həqiqət kimi qəbul olunur. Maraqlı uydurma 
isə daha geniş yayıldığından zaman keçdikcə ona gerçəklik donu geydirilir. Hər halda, 
bizim məqsədimiz belə bir görüşün gerçəkliyi deyil, onu gerçək qəbul edənlərin çəkdiyi 
rəsmlər, Solonla Krezin “görüşü” ilə bağlı sonrakı yozumlar, təsviri sənət əsərləridir.  
 36 
Lidiya elində saqa filosofu Anaxarsa olan böyük hörmət 
Siciliyalı Diodorun «Kitabxana» əsərində açıq verilir. Yazar  
Lidiya elbəyi Krezə qonaq gedən müdriklərdən Biantın, Solo-
nun, Pittakın və Anaxarsın söhbətlərini «Anaxars Krezin ya-
nında» başlığı altında verir və göstərir ki, qonaqlıqda Krez ilk 
müraciəti müdriklərin yaşlısı (ağsaqqalı) Anaxarsa edir. Belə 
bir görüşün olub-olmadığını qəti söyləmək olmur. Lakin Kre-
zin ayrılıqda Solonla görüşməsi haqqında söhbətlər geniş ya-
yılmışdır. Deyilənə görə, topladığı var-dövləti ilə öyünən Krez 
filosofdan soruşur ki, öləri insanlar arasında bu qədər zəngin-
liyə sahib olanı xoşbəxt saymamaq olarmı?  Solonsa ona cavab 
verir ki, “heç kimi ölümündən öncə xoşbəxt saymaq olmaz.” 
Bu görüş haqqında saqa bilgəsi Anaxarsın da söylədiyi 
fikir maraqlıdır. Plutarxın yazdığına görə, müdriklər arasında 
“yaxşı ev” mövzusunda söhbət başlayanda Ezopun arabada ya-
şayan saqaların bilgəsi Anaxarsa yönəlik atmacasına saqa bil-
gəsi cavab verir ki, Ezop, sən gil, torpaq və ağac yığınını ev 
sayırsan, ancaq onun içindəkinin durumunu, önəmini gözardı 
edirsən, ona görə Solona gülürdün ki, Krezin əzəmətli sarayını 
görsə də, içəridəki yaşamı dəyərləndirmədən ona “xoşbəxtsən” 
deməmişdi. 
Herodotun yazdığına görə, vaxtilə Manesin oğlu Atisin 
krallığı dönəmində Lidiyada quraqlıq nədənilə aclıq olmuş və 
onun oğlu Tirsenin başçılığı ilə lidiyalıların bir bölümü artıq 
tirsen adı ilə İtaliyaya köçmüşdür.38 Həmin tirsenlər İtaliyada 
Etrusk uyqarlığını yaradıb, Poma dövlətinin özülünü qurmuş-
lar. 
                                               
38 Herodot, I. 94. 
 37 
Lidiya dili haqqında uzmanların yekdil fikri olmasa da, 
lidiyalıların istifadə etdiyi yazının etrusk və qədim türk əlifbası 
ilə eyni mənşəli olması quşqu doğurmur. Bunu Lidiya əlifba-
sında işlənən həflərə adi baxışla da görmək olur: 
 
 
Yunanlarla olan ticarət əlaqələri Lidiya toplumuna Artimu 
(Artemis) kimi teonimi tanıtsa da, burada daha cox yerli tanrı 
adları işlənmişdir. Lidiyada Dionisin qarşılığı kimi əkinçilik 
tanrısı Baki teonimi vardı, yağmur tanrısı Leus, məzarları qo-
ruyan tanrı isə Santas adlanırdı. Türkcədə məzar daşına sıntaş 
deyilməsi və türklərə yad olmayan Bakı adı Lidiyada işlənmiş 
teonimlərə marağı artırır.     
Lidiyanın sonuncu kralı olan Krez yaxın bölgələri işğal 
etməyə çalışan babalarının istəyini gerçəkləşdirə bilmişdi. Belə 
ki, öncə Efesi, sonra ionların, eolilərin torpaqlarını zəbt edib 
ölkəsinin sınırlarını böyütmüşdü. Halis çayından batıda kiliki-
yalılar və likiyalılardan başqa hamı Krezə vergi ödəyirdi. Qa-
zandığı uğurlar onu başqa bölgələri də işğal etməyə həvəslən-
dirmişdi. Əslində, 546-da Lidiya-Pers savaşı bu nədənlə başla-
mışdı. 
Krez vaxtilə Mada ilə Lidiya arasında qalmış Kilikiyaya 
hücum etdi və bəzi bölgələri tutdu. Lakin az sonra burada Ku-
ruşun sayca çox olan qoşunu ilə qarşılaşanda geri çəkilməli 
oldu. Onu təqib edən Kuruşun ordusu başkənd Sarda yaxın-
laşdı və buradakı düzənlikdə qarşılaşan ordular arasında böyük 
savaş başlandı. Savaşda yenilən lidiyalıların sağ qalanları Sard 
qalasına sığındılar. Lakin pers qoşunu bu qalanın gizli yolunu 
tapıb Sard şəhərinə girə bildilər. Əsir alınan Krezlə Kuruşun 
buradakı görüşü haqqında müxtəlif fikirlər olsa da, hər halda 
 38 
onun sonrakı taleyilə bağlı Herodotun verdiyi bilgi başqa qay-
naqlarda da təkrar olunur.  
Krezin atası Aliatt vaxtilə qızı Arienisi Mada elbəyi Kiak-
sarın oğlu Astiaqa vermişdi. Kuruş ana babası sayılsa da, Asti-
aqın əlindən hakimiyəti savaşla aldığından Krez öz qohumunu 
müdafiə etmək bəhanəsilə müharibəyə başlamaq qərarına gəlir. 
Bu qərarın qəbul olunmasında orakuldan gələn falaçmanın da 
yanlış yozumunun etkisi olmuşdu. Bunları söyləyən Herodot 
daha sonra əlavə edir ki, Kuruş Krezin yandırılmasını əmr edir. 
 Krezin bağlandığı yeri alov bürüyəndə o üç dəfə “Solon” 
deyə, qışqırır. Bunu eşidən Kuruş onun nə demək istədiyini öy-
rənmək üçün yanına gətirdib sorğulayır. Krez də Solonun ona 
“ölümündən öncə heç kim xoşbəxt sayılmaz” dediyini və bu 
sözlərin gerçək anlamının düşdüyü indiki durumda anladığını 
söyləyir. Bunu eşidən Kuruş Krezi azad edir və özü ilə Persi-
yaya aparır, yanında müşavir kimi saxlayır.39 
Beləliklə, perslərin qələbəsilə başa çatan bu Pers-Lidiya 
savaşından sonra Lidiya dövlətinin sonu oldu və Pers imperi-
yasının bir əyaləyinə çevrildi, Mada elinin dağılmasında pers-
lərə kömək edən madalı Harpaq da buraya canişin təyin edildi. 
Kuruş əsir aldığı Krezlə Persiyaya qayıdıb massagetlərə qarşı 
müharibəyə hazırlaşdı. 
 
 
 
 
 
                                               
39 Herodot, I. 73-89. 
 39 
KURUŞUN TUMRUZLA SAVAŞI  
Tarixi qaynaqlarda Kuruşun ölümü ilə bağlı əsasən Hero-
dotun yazdığı variant daha geniş yayılmış və qəbul olunmuşdur. 
Bu baxışa görə Kuruş massagetlərin hökmdarı Tomris xanımla 
savaşda öldürülmüşdür. Bəzi tarixçilər Massaget elini bu olayla 
bağlı Orta Asiyada yerləşdirirlər, çünki Herodotun burada qeyd 
eydiyi Araz çayının Amudərya olduğunu güman edirlər. Belə 
baxışa qapı açan məsələlərdən biri də həmin çağlarda massaget 
boylarının Orta Asiyada da yaşaması ilə bağlıdır. Doğrudur, o 
dönəmdə massagetlər Orta Asiyada vardı, ancaq massaget boy-
ları təkcə orada deyil, Xəzərin hər iki tərəfində yaşayırdılar. Bu 
məsələlərə aydınlıq gətirmək üçün Herodotun hansı Arazdan 
danışmasına və massagetlərin kimliyinə baxmaq lazım gəlir.  
Araz. Azərbaycanın əsas çaylarından birinin adı olan bu 
hidronim hələ qədim çağlardan tarixçilərin diqqətini çəkmiş, 
onun etimologiyası və coğrafi koordinatları üzərində böyük 
mübahisələr aparılmışdır. Arazın coğrafi ölçüləri qədim Alban, 
Ərmən, Atropaten sınırlarının, saqa boylarının ilkin Atayurdu 
probleminin düzgün yozumu üçün böyük önəm daşıyır. Azər 
xalqının tarixi coğrafiyası Arazla sıx bağlı olduğu kimi, onun 
gerçək tarixi-coğrafi koordinatları prototürk etnosunun ilkin 
yurd probleminə də işıq tutur. Öncə qeyd edək ki, müxtəlif 
bölgələrdə ona rast gəlmək olur. Araz adı teonim, etnonim və 
toponim kimi də işlənmişdir:  
Urartu panteonunda Araza, asur-urartu yazılarında Urmu 
gölündən yuxarıda qədim zəngi boylarının Sanqibut bölgəsindəki 
araz apelyativi ilə yaranan xeyli yer-yurd adı və Arazu şəhəri, Hə-
mədan tərəfdə verilən Araziaş şəhər-qalası, Boğazköy mətnlərində 
Arazaştiya, Arazın orta axarında Araksena ovalığı, çayın sağ yaxa-
sında Arasbaran, sol yaxası Ağrı vadisində müasir Arazdəyən topo-
 40 
nimləri; Qazax boy-soy adları sırasında oraz etnonimi, kokan və 
jaybasar (çaybasar) boyunda oraz uruğu və bu uruğun tobış-oraz, 
oraz-keldi soyu, etruskların özlərini aras (ras-ena) adlandırması, 
Türkmən elində Araz-qöl, Dağıstanda Araks toponimi vardır.40 
Müxtəlif Araz çayları olduğu üçün bəzi qaynaqlar bunları 
dolaşıq salır, bəzən də qaynaqda informasiyanın qısa olması 
sonrakı şərhçilərin səhv fikir söyləməsinə səbəb olur. Əsas Araz 
çayı haqqında m.ö.VI əsrdən üzübəri Hekatey, Herodot, Stra-
bon, Ptolemey, Plutarx və başqa yazarların məlumatı diqqəti 
çəkir. Bu bəlgələrdə ortaq fikir budur ki, Ərmən ölkəsindən baş-
lanan Araz çayı Azər ölkəsindən (Strabon, XI. 14. 3) keçir, 
doğuya axıb Araksena bölgəsini arxada qoyur və sonra Kürə 
qoşulub, Kaspiyə tökülür və ya Kürə qoşulmadan bu dənizə ay-
rıca tökülür. Lakin qaynaqlar Orta Asiyadan Yunan elinə qədər 
bir neçə Araz hidronimi qeyd edir ki, bunlar da Sır-Dəryanın 
qolu (Arıs), Uzboy, Qızıl-üzən, Persopoldan axan bir çay və 
İtil (Volqa) ilə eyniləşdirilir.41 Teymur Məmmədov «Azərbay-
can tarixindən qoparılmış səhifələr» (1998) adlı dəyərli silsilə 
məqaləsində Arazla bağlı xeyli dəqiqləşmə aparmışdır. S. Vəli-
yevə görə, tarix boyu Xəzərin səviyəsi bir neçə dəfə enəndə 
Araz Kürdən ayrılıb birbaşa Xəzərə axmışdır, son dəfə 1896-da 
təkrarlanan bu olayın qarşısı süni yolla alınmışdır.42 
Araz hidronimi haqqında məlumatı iki ayrı-ayrı mənbə-
dən alan Herodot əsas Arazın coğrafi durumunu düzgün versə 
də, başqa bir yerdə Arazı Qızıl-üzənlə dolaşıq salır. Doğu Ana-
                                               
40 ИНСК, 224; Övliya Çələbinin Şəki yaxınlığında qeyd etdiyi Araş qalası, Türküstanın 
Altın dağlarının güneyində Araş dağı aras sözü ilə bağlıdırsa, Arazı etnohidronim say-
maq olar, lakin Arazyaxası toponimika Arazı tanrıadı kimi təqdim edir (Арутюнян, 359); 
Yardımlıda Arus (Əris) kəndinin adı da diqqəti çəkir.  
41  Акопян ,1987,76; Велиев, 1983, 132-138; Sümər, 58;       
42 Велиев, 1983, 132-138. 
 41 
dolu (sasper və kolx boylarının əraziləri) ilə Xəzər arası hissədə 
Asiya qitəsinin quzey sınırı Araz çayı olduğunu deyən Herodot 
burada əsas Arazın coğrafi durumunu verir, lakin Xəzərin batı-
sındakı massaget boyları və Tomirisdən danışarkən Qızıl-üzən 
ilə əsl Arazı dolaşıq salır və yazır ki, Araz da Qind (Diala) çayı 
kimi qaynağını Matien dağlarından alıb, maneəsiz keçib Kas-
piyə tökülür.43  Herodotun Qızıl-üzənlə Arazı dolaşıq salması 
Strabonun da diqqətini çəkmişdir. O yazır ki, «Herodotun bu 
məlumatı tamam yanlışdır».44  
Araz çayı haqqında qaynaqların düz-
gün qavranılması olduqca vacib məsələdir, 
çünki coğrafi durumdan asılı olaraq, bir 
çox protoazər uruq və boylarının, özəlliklə, 
saqa-qamər boylarının «ilkin yurd» məsə-
ləsi həmin coğrafi durumla aydınlaşa bilir. 
Araz hidroniminin türk dilinə aid olması da 
bəllidir, araz sözü azər və digər türklərdə 
antroponim, etnonim, oronim və hidronim 
kimi işlənmişdir. 
Əsas Arazın coğrafi durumu üzərində Strabon və Plutarx 
dövründən başlanıb hələ də davam edən mübahisəyə vaxtilə 
qoşulan Adam Oleari Şamaxı, Muğan, Gilan bölgələrində olar-
kən bu ərazilər, özəlliklə, Kur-Araz hidronimləri üzrə gedən 
mübahisələrə aydınlıq gətirmək amacı ilə mövcud durumu təs-
vir edəndən sonra yazmışdır: «Burada göründüyü kimi, qədim 
yazarlar bu yerlər və çayların durumu haqqında böyük səhvlər 
buraxmışlar».45  
                                               
43  Herodot, IV. 40 və I. 202. 
44  Страбон, 500; Lakin Qızıl-üzənə yaxın toponimlərin tərkibində «araz» sözü vardı.  
45  ПОА, 288. 
 42 
Araz adının etimologiyası haqqında müxtəlif fikirlər söy-
lənsə də, hələlik bunların heç biri inandırıcı deyil, burada hə-
min fikirləri təkrar etməyə lüzum görmədik. Bu hidronimin 
araz etnonimindən, yoxsa etnonimin Araz çayadından yaran-
ması ayrıca tədqiq olunmalı mövzudur. Ancaq bir məsələni 
vurğulamaq gərəkir, o da Araz çayı ilə bağlı Arasbar tərlanı 
adlı dastan, xalq deyimi Xan Araz, musiqidə Arazbarı kimi 
ifadələr qədim folklor motivlərinin reliktləridir.46  
Bu baxımdan, Abşeronda Aras-kut göladı araz sözünün 
qədimdə qutsal iyələrdən birinin adı ola bilməsi ehtimalını 
ortaya qoyur, çünki Xızır peyğəmbəri görmək üçün Musa pey-
ğəmbərin Arazla Kürün qovuşduğu yerə gəlməsi qədim mif-
lərdə əksini tapmış və İbn Xordadbeh (IX əsr) Ulu Tanrının 
«iki dənizin (çayın) qovuşuğu» dediyi qutsal yerin Kür-Araz 
qovuşuğu olduğunu yazmışdır.47  
Bu qısa məlumatlardan da bəlli olur ki, Herodotun mas-
sagetlərlə bağlı adını çəkdiyi Araz çayadının hansı çayı bildir-
məsini dəqiqləşdirmək vacibdir. Bu baxımdan,  “Araz da Qind 
(Diala) çayı kimi qaynağını Matien dağlarından alıb, maneəsiz 
keçib Kaspiyə tökülür” - deyən Herodot təbii ki, Qızıl-üzən 
çayını nəzərdə tutur, çünki Azərbaycanda Matien dağlarından 
Kaspiyə axan Qızıl-üzən çayıdır. Deməli, Kuruş bu çayın ötə-
sindəki massagetlərlə savaşda ölmüşdür. 
                                               
46 ЕАМТИЛ, 67; E. M. Murzayev də qırğızca Arasan hidroniminin müalicəvi «qutsal 
axarsu» anlamı bildirdiyini yazır (OK, 15). 
47 Ибн Хордадбех, 136;  
    Mağara surəsi. 60: [Ya Məhəmməd!] Yadına sal ki, bir zaman Musa öz gənc dostuna 
[xidmətində olan Yuşə ibn Nuna] belə demişdi: «Mən [Xızırla görüşmək üçün] iki dəni-
zin qovuşduğu yerə çatmayınca və uzun müddət gəzib dolanmayınca [bu səfərdən] geri 
dönməyəcəyəm» («QURAN». B. 1992, 270.  Z. Bünyadov və V. Məmmədəliyevin tərcü-
məsi). Ərəb dilində dəniz və böyük çay bəhr sözü ilə verildiyi üçün tərcümədə «iki 
dəniz» əvəzinə «iki çay» ifadəsi yazılmalı idi.     
 43 
Əvvəla, Herodotun təsvir etdiyi hər iki Araz, yazara görə, 
Kaspı dənizinə axır. Amu-dərya isə Sır-dərya kimi Aral gölünə 
tökülür. Kaspiyə doğudan axan Uzboy çayı isə Kuruş-Tumruz 
savaşından min illər öncə qurumuşdu. Xəritəyə baxan hər kəs 
bu gerçəyi görə bilər və Herodotun Tomrisdən danışarkən Araz 
çayının arxasındakı massagetlərdən bəhs etdiyini açıq-aydın 
görmək olur.  
Herodotun verdiyi 
bəlgə qısa olsa da, 
Azərbaycanda iki çayı 
(Araz və Qızıl-üzən) 
Araz adı ilə verməsi 
bəllidir. Lakin burada 
saqaların Araz qırağın-
dan Azaq yaxasına il-
kin köçü ilə vaxtilə do-
ğuya getmiş Orta Asi-
yadakı saqaların Azaq 
yaxasına sonrakı köçü 
birləşdirilib. Siciliyalı 
Diodor da onların Araz 
yaxasından quzeyə miqrasiyasını qeyd etmişdir.48  Hər iki halda, 
saqa (skit) boylarının əvvəllər Araz yaxasında yaşadığı deyilir 
və onların Azaq yaxalarına getmə xalq olması faktı vurğulanır. 
Ona görə də bu köçün Xəzərin quzey yaxası ilə və ya güne-
yindən keçən yol ilə gerçəkləşməsi məsələsisə ayrıca tədqiq 
olunmalıdır. Araz yaxası deyimini Asiyada saqa boylarının 
                                               
48 Antik çağ yazarlarına saqalar (skitlər) bəlli idi. Homer saqalardan deyil, qamərlərdən 
(kimmer) «at sağanlar» kimi bəhs edir, Hesiod isə (m.ö.VIII) sikitlərin adını çəkir. Hero-
dot qeyd edir ki, Aristey skitlər haqqında üç əsr öncə yazmışdır (Herodot, IV.13-14). 
 44 
ilkin yurdu kimi başqa yazarların da qeydləri vardır. Hər halda 
Xəzərin doğu yaxasında yaşayan massagetlər üzərinə getmək 
istəyən Kuruş hansısa çayı keçməli deyildi, çünki belə bir çay 
orada yoxdur. Halbuki, Araz çayından keçmək üçün Kuruşun 
gəmilərdən körpü düzəltmək planı vardı. 
Tumruz. Herodotun massaqet boylarının qadın hökmdarı 
kimi verdiyi Tomiris xatunun adı Tomruz və Tumruz şəklində 
bugünəcən Azərbaycanda işlənməkdədir. Yazara görə, Tumruz 
xatun massaget elbəyinin xanımı idi, elbəy öləndən sonra onu 
əvəz edirdi. Türk dövlət gələnəyində bunun başqa örnəkləri də 
vardır. Bunun üçün heç uzağa getmək lazım deyil, elə massa-
getlərin yaşadığı Azərbaycanın quzey bölgəsində min il sonra 
da eyni olay təkrar olunmuşdur. Buradakı subar başbuğu Balaq 
öləndən sonra onu  «kişi kimi təpərli və ağıllı» xanımı Buğarıq 
xatun əvəz edir. Bu xatunun 100 minlik ordusu vardı.49 
Görünür, hələ Mana-Mada 
çağında Atayurda qayıdan saqala-
rın bir hissəsi (massagetlər) Xəzər 
boyu Dədbənd-Muğan arasında 
oturmuşdular. Burada Saqa elinin 
bir əyalətini təşkil edən massaget-
lər Saqa eli dağılandan sonra bir 
az quzeyə çəkilib bəylik qurmuş-
dular. Sonrakı Alban eli çağında 
Maskut adlanan bu bəylikdə Bakı-
Dərbənd arasındakı yollara nəzarət 
edən və vaxtilə massaget adlanan 
boylardan qalanlar məskunlaşmışdı. İndiki Maştağa kəndinin 
                                               
49 Moravcik, 1983, ЫЫ. 85, 108, 114, 292-293. 
 45 
adı da (masqat > mastaq) massagetlərdən qalmadır. Massaget 
adı, əslində, başsaqat (massaqat) boyadının yunan-latın qaynaq-
larındakı təhrif olunmuş formasıdır, necə ki, dış saqatlar də tis-
sagetlər kimi qələmə alınırdı. Massaqetlərin bir qolu da sonralar 
mesxet (meseqet) adlanırdı ki, onlar da Axıska-Tiflis arasında 
oturmuşdular. Bunlar saqaların batı qolu olduğundan aq saqa 
(axıska), yəni batıdakı saqalar kimi tanınırdılar və KDQ-da bu 
bölgə elə Aqsaqa adlanır. Göründüyü kimi, m.ö.VII əsrdə Saqa 
eli çağında Azərbaycanda massaget boyları ayrı-ayrı bölgələrə 
yayılmışdılar. Təbii ki, belə durum sonrakı yüzildə Mada eli 
çağında da davam etmişdir. Tumruz xatun Madada hakimiyətin 
perslərə keçdiyi çağda Azərbaycandakı massagetlərin hökm-
darı idi. 
Kuruş elçi göndərib onunla evlənmək istədiyini bildirir, 
ancaq təklifi rədd edən Tumruz xatun bilir ki, Kuruşun məq-
sədi massagetlərin ölkəsini ələ keçirməkdir. Bu hiylənin baş 
tutmadığını görən Kuruş hücuma keçmək üçün Araz üzərindən 
keçməyə hazırlaşır.  
Tumruz Kuruşa xəbər göndərir ki, əgər sən massagetlərlə 
savaşmaq istəyirsənsə, biz döyüşçülərimizi çaydan üç günlük 
məsafəyə geri çəkərik, körpü qurmağı saxlayıb, rahatca bu tə-
rəfə keç, əgər savaş üçün bizi öz torpağına buraxmaq istəyir-
sənsə, işinə davam et. Bu müraciətdən sonra Kuruş pers əyan-
larını yanına çağırıb məsləhət istəyir. Onlar da məsləhət görür 
ki, Tumruzun ordusunu bu tayda gözləmək daha yaxşı olar. Bu 
fikrə qarşı çıxan Krez isə o tərəfə keçməyi təklif edir və massa-
getlərə necə tələ qurmağı Kuruşa anladır. Bu planı bəyənən 
pers şahı oğlu Kambizlə Krezi geri göndərir və oğluna Krezi 
himayə etməyi tapşırır. 
 46 
Qoşunla birlikdə Araz çayını keçən Kuruş Krezin dediyi 
üsulla massaget döyüşçülərinin kiçik bir dəstəsini tələyə salır. 
Zəif bir qurbanlıq dəstəsini düşərgədə qoyub, özü geri çəkilir. 
Massagetlərin kiçik bir qrupu Tumruz xatunun oğlu Sparqapis 
(Subarqapis) bəyin başçılığı ilə düşərgəyə hücum edib, persləri 
qırır. Krezin planına uyğun perslərin düşərgədə qoyduğu çaxır-
dan içib, qələbəni qeyd edən massaqetlər sərxoş olub burada 
yatırlar. Onlar yuxuda ikən perslərin hücumuna məruz qalırlar, 
bəziləri şəhid, bəziləri əsir düşür. Sparqapis də əsirlərin içində 
idi.  
Oğlunun massaget döyüşçülərilə birlikdə pers hiyləgərliyi 
ilə qurulan tuzağa düşməsini öyrənən Tumruz xatun Kuruşa bu 
xəbəri göndərir: "Ey qana doymaz Kuruş! Öz hünərinlə öyün-
mə! Siz perslər üzüm suyundan məst olub hədyanlar danışarsı-
nız. Elə həmin zəhrimarla da mənim oğlumun qoşununa qalib 
gəlibsiz. Əgər hiylə ilə qələbə çalmasaydınız, şərəfli döyüşdə 
silah gücünə heç nə edə bilməzdiniz. Massaget döyüşçülərinin 
üçdə birini yenəndən sonra xoşluqla mənim məsləhətimə qulaq 
as, oğlumu qaytar və necə gəlmisənsə, eləcə də sağ-salamat çıx 
get. Əgər bunu etməsən, bütün massagetlərin tapındığı qutsal 
Günəşə and olsun ki, qana doymayan adam, mən doğrudan da 
səni qan canağında boğaram."  
Kuruş isə bu sözlərə əhəmiyət vermədi. Çaxırın təsirindən 
dumanlanan başı ayılanda düşdüyü vəziyəti anlayan Sparqapis 
əllərinin çözülməsini Kuruşdan xahiş edir, əli açılanda yanın-
dakı persin xəncərini alıb özünü öldürür, çünki bu türk tegini-
nin qüruru düşmənə əsir düşməyi qəbul edə bilməzdi.  
Bu olaydan xəbər tutan Tumruz xatun Kuruşun ordusuna 
qarşı hücuma keçir. Herodotun yazdığına görə, massagetlərin 
bu savaşı düşmənə qarşı keçirdiyi ən böyük və ən qanlı döyüş 
 47 
idi. Savaş başlayanda düşmən qoşunları üz-üzə dayanıb bir-
birini uzaqdan oxa tutdular. Sonra nizə və xəncərlə əlbəyaxa 
döyüşə keçdilər. Heç biri geri çəkilmək istəmir, döyüş uzanırdı. 
Nəhayət, massagetlər pers ordusunu yendilər və perslərin çoxu 
bu savaşda həlak oldu. Kuruş da öldürüldü.  
Kuruşun cəsədini tapmağı tapşıran Tumruz xatun əmr edir 
ki, çaxır tuluğunu da qanla doldursunlar. Kuruşun meyidini ta-
pıb gətirirlər. Tumruz xatun onun başını kəsib qanla dolu tulu-
ğun içinə soxur və tarixə ibrət dərsi olan bu deyimini söyləyir: 
"Sən hiyləgərliklə mənim oğlumu tutdun, onu əlimdən aldın. 
Mən demişdim, sənə qan içirdəcəyəm. İndi nə qədər istəyirsən, 
iç bu insan qanından."  
 48 
Bu tarixi olayı belə təsvir edən Herodot yazır: “Kuruşun 
necə öldürülməsi haqqında çox hekayə danışırlar. Ancaq mən 
daha doğrusunu anlattım”.50  
Azərbaycan türklərinin soykökündə duran onlarla türk 
boylarından biri də dış oğuzlardan sayılan massagetlər idi və 
yuxarıda deyildiyi kimi, onlar Xəzərin həm doğu, həm də batı 
yaxalarında yaşayırdılar. Tumruz xatun azər türklərinin ən çox 
sevilən qadın hökmdarı idi. Tomirislə bağlı bu əfsanənin 
Qafqazda geniş yayılmasını N.Y.Marr, L.S.Tolstova da qeyd 
etmişlər. Belə ki, hekayələrin birində pers şahının Gürcüstan 
kraliçası Tamaraya elçi 
düşməsi deyilir və istəyinə 
nail olmayan şahın 
müharibə etməsi, kraliçanın 
                                               
50 Herodot, I. 214. 
 49 
oğlunu hiylə ilə öldürməsi, savaşda özünün də ölməsi, 
Tamaranın onun başını nizəyə taxdırıb qələbə törənində 
nümayiş etdirməsi söylənir. Göründüyü kimi, bu gürcü 
əfsanəsində kraliça Tamara eynən Tumruz xatuna bən-
zədilmişdir. 
Beləliklə, yazılı 
daş fiqurda adı keçən 
pers kralı Kuruş və 
Lidiya kralı Krezin 
həyatı ilə bağlı tarixi 
olayları, onun Solonla olan (və ya uydurulan) görüş haqqındakı 
deyimləri gözdən keçirmiş olduq. Tarixi bəlgələrə görə hər üç 
şəxsin m.ö. VI əsrdə yaşaması bu daş fiqurun da həmin çağa 
aid olmasını mümkün saymağa imkan verir.    
 
 
SELEVKİLƏR ÇAĞI 
Nəzərdən keçirilən yazılı daşların üzərindəki yazılar onla-
rın m.ö. VI əsrdə baş verən olaylarda adı keçən tarixi şəxslərlə 
ilgili olduğundan daşların da həmin əsrə aid olduğunu güman 
etmək olar. Ancaq bu daşlardan biri m.ö. III-I əsrə aid ola bilər, 
çünki buradakı Antiotxa adı Selevki xanədanında ən yayğın 
olan Antiox adına yaxındır. Bu daşdakı qabartma qadın fiquru 
olduğundan Katrian adını da Katerina qadın adının yanlış 
yazılışı kimi qəbul etmək olar. Selevki xanədanında bəzi 
kraliçaların basilissa titulu daşıması da bəllidir. 
Antik çağın ən qüdrətli cahangiri olub, bir çox xalqların 
mifik-epik qəhrəmanına çevrilən Makedoniyalı İskəndər Misir-
dən Hindistana, Orta Asiyaya qədər böyük ərazini az müddətdə 
işğal etmiş, ellinizmin bu ərazilərə təsir etmə imkanı yaranmış-
 50 
dır. Lakin İskəndər öləndən sonra bu nəhəng imperiya Misir, 
Suriya və Makedoniya kimi üç böyük dövlətə parçalandı. Haki-
miyəti Suriyada Selevkilər, Misirdə isə Ptolemeylər sülaləsi 
yürütdü. Selevkilərdən çar III Antiox Roma ordusuna məğlub 
olandan sonra Selevk dövləti parçalandı və getdikcə doğu böl-
gələr Part, batı bölgələr Roma imperiyasının nüfuzu altına düş-
dü. Suriyada son Selevki bölgəsi də onların əlindən m.ö. 63-də 
çıxdı.  
Doğrudur, İskəndər Azərbaycanda olmamışdı, lakin yunan 
tacir və sənətkarlarının Azərbaycana yolunu açmışdı. Ondan 
sonra Selevkin göstərişilə m.ö. 283-də Patrokl Xəzər dənizinin 
coğrafi durumunu öyrənməyə başlamışdı. Bərdədə m.ö. II əsrə 
aid selevki pulları (tetradraxma) tapılması, bir-iki əsr sonraya 
aid yunan əlifbası ilə olan yazının Şəkidə bulunması yunan-
azər əlaqələrinin göstərgəsidir. Selevki dönəmində yunanlar 
doğu ölkələrlə həmişə əlaqədə olmuşlar. Bizans çağı qaynaq-
ları bu yöndə türklərin tarixi üçün əvəzsiz bəlgələr verir.51 Bu 
baxımdan, üzərində BASİLES ANTİOTXA KATRİAN sözləri 
yazılmış daş fiqurun da Azərbaycanda tapılması normal haldır, 
necə ki, AYLIOS 10 ASON sözlərilə başlanan yazılı daş Şəki-
də tapılmışdır:  
                                               
51 İskəndər və Selevkilər çağında yunan-makedon əskərlərinə ayrılan torpaqda onların 
yerlilərlə qarışması görünür. Olsun ki, vaxtilə Muğan-Xəzər arasında olmuş Yunan-şəhər 
də o çağlarda yunan koloniyası imiş. Vaxtilə pers çarının Xəzərin güneyindən Anado-
luya köçürüb, sonralar Lidiyada Hirkan-çuxuru adlanan bölgədə yerləşdirdiyi hirkanlı-
larla burada oturan makedonialı əsgərlərinin qovuşması buranın «makedon-hirkan poli-
si» adlanmasına səbəb olmuşdur. Görünür, bu cür qarışıq yaşayanlara «qatılmış» anla-
mında qatıq (katık) demişlər (Бикерман, 1985, 95-98). 
 51 
 Suriya krallarının soybabası 
sayılan Selevkin adı onların xanə-
dan adına çevrilsə də, onun oğlu, 
m.ö. 281-261-də hökmdar olmuş  I 
Antioxun adı xanədan yönəticiləri 
arasında daha çox yayılmış və bu 
adı bir çox  kral daşımışdır. İndi 
Britaniya muzeyində saxlanan bu 
heykəl də Antioxlardan birinin 
Herakl ilə görüşünü əks etdirir. 
Haqqında danışdığımız yazılı 
daşın Mada canişini Molonu 220-
də zərərsizləş-
dirən, 212-də isə partlarla savaşda “böyük” 
ləqəbini alan III Böyük Antioxla bir bağı ola 
bilməsi mümkündür.  
I Selevkin evləndiyi Apama bəyim Orta 
Asiyadan idi, onların oğlu Antiox atasının o biri arvadı 
Stratonikə vurulmuş və analığına olan məhəbbəti onu 
xəstələndirib yatağa salmışdı. Bunu öyrənən saray həkimi olayı 
Antioxun atasına söyləyir, o da oğlunun Stratoniklə 
 52 
evlənməsinə razılıq verir. Sonralar bu hadisə bir neçə məşhur 
rəssamın çəkdiyi şəkilin mövzusu olmuşdur: 
Yazıda adı keçən Katrianın xristian camiyəsində Katerina, 
Yekaterina, Katrina şəklində yayğın olan qutsal Katerinanın 
adı ilə bağlıdırsa, onda yazılı daşın yaşı bir neçə əsr sonraya 
çəkilməsi gərəkir. Belə ki, Katerina adı III əsrdən sonra geniş 
yayılmışdır. Lakin bu çağlarda Antiox adı artıq dəbdən düş-
müşdü. Yəni yazıdakı adlardan Antiotxa yazılı daşın tarixini 
Selevki çağına, Katrian isə Poma-Bizans çağına aparır.  
 53 
Xristian dini ədəbiyatında yayğın əfsanəyə görə, 294-də 
Aleksandriyada doğulmuş Katerina həm gözəl, həm də oxumuş 
ağıllı bir qız imiş. Tanrıya qəlbən bağlı olan bu qız xristianlığı 
təbliğ etdiyi üçün ağır işgəncə ilə öldürüləndə möcüzəli şəkildə 
qeyb olur. Bu olaydan üç yüz il sonra 
monaxlar onun cəsədini Sinay dağında 
tapırlar və 
buradakı 
monastra qutsal Katerinanın adını verirlər.  
Bu monastrın bir özəlliyi də İslam peyğəmbəri həzrət 
Muhəmmədlə bağlıdır. Belə ki rəvayətə görə gəncliyində 
burada qonaqlanıb ağırlandığından Katerina monastırının 
qorunması üçün 635-də yazılı göstəriş vermişdir. Katerina mo-
nastırını bugün də ziyarət edənlərin sayı çoxdur. Qutsal 
Katerinanın 1505-də ağacdan yonma bu nadir alman heykəli 
hətta son illərdə keçirilən bir auksona 4-6 milyon dollar dəyərilə 
çıxarılmışdı. 
   
 54 
 
 
 
SÖZSONU 
Krezin 530-da pers-massaget savaşında Kuruşa məsləhət 
verməsi və Kuruşun oğlu Kambizlə İrana qayıtması bəllidir və 
ola bilər ki, Kambiz şahlıq edəndə (529-522) Krez onun da 
müşaviri idi. Lakin Qam Ata ilə bağlı 522-dəki olaylarda onun 
adı keçmir, I Dariuş (522-486) dönəmində də xatırlanmır. Ona 
görə də, düşünmək olar ki, artıq 522-də Krez həyatda yox idi. 
Bu nədənlə üç tarixi şəxsiyətin adı keçən daş fiqurun m.ö. VI 
əsrin sonlarında hazırlandığını ilkin versiya kimi irəli sürmək 
olar. 
 
 
 
 
 
 
 55 
Hər iki tərəfində rəsm və yazı olan daşın tarixi də həmin 
çağa aid ola bilər. Daşın bir üzündəki yazı (№ 1) o dönəmdə 
Ön Asiyanın müxtəlif bölgələrində geniş işlənən aramey əlif-
basına bənzəsə də, hələlik bunu qəti söyləmək mümkün deyil: 
 
 
Üzərində basiles antiotxa katrian sözləri yazılmış (№ 3) 
daşın isə daha sonrakı əsrlərdə hazırlanması ehtimal olunur. 
Beləliklə, Azərbaycanda tapılmış hər üç daşın hazırlana bilə-
cəyi tarixlər haqqında müəyyən bəlgələri gözdən keçirib, bəzi 
ehtimallarda bulunduq, yozumlar verdik. Lakin bunlar hələlik 
ilkin ehtimallardır. Gerçəyini isə uzmanlar söyləyəcək. 
Ədəbiyat 
Алиев И. Очерк истории Атропатены. Б. 1989 
Артамонов М. И. К вопросу о происхождении скифов. ВДИ, №2, 1950 
Акопян А. А. Албания - Алуанк в греко-латинских и древнеармянских источниках. 
Ереван, 1987 
Бикерман Э. Государство Селевкидов. М. 1985 
Велиев С. Древний, древний Азербайджан. Б.1983 
Геродот. История в девяти книгах. Л.1972 
Гракав Б. Н. Скифы. М. 1971  
Дюмезиль Ж. Скифы и нарты. М. 1990 
Дьяконов И. М.  История Мидии. М.-Л. 1956 
Закиев М. З. Этногенез и основные вехи развития булгаро-татар в контексте «Запад-
Восток». «Очерки по истории татарской культуры», Казань, 2001 
Ксенофонт. Киропедия. М. 1976 
Ксенофонт. Анабасис. Греческая история. М. 2003 
Ибн Хордадбех. Книга путей и стран. Б.1986 
Неру Дж. Взгляд на всемирную историю. 1 т. М.1981  
Плутарх. Избранные жизнеописания. Ы-ЫЫ тт. М.1987 
Плутарх. Застольные беседы. М. 1990 
Страбон. География в 17 книгах. М.1994 
 56 
Струве В. В. Этюды по истории Северного Причерноморья, Кавказа и Средней 
Азии. Л. 1968 
Шеворошкин В. В. Лидийский язык. М. 1967 
Ağasıoğlu F.  Azər xalqı. B. 2000 (III basqı 2005) 
Ağasıoğlu F.  Türk elləri. Saqa-qamər boyları. B. 2006 
Ağasıoğlu F.  Doqquz Bitik (əlyazma) 
Candar A. Kimmerler. «Ülkü» dergisi, şubat, 1935 
Durmuş İ. İskitler (Sakalar). Ankara, 1993 
Moravcsik G. Bizantinoturcica. I-II. Berlin, 1983 
Herodotos. Herodot tarihi (çeviren Muntekim Ökmen). İstanbul,1983 
Kırzıoğlu M. F. Yukarı-Kür ve Çoruk boylarında kıpçaklar. Ankara,1992 
Kokovtsev P. X əsr Yəhudi-Xəzər yazışması. (Tərcümə edən V.Zifəroğlu). B. 2009  
Sulimirski T. Scythian Antiquies in Westen Asia. «Artibus Asiae», vol.17, №3-4, Askona,1954 
Sulimirski T. The Gimmerian problem. «Bul.İnst.Archeol.Univ.», №2, London, 1959 
Sümer F.  Safavi devletinin kuruluşu ve gelişmesinde Anadolu türklerinin rolü. Ankara,1976 
Sümer F.  Selcuqlu  tarihinde  igdişler. TDA,  №35, 1985 
 
Qısaltmalar  
АВИИУ - Дьяконов И.M.  Ассиро - Вавилонские источники по истории Урарту.  
ВДИ,  №2-3, 1951 
АИОСК - Античные источники о Северном Кавказе.(Сост. В.Аталиков). Наль-
чик, 1990 
AT 1994 - Àzərbaycan tarixi. Ən qədim zamanlardan XX əsrədək, I c. (red. Z.Bün-
yadov, Y.Yusifov). Á. 1994.  
AT 1996 - Azərbaycan tarixi. Uzaq keçmişdən 1870-ci illərə qədər. (red. S. Əliya-
rov). B. 1996  
EAMTİL - Ermənistanda Azərbaycan mənşəli toponimlərin izahlı lüğəti (Budaqov 
B.E., Qeybullayev Q.). B.1998 
ИНСК - История нородов Северного Кавказа с древнейших времен до конца 
XVIII в. М.1988 
КДГ - Китаби Дядя Горгуд (Араслы Щ.) Б.1938; 
1962; (Ерэин М.) Ы-ЫЫ ъ. Анкара 
НАА - Народы Азии и Африки 
ОК - Ономастика Кавказа. Махачкала, 1976 
ПОА - Путешественники об Азербайджане. I т. Б. 1961  
 
 
 57 
 
 
 
 
 
 
 
 
 
 
 
 
 
 
 
 
 
 
