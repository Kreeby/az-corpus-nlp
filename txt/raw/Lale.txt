 
 
1 
 
  
AŞIQ   BƏSTİ 
 
 
 
 
LALƏ 
 
 
 
 
 
 
 
 
 
 
 
 
 
 
 
  GƏNCƏ-2013 
 
 
   
 
 
2 
 
 
Toplayanı və tərtib edəni:  
                            Sədnik Paşa Pirusltanlı 
       filologiya elmləri doktoru, professor 
 
Redaktor:   Sahibə PAŞAYEVA 
 AMEA Folklor İnstitutunun  
Baş elmi işçisi 
           II  nəşr  
 
 
Aşıq Bəsti. “Lalə”  kitabı  60  səh. 
      
 “Lalə”  şeirlər kitabını mən gəncliyimdə 
toplayıb 1969-cu ildə  “Gənclik” nəşriyyatında çap 
etdirdim. Bundan sonra ikinci “Bənövşələr”  şeirlər 
kitabını nəşr etdirdim. Lakin, “Lalə”  şeirlər 
kitabında arxaik şeir formaları, toponimik yer 
adları,  əski ifadələr, Bəstiylə bağlı ayrı-ayrı 
bölgələrə səfərlər özünə yer almışdır. Bəstinin  ilk 
kitabı olduğu üçün orijinal nümunə kimi onu 
yenidən təzələyib oxuculara çatdırmağı zəruri 
hesab etdik.  
 
 
7-6-3___ 
138-69  1                                     @2013 
  
 
 
   
 
 
3 
 
Aşıq Bəsti  
 
 Aşıq Bəsti Kəlbəcər rayonunun Lev
1
 
kəndində, təxminən, keçən əsrin 40-cı 
illərində yoxsul ailədə anadan olmuşdur. 
Atası Kərbəlayı Bayramalı yoxsul kəndli 
imiş. Bəstinin özü və bütün ailəsi ehtiyac 
üzündən təhsil ala bilməmişdir. O, xalq 
ədəbiyyatı nümunələrini anasının dilindən 
eşitmiş, qohum-əqrəbasından bayatılar, 
mahnılar və nağıllar öyrənmişdir.  
 Aşıq Ələsgər, Ağdabanlı Qurban kimi 
məhşur söz ustalarının müasiri olan Bəsti 
acınacaqlı həyat keçirmişdir.  
Bəsti cavan ikən, təxminən, 19-20 
yaşlarında Əyyub adlı bir çobanı sevmişdir.  
Lakin onların sevgisi nakam olmuş, hazırca-
vablığı üstündə  Əyyubu, Yanşaq bəy 
qəddarcasına öldürtmüşdür. Bu hadisədən 
sonra Bəsti bütün ömrünü aşıqlığa həsr etmiş, 
saz götürüb kəndbəkənd, oba-oba dolaşmış, 
öz dərdini “dərdli ellərlə”  bölüşmüşdü. Aşıq 
Bəsti şeirlərində “Xançoban” adlandırdığı 
                                                 
1
 Kəndin adı Löh qalasının adından götürülmüşdür. Lakin, onu 
ilk zamanlar Löh yox, Löy adlandırmışlar. Azərbaycanda Sovet 
hakimiyyəti  qurulandan sonra, təxminən 30-40-cı illərdə 
kəndin adı rəsmi dövlət sənədlərində Lev yazılmışdır.  
 
 
4 
 
Əyyub haqqında gözəl gəraylılar və qoşmalar 
yaratmışdır. Bəsti, el tənəsindən qorxaraq 
Əyyubun adını dəyişib şeirlərində Xançoban 
işlətmişdir. 
 Lakin, bu ad özü də təsadüfən 
seçilməmişdir. Əyyubun çoban olması bu adı 
Bəstinin yadına salsa da, Xançoban adının 
seçilməsinin sirri təkcə bu deyildir. Bizə 
bundan qabaq iki sənətkarın: XVIII əsrdə 
Arazbarlı Xan Çobanın, XIX əsrdə Seyid 
Əbülqasim Nəbatinin “Xan Çoban”  və 
“Xançobani”  təxəllüsləri ilə şeir yazdıqları 
məlumdur.  
 Belə anlaşılır ki, Bəstinin dövründə bu 
iki sənətkardan birinin adı və şeirləri 
ucqarlarda daha geniş yayılıbmış. Bizcə, bu 
“Ərəsbəri”  saz havası və “Apardı sellər 
Saranı”  mahnısı ilə məhşur olan Arazbarlı 
Xan Çoban imiş. Həm də Bəsti Xan Çoban 
taleyi ilə öz taleyi arasında bir yaxınlıq 
görmüş, onun da halına yanmışdır. Bəstinin 
sevgilisi Əyyubu zalım Əbülfət bəy xəncərlə 
doğramış, Xan Çobanın sevgilisi Saranı da 
amansız sellər aparmışdır. Beləliklə, Xan 
Çoban da Bəsti kimi vüsala yetə bilməmiş, 
məhəbbəti nakam qalmışdır. 
 Bəstinin kədərli gəraylıları ilə “Apardı 
sellər Saranı”  mahnısı arasında elə bir üzvi 
 
 
5 
 
yaxınlıq vardır ki, hətta bu şeirlər bir-birinin 
davamı kimi səslənir:  
  Arpa çayı aşdı, daşdı, 
  Sel Saranı aldı, qaşdı.  
  Sara gözəl, qələm qaşdı, 
  Apardı sellər Saranı, 
  Bir ala gözlü balanı!  
   *** 
  Qaldı bu sinəmdə dağı, 
  Öldürdü məni fərağı, 
  Oldu qara, toy otağı, 
   Apardı sellər Saranı, 
  Bir ala gözlü balanı!
2
  
 Sarasını sellər aparan Xançoban  “Oldu 
qara, toy otağı”  deyirsə, Bəsti də öz 
sevgilisini itirdikdən sonra şeirlərində “Şivən 
qurmaq mənə düşdü”,  “Ünüm tutdu yeri-
göyü”  kimi kədərli misralar işlədir: 
  Başım üstdən bulud keçdi, 
  Göz yaşı çəmənə düşdü.  
  Xəbər aldı Xançobanı, 
  Şivən qurmaq mənə düşdü.  
    *** 
Ağı deyib çox ağladım, 
  Göydə buludu saxladım.  
                                                 
2
 Telli saz ustadları. Bakı. 1964,  səh. 45-46 
 
 
 
6 
 
  Daş-torpağı qucaqladım, 
  Ah-naləm vətənə düşdü.  
   *** 
  Bəsti daha neylər Löyü, 
  Bay olmasın bəylər bəyi.  
  Ünüm tutdu yeri-göyü, 
  Dağ dumana, çənə düşdü.  
 Ah, nalə, kədərli qoşmalar, sazın incə 
tellərindən axıb gələn hüznlü nəğmələr, göz 
yaşları onun gözlərini zəiflətmişdi. Bu 
səbəbdən də el arasında o, “Kor Bəsti”  adı 
ilə məhşur olmuşdur.  
 Bəsti hazırcavablılığı   və məlahətli 
səsi ilə məclislərdə üstünlük qazanar, həmişə 
hüznlü, kədərli oxuyarmış. El arasında  hələ 
də deyirlər: “Bəsti  oxuyanda daş da ağla-
yardı”.  
 Taleyindən şikayət, qəmginlik, dövrün-
zamanın ziddiyyətlərinə qarşı çevrilmiş 
küskün əhval-ruhiyyə onun şeirlərinin əsas 
motividir. Bəstinin gəraylılarının orijinal 
xüsusiyyətlərindən biri hər bir hadisənin 
şeirdə təbiətlə vəhdətdə verilməsidir. Bəsti 
ağlayanda bulud da ağlayır. Bu hiss, həyəcan 
insan varlığına  hakim kəsilir, onu yerindən 
tərpədir, vəcdə gətirir.  
 Yar həsrəti ilə yanan, çırpınan Bəsti 
təsəllini yalnız və yalnız təbiətin qucağında 
 
 
7 
 
tapır, dərdini, öz ürək sözünü, buluda, laləyə, 
dağa, dərəyə deyir:  
  Yarın qanlı köynəyi tək, 
  Qızarır yol üstə lalə!... 
  Xançobanı gətir dilə, 
  Bir şirin can istə, lalə!  
   *** 
  Dərdim dönüb hekayətə, 
  Canmı dözər bu zillətə?  
  Yar məzarın ziyarətə, 
  Gəlib dəstə-dəstə lalə! 
   *** 
  Hara getsəm gələrəm mən, 
  Ahu kimi mələrəm mən.  
  Bəsti deyər: ölərəm mən, 
  Bu dağlardan getsə lalə.  
 Bəstinin elbəel gəzdiyi, bəylərə qarşı 
açıqdan-açığa mübarizə apardığı şeirlərindən 
də aydın olur. Biz onun gah Daşkəsəndə 
Çobandağına, gah da Laçındakı Həkəri 
çayına söz qoşduğunu görürük: 
 
Məcnunsuz çöllərin Leylisiyəm mən, 
Itkin yarın sorağına düşmüşəm. 
Yaxşı Aşiqlə gəzir çəməndə, 
Həkərinin qırağıan düşmüşəm. 
  *** 
 
 
 
8 
 
Şirinin beynində eşqin əsəri, 
Fərhad qayalara vurur düsəri. 
Kirpik qatlamıram o gündən bəri, 
Yata bilməm qəm dağına düşmüşəm. 
  *** 
Əslini yandırıb gözlüyən fələk, 
Namərdlik məqamın gözlüyən fələk, 
Bəstini ölüncə izləyən fələk, 
Öldür qurtar, ayağına düşmüşəm. 
   
Bəsti gənclik illərini Lev kəndində 
keçirmişdir. Sevgilisi Xançobanın facianə 
ölümündən sonra o, indiki Daşkəsən 
rayonunun Qabaqtəpə kəndinə köçmüş və bir 
müddət orada yaşamışdır.  
Aşıq Bəsti ayrı-ayrı vaxtlarda Samux, 
Daşkəsən, Gədəbəy və Basarkeçərdə aşıqlıq 
etmişdir. Həmin rayonlarda Bəstinin bir çox 
şagirdləri olmuşdur. Sarıyaqubda Aşıq Paşa 
və Aşıq Məmmədəli, Qabaqtəpədə Bayram 
və Cavad kimi aşıqlar Bəstinin şagirdləri olan 
el aşıqları və şairləridir. 
Ömrünün ağbirçək vaxtında Bəsti 
yenidən doğma Lev kəndinə gəlmiş və orada 
da 1936-cı ildə, təxminən 90-95 yaşlarında 
vəfat etmişdir. Bəstinin məzarı Lev kəndinin 
qəbristanlığındadır. 
 
 
9 
 
Aşıq Şəmşir, atasının sağlığında, 
ölümündən sonra Bəsti ilə Yanşaqda 
keçirdiyi bir toyu yaxşı xatırlayır. O deyir ki, 
Bəstinin çox zil səsi var idi. Əvvəl el bayatısı 
oxuyardı. Çox vaxt oturub oxuyardı, gözləri 
tutlmuşdu, amma qocalsa da, səsi zildə 
qalmışdı. O, çox zarafatcıl idi. 
Aşıq Bəsti çox məclisləri el bayatıları 
ilə keçirmişdir. Bu, onun zil səsi ilə əlaqədar 
idi. Onun şeirlərinin mayası da bu xalq 
inciləri olmuşdur. 
Bir el aşığı kimi Bəsti bütün ömrü 
boyu bəylərə qarşı öz sazı və sözü ilə 
mübarizə aparmış, bu mübarizələr qoynunda 
da yaradıcı aşığa çevrilmişdir. Onun liri-
kasında ancaq sevgi motivləri deyil, eləcə də 
dövrün, zamanın eybəcərliklərini ifşa edən 
qoşmalar da mühüm yer tutur. 
“Qurban bulağı” məclislərində iştirakı, 
orada Aşıq Ələsgər, Ağdabanlı Qurban kimi 
mahir sənətkarları dinləməsi Bəstinin 
istedadını qanadlandırmışdır. 
Qaranlıq dünyanın qoynunda ulduz 
kimi parlayan, din xadimlərinin “şeytan 
əməli” adlandırdığı sazı sinəsinə basan 
Bəstnin tarixi xidməti böyükdür. Onun 
müasirlərindən heç biri sözünü bəylərə 
ucadan, mübarizə fonunda deyə bilməmişdir. 
 
 
10 
 
 
Çox axtardıq, tapmadıq bir çara, 
Bəylər günümüzü eylədi qara, 
Bunlar ki, var, Bəsti, daha dağlara 
Nə yaz gəlməz, nə yay olmaz, ay olmaz. 
 
Bəstinin “Tapılmaz”, “Zədə dəymə-
miş” kimi qoşmaları, dərin ictimai-siyasi 
motivlər ifadə edən ən yaxşı şifahi xalq 
ədəbiyyatı nümunələrindəndir. 
Məlumdur ki, Bəstinin həyat sürdüyü 
qatı feodal alətlərinin hökmfərman olduğu bir 
dövrdə azərbaycanlı bir qadın üçün oba-oba 
gəzmək, saz götürüb söz demək asan deyildi. 
Bəsti avam və fanatik şəxslərin onun 
haqqında dediklərini “Tapılmaz” rədifli 
qoşmasında məharətlə ümumiləşdirmişdir: 
 
Üzülübdür canım el tənəsindən, 
Hamı deyər: Bsəti evdə tapılmaz. 
Bir sazıdı, bir sözüdü, bir özü, 
Bir beləsi daha Löydə tapılmaz. 
  *** 
Bu qınağa, vallah, mənəm dözürəm, 
Usanmışam, ölməyə də hazıram, 
Dərdimi deməyə divan gəzirəm, 
Yerdə axtarıram, göydə tapılmaz!.. 
 
 
11 
 
Göründüyü kimi, bu qoşmada bir 
yandan yerli divanların insan taleyinə 
laqeydliyini göstərən sənətkar, öz etirazını 
hətta, Allahın haqq-ədalət müdafiəçisi olması 
haqda boş, quru əfsanəyə qarşı yönəltmişdir. 
Onun dərin həyat müşahidələrinin 
məhsulu olan lirik qoşmaları da dövrün 
sonsuz zülmkarlığına və ictimai 
ədalətsizliklərinə qarşı etirazla zəngindir. 
Aşıq Bəstinin “A bəy” xitabı ilə 
başlanan məşhur qoşmasında satirik bir 
tənqid gücü vardır. O, bəylərin sitəmkarlığını, 
qudurğan hərəkətlərini hallı-havalı gəzmə-
lərini göstərməklə yanaşı, onların bürcü 
barılarının darmadağın edilmələrini arzulayır. 
Aşığın qəzəbi o qədər güclüdür ki, o, bəylərin 
məhv edilmələrini, bəlkə bundan sonra xalqın 
əmin-amanlıq tapacağını düşünür. Bu 
tükənməz sinfi nifrət şeirdə açıq ifadə 
edilmişdir: 
 
A bəy, nə gəzirsən halı-havalı, 
Süleyman mülkünün yiyəsi kimi. 
Nədəndir yaxşının başın kəsməyə 
Hazırsan xəncərin tiyəsi kimi. 
  *** 
Güvənməynən dövlətinə, malına, 
Lənət olsun qeyrətinə, arına, 
 
 
12 
 
Haqdan zəfər dəysinbürcü barına, 
Lüt qalginən palaz iynəsi kimi. 
  *** 
Ağladım doyunca, gülmədim haşa, 
Bir ah çəksəm, dağlar gələr baş-başa. 
Bəsti deyər: səni də düş ataşa, 
Yan novruz şamının piltəsi kimi. 
   
Azərbacan aşıq ədəbiyyatının inqi-
labdan əvvəlki dövrdə əsas motivlərindən biri 
zəhmətkeş xalq kütlələrini dərd-bəlaya salan 
ictimai varlığın tənqididir. 
Bəstinin bütün şeirlərində də bir növ 
giley ruhu vardır. O, zəmanədən şikayətlənir, 
bəylərə, zülmkarlara qarşı üsyan edir. 
Aşıq Bəstinin şeirlərində el həyatının 
səciyyəvi xüsüsiyyətləri, eldən gələn ifadələr 
daha mühüm yer tutur. Bənzətmələri, təşbih 
və istiarələri kəndlə, kənd təbiəti ilə sıx 
surətdə bağlıdır. 
Bu xüsusiyyət ondan irəli gəlir ki, 
Bəsti bütün ömrünü kənddə, təbiətin 
qoynunda keçirmişdir. Azərbaycanda Sovet 
hakimiyyəti tam qələbə çalarkən Aşıq Bəsti 
artıq çox qocalmışdı. Buna baxmayaraq, xalq 
hakimiyyətinin qələbəsindən ruhlanan Bəsti 
xalqı səfərbər olmağa çağırmışdı. O, açıq-
açığına, cəsarətlə qız-gəlinləri çadranı atmağa 
 
 
13 
 
çağırır, onları ictimai həyatda fəal olmağa 
ruhlandırırdı. Bu nöqteyi-nəzərdən Aşıq 
Bəstinin “Ayrımın gözəlləri” adlı gəraylısı 
aşığın yaradıcılığında ələmdən nəşəyə, 
bədbinlikdən nikbinliyə doğru mühüm bir 
dönüş kimi qiymətləndirilməlidir. O, təbiətin 
bu əsrarəngiz zənginliyi və gözəlliyi 
qoynunda yetişən Azərbaycan qızlarına 
xitabən demişdir: 
 
Yaylaq yolları yoxuşlu, 
Əlləri dərmə naxışlı, 
Hamısı maral baxışlı, 
Bu ayrımın gözəlləri. 
  *** 
Bəsti deyər, alma yaşmaq, 
Eyibdir kişidən qaşmaq, 
Lazımdır çarçovu açmaq, 
Ay ayrımın gözəlləri. 
 
Bəsti öz yaradıcılığında aşıq şeirinin 
bayatı, gəraylı və qoşma kimi kütləvi 
formalarından daha çox istifadə etmişdir. 
Lakin Aşıq Bəstinin ömrünün sonuna 
yaxın yaratdığı üç şeri tədqiqat üçün 
maraqlıdır. Biz bu şeirin formasına ancaq 
“Kitabi-Dədə Qorqud”da rast gəlirik. 
 
 
14 
 
Filologiya elmləri doktoru M.H. 
Təhmasib “Dədə Qorqud” boyları haqqındakı 
məqaləsində gəraylının “Kitabi-Dədə 
Qorqud”da olan qədim növündən nümunə 
vermişdir. 
 
Qarışı yatan qara dağın 
Yıxılmışdı, yucaldı axı, 
Axıntılı körklü suyun, 
Soğulmuşdu, çağladı axı. 
Qaba ağacdadal-budağın 
Qurumuşdu, kökərdi axı. 
 
Bu şəkildən olan gəraylı haqqında 
M.H.Təhmasib yazır ki, bunun sonrakı 
əsrlərə aid aşıq gəraylısının qədim nümunəsi, 
sələfi olduğuna şübhə yoxdur
3
.  
Aşıq Bəstinin şeirləri içərisində 
gəraylının həmin qədim formasında olan 
“Qurban olum”, “İnanmır” və “Qeyrət eylə” 
adlı şeirlərini göstərmək olar: 
Söylə, Löydənmi gəlirsən? 
Yollarına qurban olum. 
Ağçınqıldan gül dərdinmi? 
Əllərinə qurban olum. 
                                                 
3
 M.H. Təhmasib. “Dədə Qorqud boyları haqqında”,Azərbaycan 
şifahi xalq ədəbiyyatına dair tədqiqlər, Azərbaycan SSR EA 
Nəşriyyatı, Bakı, 1961, səh.7 
 
 
15 
 
Daşbulaqdan su içdinmi? 
Dillərinə qurban olum. 
Bəzənibmi Tamaşalı? 
Çöllərinə qurban olum. 
Tərtərim qan-qan deyirmi? 
Sellərinə qurban olum.  
Açıbmı maral çiçəyi? 
Güllərinə qurban olum. 
Dağlara bahar gəlibmi? 
İllərinə qurban olum. 
 
“Kitabi-Dədə Qorqud”dakı şeir 
formaları ilə Aşıq Bəstinin bu şerilərinin 
müqayisəli məsələsi çox maraqlı nəticələr 
verə bilər. 
Xalq poeziyamızın qədim gəraylı 
forması Aşıq Bəsti yaradıcılığında daha 
püxtələşmiş, ibtidai formasından gözəl 
görünür: 
Bir qəmli bülbüləm, 
Kollar inanmır. 
Məcnunsuz Leyliyəm, 
Çöllər inanmır. 
Göz yaşım sel olur, 
Göllər inanmır. 
Bir qərib yolçuyam, 
Yollar inanmır. 
Deyirəm həsrətəm, 
 
 
16 
 
Qollar inanmır. 
Sözüm dastan olub, 
Tellər inanmır. 
Aşıq Bəsti mənəm, 
Ellər inanmır. 
Sinim doxsan olub, 
İllər inanmır. 
 
Çox maraqlıdır ki, qoca vaxtında 
Oktyabr inqilabı sayəsində Azərbaycanda 
bərqərar olmuş Sovet hakimiyyətini alqış-
layan, öz mübarizəsinin nəticəsini görən, 
bəy-xan zülmünə son qoyulduğuna sevinən 
Bəstinin bu münasibətlə yazdığı gəraylı da 
həmin şeir formasındadır: 
 
Gəldi, şura gəldi, 
El, qeyrət eylə! 
Yorulma, usanma, 
Əl, qeyrət eylə! 
Su basar dəhnəni, 
Bel, qeyrət eylə! 
Nizami ordu gəldi, 
Yol, qeyrət eylə! 
Susma, telli sazım, 
Tel, qeyrət eylə! 
Bəsti bir tərif de, 
Gəl, qeyrət eylə! 
 
 
17 
 
Çal-çağır, çal-çağır, 
Dil, qeyrət eylə! 
 
Aşıq Bəsti yaradıcılığında “Kitabi-
Dədə Qorqud”da olan köhnə gəraylı 
formalarında şeirin olması onun sübut edir ki, 
vaxtı ilə bu dastan ucqarlarda geniş 
yayılıbmış. 
Aşıq Bəstinin həyatı haqqında 
məlumatlar və şeirləri, əsasən, onun 
şagirdlərindən (Daşkəsən rayonunun Qabaq-
təpə kənd sakini şair Cavad Bayram oğlu 
Hüseynov və Kəlbəcər rayonunun Nadirxanlı 
kənd sakini Aşıq Hüseyin Hacı oğlu 
Qılıcovdan) toplanılmışdır. 
 
Sədnik Paşa Pirsultanlı, 
Professor, filologiya elmləri doktoru, 
Azərbaycan Yazıçılar Birliyinin üzvü. 
 
 
 
 
 
 
 
 
 
 
 
18 
 
 
            
Gəraylılar  
 
 
 
 
 
 
 
 
 
 
 
 
 
 
 
 
 
 
 
 
 
 
 
19 
 
            Gəldi 
 
Göz dikmişdim ağ buluda, 
Yağa-yağa qara gəldi. 
Səhər burdan qalxan duman 
Qayıtdı, dağlara gəldi. 
 *** 
Ey xudaya, nə gərdişdi, 
Uzaqlara şimşək düşdü. 
Can üşüdü, tük ürpəşdi, 
Könül ahu-zara gəldi. 
 *** 
Ağçınqıldan endi sürü, 
Boş qaldı dağların səri, 
Bəsti deyir: bir bax bəri, 
Xançobanım hara gəldi? 
 *** 
 
 
 
 
 
 
 
 
 
 
 
 
20 
 
       Düşdü 
 
Başım üstdən bulud keçdi, 
Göz yaşı çəmənə düşdü. 
Xəbər aldı xançobanı, 
Şivən qurmaq mənə düşdü. 
 *** 
Acı deyib çox ağladım, 
Göydə buludu saxladım, 
Daş-torpağı qucaqladım, 
Ah-naləm vətənə düşdü. 
 *** 
Bəsti neylər daha Löyü, 
Bay olmasın bəylər bəyi. 
Ünüm tutdu yeri-göyü, 
Dağ, dumana, çənə düşdü. 
 *** 
 
 
 
 
 
 
 
 
 
 
 
 
21 
 
     Daşa dəydi 
 
Məhəbbətim daşa dəydi, 
Könlümün çırağı söndü. 
Kəşt edirdi ərş-əlada, 
Tərlan quşum yerə endi. 
 *** 
Mənim işim ahu-zardı, 
Can verən yaralı yardı. 
A dağlar, cəlalım vardı, 
Bu dünyam tərsinə döndü. 
 *** 
Məni şahmar ilan çaldı, 
Dərdsiz canım dərdə saldı. 
Desələr Bəsti necoldu, 
Deyin atəşlərə yandı. 
 *** 
 
 
 
 
 
 
 
 
 
 
 
 
22 
 
        Lalə 
 
Yarın qanlı köynəyitək 
Qızarır yol üstə lalə! 
Xançobanı gətir dilə, 
Bir şirin can istə, lalə! 
 *** 
Dərdim dönüb hekayətə, 
Canmı dözər bu zillətə? 
Yar məzarın ziyarətə 
Gəlib dəstə-dəstə lalə! 
 *** 
Hara getsəm gələrəm mən, 
Ahu kimi mələrəm mən, 
Bəsti deyər, ölərəm mən 
Bu dağlardan getsə lalə. 
 *** 
 
 
 
 
 
 
 
 
 
 
 
 
23 
 
         Düşsün 
 
Müxənnətə can deyənin 
Dili düşsün, dili düşsün. 
Vədəsiz göy zəmisinə 
Dolu düşsün, dolu düşsün. 
 *** 
Dil dedim ağladı cahan, 
Bir sirrim qalmadı pünhan, 
Yurdu olsun yerlə-yeksan, 
Üstdən elin yolu düşsün. 
 *** 
Düşmənlə kim peyman bağlar? 
Sinəmdən getməyib dağlar. 
Bu Bəstini qoyub ağlar- 
Zalım bəyin qolu düşsün! 
*** 
 
 
 
 
 
 
 
 
 
 
 
 
24 
 
           Oldum 
 
Gecə-gündüz ağlamaqdan 
Qəm evində dustaq oldum. 
Bu dünyanın dərdi-qəmin 
Yarı böldüm, ortaq oldum. 
      *** 
Bağ saldım, barın dərmədim, 
Dolandım, bağa girmədim. 
Ləl idim, sərraf görmədim, 
Can çürüdü, torpaq oldum. 
       *** 
Bəsti, dünya olmayaydı, 
Səni dərdə salmayaydı, 
Bina tutub qalmayaydı, 
Xoş günümdən iraq oldum. 
      *** 
 
 
 
 
 
 
 
 
 
 
 
 
25 
 
      Ağladaram 
 
Qara bağrım şan-şan olub, 
Fərz elə ki, arı şanı. 
Ağlamaqdan bu Bəstinin 
Qalmayıbdı yarı canı. 
 *** 
Ağlamaq da bir peşədi, 
Bir gün deyil, həmişədi. 
Çalçarpazdı, dördguşədi, 
Sinəmdə dağları tanı. 
 *** 
Leysan kimi yaş tökərəm, 
Könül sarayın sökərəm, 
Canı-dildən ah çəkərəm, 
Ağladaram, bu dünyanı. 
 *** 
 
 
 
 
 
 
 
 
 
 
 
 
26 
 
            Dağlar 
 
Dağ üstündən çəkdim dağı, 
De, nəydi günahım, dağlar!? 
Sən mənə kəsildin yağı, 
Tutsun səni ahım, dağlar. 
 *** 
Qara gəlibdir dövranım, 
Əl vurma tökülər qanım. 
Hanı mənim Xançobanım, 
Oldu qibləgahım, dağlar. 
 *** 
Niyə belə yazdı fələk? 
Ayrılığa dözmür ürək. 
Bəsti kimi sən də qal tək, 
Olmasın pənahın, dağlar. 
 *** 
 
 
 
 
 
 
 
 
 
 
 
 
27 
 
       Oyan, dağlar  
 
Bəstinin ah-naləsindən 
Oyan, dağlar, oyan, dağlar. 
Qan damır dağ laləsindən, 
Sən də qana boyan, dağlar. 
 *** 
Kəkliklərin qaqqıldaşdı, 
Ayağı qan eylər daşı, 
Sel-sel oldu gözüm yaşı, 
Hünərin var dayan, dağlar. 
 *** 
Bəylər bizi gətdi cana, 
Igidləri saldı qana, 
Ayrım eli zülmətxana, 
Bəs necədir o yan, dağlar? 
 *** 
 
 
 
 
 
 
 
 
 
 
 
 
28 
 
           Sənin 
 
Dağlar, səndən xəbər alım, 
Hanı o büsatın sənin? 
Söylə, hanı etibasız, 
Əziz mehmanatın sənin? 
 *** 
Simavar niyə qaynamır, 
Ulduz stəkan oynamır. 
Çoban qonağı taylamır, 
Çıxıb qiyamətin sənin. 
 *** 
Bəsti bir gülmədi haşa, 
Sinəndə gəzmədi qoşa. 
Nəsib olmadın sirdaşa, 
Hanı etiqadın sənin? 
 *** 
 
 
 
 
 
 
 
 
 
 
 
 
29 
 
          Ayrı 
 
Əlbət, yarım yada düşüb, 
Ölürəm dağlardan ayrı. 
Bu el mənim, o el sənin, 
Ölürəm dağlardan ayrı. 
 *** 
Məzarına gül bağlayan, 
Dumanı-çəni ağlayan. 
Xançobana yas saxlayan, 
Ölürəm dağlardan ayrı. 
 *** 
Ağçınqıldı mənim dağım, 
Bəsti, hanı öz oylağım?! 
Dil deyir, getmir ayağım, 
Ölürəm dağlardan ayrı. 
 *** 
 
 
 
 
 
 
 
 
 
 
 
 
30 
 
         Yeri 
 
Tala-tala ağ buludlar, 
Karvan bağla, Löyə yeri. 
Sən ağlama, mən ağlaram, 
Ağı deyə-deyə yeri. 
 *** 
Ağçınqıla çatar ağla, 
Düzül qatar-qatar ağla. 
Oyanmaz, yar yatar ağla, 
Ahım qalxdı göyə, yeri. 
 *** 
Çox ağlar, Bəsti, qəribdi, 
Fələkdən zülm görübdü, 
Meylini saza veribdi, 
Bir də qəmli neyə yeri. 
 *** 
 
 
 
 
 
 
 
 
 
 
 
 
31 
 
                Heç  
 
Gah ağladım, gah sızladım, 
Şad olmadım, gülmədim heç. 
Qara gəldi, ayım, ilim, 
Ömür getdi, bilmədim heç. 
 *** 
Ağçınqılda gözüm qaldı, 
Sinələrdə sözüm qaldı. 
Güllər düzüm-düzüm qaldı, 
Yara gül də dərmədim heç. 
 *** 
Ayrılıq mənə dərd oldu, 
Zamana çox namərd oldu, 
Ev-eşiyim yer-yurd oldu, 
Bəsti, Löyü görmədim heç. 
 *** 
 
 
 
 
 
 
 
 
 
 
 
 
32 
 
       Çobandağı  
 
Səndən axır abı-kövsər, 
Suyun baldır, Çobandağı, 
Bəzənmisən gəlin kimi, 
Nə cəlaldı, Çobandağı?! 
 *** 
Kəkliklərin qonur daşa, 
Qaqqıldaşa-qaqqıldaşa. 
Hər görən eylər tamaşa, 
Bir xəyaldı, Çobandağı. 
 *** 
Hər dürlü çiçək sinəndə... 
Tapılmaz qeyri çəməndə. 
Bahar fəsli Bəsti səndə, 
Qonaq qaldı, Çobandağı. 
 *** 
 
 
 
 
 
 
 
 
 
 
 
 
33 
 
   Ayrım elindədi  
 
Aşıqların dastanları, 
Sözü ayrım elindədi. 
Ala gözlü gözlərin 
Gözü ayrım elindədi. 
 *** 
Şirin-şirin xəyalların, 
Gözəl mixəyi xalların. 
Ceyranların, maralların 
İzi ayrım elindədi. 
 *** 
Mərcan-mərcan bulaqların, 
Mənzərəli oylaqların. 
Sərin sulu yaylaqların 
Özü ayrım elindədi. 
 *** 
Xəzan tökdürməsin barın, 
Əhdinə düz olan yarın. 
Bəsti deyər: hər ilqarın 
Düzü ayrım elindədi. 
 *** 
 
 
 
 
 
 
 
34 
 
Ayrımın gözəlləri  
 
Yaylaq yolları yoxuşlu, 
Əlləri dərmə naxışlı. 
Hamısı maral baxışlı, 
Bu ayrımın gözəlləri. 
 *** 
Əllərində kirkid, həvə, 
Xanalarda xallı gəbə. 
Lampatək şox salır evə, 
Bu ayrımın gözəlləri. 
 *** 
Bəsti deyər, alma yaşmaq, 
Eyibdir kişidən qaşmaq. 
Lazımdır çarçovu açmaq, 
Ay ayrımın gözəlləri! 
 *** 
 
 
 
 
 
 
 
 
 
 
 
 
35 
 
         Bəzənir 
 
Maşallah, ay Qabaqtəpə, 
Hər eldən mərdan bəzənir. 
Üç ay bahar, yaz olanda, 
Deyirsən sultan bəzənir. 
 *** 
Çahalların hamsı qoçu, 
Tərpənəni gözəl seçi. 
Yaylağa yerişdi köçü, 
Hər yan al-əlvan bəzənir. 
 *** 
Bəsti gəldi bu yaylağa, 
Səda saldı hər oylağa. 
Ənam verirlər qonağa, 
Şal geyir, mehman bəzənir.  
 *** 
 
 
 
 
 
 
 
 
 
 
 
 
36 
 
     Qurban olum 
 
Söylə, Löydənmi gəlirsən? 
Yollarına qurban olum. 
Ağçınqıldan gül dərdinmi? 
Əllərinə qurban olum. 
Daş bulaqdan su içdinmi? 
Dillərinə qurban olum. 
Bəzənibmi Tamaşalı? 
Çöllərinə qurban olum. 
Açıbmı maral çiçəyi? 
Güllərinə qurban olum. 
Tərtərim qan-qan deyirmi? 
Sellərinə qurban olum. 
Dağlara bahar gəlibmi? 
İllərinə qurban olum. 
 *** 
 
 
 
 
 
 
 
 
 
 
 
 
37 
 
Qeyrət eylə  
 
Gəldi, şura gəldi, 
El, qeyrət eylə. 
Yorulma, usanma, 
Əl, qeyrət eylə. 
Su basar dəhnəni, 
Bel, qeyrət eylə. 
Nizami ordu gəldi, 
Yol, qeyrət eylə. 
Susma telli sazım, 
Tel, qeyrət eylə. 
Bəsti bir tərif de, 
Gəl, qeyrət eylə. 
Çal qağır, çal çağır, 
Dil, qeyrət eylə. 
 *** 
 
 
 
 
 
 
 
 
 
 
 
 
38 
 
     İnanmır  
 
Bir qəmli bülbüləm, 
Güllər inanmır. 
Məcnunsuz Leyliyəm, 
Çöllər inanmır. 
Göz yaşım sel olur, 
Göllər inanmır. 
Bir qərib yolçuyam, 
Yollar inanmır. 
Deyirəm həsrətəm, 
Qollar inanmır. 
Sözüm dastan olub, 
Tellər inanmır. 
Aşıq Bəsti mənəm, 
Ellər inanmır. 
Sinim doxsan olub, 
İllər inanmır. 
 *** 
 
 
 
 
 
 
 
 
 
 
39 
 
   Ana 
  (mahnı) 
 
Ay məlul ana, 
Ay zəlil ana. 
Ay müşkül ana, 
Ay düşkün ana. 
Gedirəm axı, 
Gedirəm axı. 
 *** 
Dağın dalında, 
Suyun yolunda. 
Ayrım elində 
Bir yar sevmişəm, 
Gedirəm axı, 
Gedirəm axı. 
 *** 
Bəsti gülmədi, 
Eynin silmədi. 
Kimsə bilmədi, 
Bir yar sevmişəm, 
Gedirəm axı, 
Gedirəm axı. 
 *** 
 
 
 
 
 
40 
 
 
 
Qoşmalar  
 
 
 
 
 
 
 
 
 
 
 
 
 
 
 
 
 
 
 
 
 
 
 
41 
 
      A bəy  
 
A bəy, nə gəzirsən hallı-havalı, 
Süleyman mülkünün yiyəsi kimi? 
Nədəndir yaxşının başın kəsməyə 
Hazırsan xəncərin tiyəsi kimi?! 
  *** 
Güvənməynən dövlətinə, varına, 
Lənət olsun qeyrətinə, arına. 
Haqdan zəfər dəysin bürcü-barına, 
Lüt qalginən palaz iynəsi kimi. 
  *** 
Ağladım doyunca, gülmədim haşa, 
Bir ah çəksəm, dağlar gələr baş-başa. 
Bəsti deyər: səni də düş ataşa, 
Yan Novruz şamının piltəsi kimi. 
  *** 
 
 
 
 
 
 
 
 
 
 
 
 
42 
 
             Tapılmaz 
 
Üzülübdür canım el tənəsindən, 
Hamı deyər, Bəsti evdə tapılmaz. 
Bir sazıdı, bir sözdü, bir özü, 
Bir beləsi daha Löydə tapılmaz. 
  *** 
Bu qınağa vallah, mənəm dözürəm, 
Usanmışam, ölməyə də hazıram. 
Dərdimi deməyə divan gəzirəm, 
Yerdə axtarıram, göydə tapılmaz. 
  *** 
Hanı Xançobanım, a qoca dağlar, 
Tutulub gözlərim, görməyir, ağlar. 
Nə tez viran oldu bağçalar, bağlar? 
Barlı kollarımda meyvə tapılmaz. 
  *** 
 
 
 
 
 
 
 
 
 
 
 
 
43 
 
           Dəyməmiş  
 
Varmı ürəyinə zalım dövranda, 
Fəlyin əlindən zədə dəyməmiş. 
Namərdin ucundan, nadan dilindən, 
Çatıb qulağına hədə dəyməmiş. 
  *** 
Demirəm mələyəm, nə də ki, göyçək, 
Sözümdə yalan yox, gerçəyəm, gerçək. 
Ötməyib böyrümdən bir erkək milçək, 
Astanama sultan, gədə dəyməmiş. 
  *** 
Bəstiyəm, odlara qalandı canım, 
Bu tənəyə necə dözüm, dayanım. 
Gəlmədi ağ günüm, təzə dövranım, 
Düşmən yummaz ağzın pedə
4
 dəyməmiş. 
  *** 
 
 
 
 
 
 
 
 
 
                                                 
4
  Pedə-dəyənək. 
 
 
44 
 
           Necoldu?  
 
Başına döndüyüm, ay uca dağlar, 
Səndə gəzən ağır ellər necoldu? 
Ala çayvan-çadır, dəyə quranlar, 
O polad biləklər, qollar necoldu? 
  *** 
Söylə bir, növrağım niyə pozuldu? 
Ağ günüm üstünə qara yazıldı, 
Cəfa gördüm, əlim-əldən üzüldü, 
Su üstünə gələn yollar necoldu? 
  *** 
Canım ola hilal qaşın əyrisi, 
Dərdin çəkən varmı, məndən qeyrisi? 
Vur başına, ağla illər ayrısı, 
Bəsti, soldu çəmən, güllər necoldu? 
  *** 
 
 
 
 
 
 
 
 
 
 
 
 
45 
 
          Bu dünya  
 
Məleykə boyludur, şirin ləhcəli, 
Əzəldən tamaşa olan bu dünya. 
Qoca cadugərdi aldadar səni, 
Cavanlıq donunda qalan bu dünya. 
  *** 
Qananı eyləyib talesiz, baxtsız, 
Əyibdi qəddini, qocaldıb vaxtsız.  
Çoxlarını qoyub eyvan-otaqsız, 
Varlının dərdinə qalan bu dünya. 
  *** 
Qəmdən pay götürdüm, nalədən qismət, 
Görmədim bir ləzzət, çəkdim əziyyət. 
Canda eşq atəşi, dildə məhəbbət, 
Bəstini odlara salan bu dünya. 
  *** 
 
 
 
 
 
 
 
 
 
 
 
 
46 
 
          Bilmirəm  
 
Uçubdu könlümün bürcü-barısı, 
Neçə bənna ilə hörə bilmirəm. 
Ağlamaqdan tor gəlibdi gözümə, 
İşıqlı dünyanı görə bilmirəm. 
  *** 
Əyibdi qəddimi çərxi zamana, 
Qiymət qoyan yoxdu yaxşı-yamana, 
Gədələr bəy olub girib meydana, 
Bəs kim dözər bu dağlara, bilmirəm??! 
  *** 
Əzəl gündən qara gəlib rüzgarım, 
Bu qəmü möhnətdən artıb azarım. 
Qəlp çıxıb mətahım, yoxdu bazarım, 
Bəstiyəm, dərdimə çara bilmirəm. 
  *** 
 
 
 
 
 
 
 
 
 
 
 
 
47 
 
        Olmaz, ay olmaz  
 
Zülmü-şəqaətdə bəylərin tayı, 
Olmaz, bu dünyada, olmaz, ay olmaz! 
Nə yar yara yetər, bir murad alar, 
Bir kimsə bay olmaz, ay olmaz! 
  *** 
Hər nə görsə deyər: külli var mənim, 
Alma mənim, heyvva mənim, nar mənim. 
Söndürdü çırağım beyilqar, mənim, 
Çeşmim kimi bir çay olmaz, ay olmaz! 
  *** 
Çox axtardıq, tapammadıq bir çara, 
Bəylər günümüzü eylədi qara. 
Bunlar ki, var, Bəsti, daha dağlara, 
Nə yaz gəlməz,  nə yay olmaz,  ay olmaz! 
  *** 
 
 
 
 
 
 
 
 
 
 
 
 
48 
 
           A Qurban  
 
Acı rüzgar döydü ömür qapımı, 
Qara döndü ağ dövranım, a Qurban! 
Dağlarımı duman aldı, çən aldı, 
Zülmət oldu asimanım, a Qurban! 
  *** 
Bu yazıq canımı gətirdi cana, 
Ədalətsiz divan, zalım zamana. 
Atəşə pərvanə, oxa nişanə, 
Piltəyə şam oldu canım, a Qurban! 
  *** 
Tər şamama bu tağlardan kəsildi, 
Ömr ağacı budaqlardan kəsildi. 
Tütək səsi bu dağlardan kəsildi, 
Hayıf oldu Xançobanım, a Qurban! 
  *** 
Aylarım bəd gəlib, illərim nəsdi, 
O azca ülfəti fələk də kəsdi. 
Dünya zindan oldu, məhbusu Bəsti, 
Yaşamağa yox gümanım, a Qurban! 
  *** 
 
 
 
 
 
 
 
49 
 
    Getdi  
 
Kəpəzə, Qoşqara nəğmə qoşardı, 
Bizim bu dağların Qurban getdi. 
Daha gəlməz səsi eldən, obadan, 
Getdi, aşıqların sultanı getdi. 
  *** 
Aşıqların ürəyiydi, gözüydü, 
Məclislərin söhbətiydi, sözüydü. 
Elə bil ki, Ələsgərin özüydü, 
Axtarma gözlərim, cahanı getdi. 
  *** 
Biz sayanlar qaldı, fələk nə saydı, 
Aləm deyər: Bəsti kiri, nə vaydı. 
Kəlmələri dərdimizə davaydı, 
Dərdli ürəklərin loğmanı getdi. 
  *** 
 
 
 
 
 
 
 
 
 
 
 
 
50 
 
            Bilginən  
 
Yaxşı tanı Ələsgəri, Qurbanı, 
Neçə belə nər aşığı bilginən, 
Qiymət qoysan gəraylıya, qoşmaya, 
Nəzmimdəki yaraşığı bilginən. 
  *** 
Vaxtsız daşım qürbət elə atıldı, 
Nə dərd desən mənim üçün tapıldı. 
Ağlamaqdan gözlərim də tutuldu, 
Getdi gözün nur-işığı bilginən. 
  *** 
Heç bilmirsən nələr yatır sinəmdə, 
Mən çəkəni çəkməz Əsli-Kərəm də! 
Şirin can çürüdü möhnəti qəmdə, 
Bəsti görüb Sənan dağı bilginən! 
  *** 
 
 
 
 
 
 
 
 
 
 
 
 
51 
 
             Gördünmü?  
 
Gedən karvan, əylə görüm köçünü, 
O yollarda Xançobanı gördünmü? 
Söylə, nə buyurdu, söylə, nə dedi? 
Ver bir nişan, o cavanı gördünmü? 
  *** 
Söylə, dumandımı dağların başı, 
Buludlar tökürmü leysan göz yaşı? 
Baxırmı yollara qərib başdaşı, 
O dağlarda pərişanı gördünmü? 
  *** 
Qara gəldi bu Bəstinin dünyası, 
Çatdı bülbüllərə qəmi, naləsi, 
Kəsildi sağlardan tütək, ney səsi, 
Necə susdu, o tərlanı gördünmü? 
  *** 
 
 
 
 
 
 
 
 
 
 
 
 
52 
 
            Düşmüşəm 
 
Məcnunsuz çöllərin Leylisiyəm mən, 
İtkin yarın sorağına düşmüşəm. 
Yaxşı Aşiqilə gəzir çəməndə,
5
 
Həkərinin qırağına düşmüşəm. 
  *** 
Şirinin beynində eşqin əsəri, 
Fərhad qayalara vurur düsəri. 
Kirpik qatlamıram o gündən bəri, 
Yata bilməm, qəm dağına düşmüşəm. 
  *** 
Əslini yandırıb, gözlüyən fələk, 
Namərdlik məğamın gözlüyən fələk.  
Bəstini ölüncə izliyən fələk, 
Öldür qurtar, ayağına düşmüşəm. 
  *** 
 
 
 
 
 
 
 
 
 
                                                 
5
  Burada Yaxşı ilə sevgilisi Sarı Aşıq nəzərdə tutulur 
 
 
53 
 
Ərlə arvadın deyişməsi  
 
-Kişi, mənə yaxşı paltar al gətir, 
Boşanaram, günü qara düşərsən. 
-Məndən yaxşı eldə səni kim saxlar, 
Burdan gedər, qeyri-hala düşərsən. 
 *** 
-Məndən yaxşı kimdi qızda, gəlində, 
Löy kəndində, gəzsən ayrım elində?  
Yaxanı qoyaram yetim əlində, 
Ah-vay çəkib, ahı-zara düşərsən.  
 *** 
-Arvad, səndən gözəl birin alaram, 
Bir qul olub qulluğunda qalaram.  
Yəqin bil ki, səni gözdən salaram, 
Filan kimi qapılara düşərsən.  
  *** 
 
 
 
 
 
 
 
 
 
 
 
 
54 
 
  
Rəvayət  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
55 
 
Bəsti və çoban  
 
 Xalq içərisində Aşıq Bəsti ilə çoban 
haqqında belə bir rəvayət də yaşamaqdadır.  
 Yayın oğlan çağı idi. El yaylağa 
köçmüşdü. Löyün alaçıqları Ağçınqılda 
qurulmuşdu. Aşıq Bəsti dağa gedirdi. Yolda 
bir çobana rast gəldi. Tanımadı. Çoban isə 
onu lap uzaqdan tanımışdı.  
 Çoban mindiyi eşşəyini yavaşıtdı. 
Bəstinin hazırcavablığını yoxlamaq üçün belə 
bir bayatı çəkdi: 
 
  Əziziyəm mən zamın, 
  Bağda gülə mən zamın.  
  Qız, gəl üzündən öpüm, 
  Ləkə düşsə mən zamın.  
 
 Bəsti çobanı heç nəfəsini dərməyə 
qoymadı. Zildən bayatıladı:  
 
  Əziziyəm mən zamın, 
  Bağda gülə mən zamın. 
  Düş, qoy atan otlasın, 
  Əgər qaçsa mən zamın. 
 
 
 
56 
 
 Çobanı peşmançılıq təri basdı. O, bir 
bayatı da çəkdi:  
 
  Əzizim gördü günü, 
  Ay çıxdı, gördü günü.  
  Mərdlərin qaydasıdı, 
  Söyləməz gördüyünü.  
 
 Bəsti çobanı yenə də cavabsız 
qoymadı:  
 
  Əzizim gördü günü, 
  Ay çıxdı, gördü günü. 
  Aşığın qaydasıdı, 
  Dastan elər gördüyünü.  
 
 Çoban Bəstidən üzr istədi.  
 
 
 
 
 
 
 
 
 
 
 
 
 
57 
 
              M Ü N D Ə R İ C A T  
 
Aşıq Bəsti..................................................3 
Gəraylılar 
Gəldi........................................................19 
Düşdü......................................................20 
Daşa dəydi...............................................21 
Lalə..........................................................22 
Düşsün.....................................................23 
Oldum......................................................24 
Ağladaram...............................................25 
Dağlar......................................................26 
Oyan, dağlar............................................27 
Sənin........................................................28 
Ayrı..........................................................29 
Yeri..........................................................30 
Heç...........................................................31 
Çobandağı................................................32 
Ayrım elindədi.........................................33 
Ayrımın gözəlləri.....................................34 
Bəzənir.....................................................35 
Qurban olum............................................36 
Qeyrət eylə...............................................37 
İnanmır.....................................................38 
Ana...........................................................39 
 
 
 
 
 
58 
 
Qoşmalar 
A bəy........................................................41 
Tapılmaz...................................................42 
Dəyməmiş.................................................43 
Necoldu?...................................................44 
Bu dünya...................................................45 
Bilmirəm...................................................46 
Olmaz, ay olmaz.......................................47 
A Qurban..................................................48 
Getdi.........................................................49 
Bilginən.....................................................50 
Gördünmü?................................................51 
Düşmüşəm.................................................52 
Ərlə arvadın deyişməsi..............................53 
Rəvayət 
Bəsti və çoban............................................55 
 
 
 
 
 
 
 
 
 
 
 
 
 
 
 
59 
 
Aşıq Bəsti 
 
LALƏ  
 
 
Toplayanı və tərtib edəni:  
                            Sədnik Paşa Pirusltanlı 
       filologiya elmləri doktoru, professor 
Redaktor:   Sahibə PAŞAYEVA 
 AMEA Folklor İnstitutunun  
Baş elmi işçisi 
               II  nəşr  (I nəşr-1969) 
Bədii redaktor:   Şəfa Vəliyeva  
Dizayner rəssam: İlhamə Novruzova  
 
 
 
Yığılmağa verilmişdir:   12.06.2013 
Çapa imzalanmışdır:      22.06.2013 
Qiyməti müqavilə yolu ilə 
Tiraj:100 
 
 
 
 
 
60 
 
 
 
