ZAUR VEDİLİ BİZİ SEVGİ YAŞADACAQ Naxçıvan-2012 Zaur Vedili (Cəlilov Zaur Həsən oğlu)24 avqust 1974-cü ildə Vedibasar mahalının Xalisa kəndində dünyaya göz açıb.1988-ci ilə qədər doğma kəndində yaşayan Zaur Vedili məlum hadisələrlə əlaqədar olaraq elə həmin il yüz minlərlə yerliləri kimi məcbur halda öz doğma ata-baba yurdunu tərk edib Azərbaycana pənah gətirir.İlk təhsilini doğma kəndi Xalisada alan Zaur Vedili Naxçıvan şəhərində məskunlaşdıqdan sonra şəhərdəki on bir saylı orta məktəbdə təhsilini davam etdirib.1996-2000-ci illərdə isə Naxçıvan şəhərindəki Ü.Hacıbəyli adına Musiqi Kollecinin xanəndəlik sinfində təhsil alır.İlk şeirini 1987-ci ildə yazan Zaur Vedili Naxçıvana köçərkən yazdığı şeirlə-rini özü ilə gətirə bilməyib.Buna baxmayaraq Zaur Vedili yenə öz yaradıcılığını davam etdirib.Müxtəlif yerli və xarici mətbuat səhifələrində ara-sıra oxucularla görüşən Zaur Vedili hal-hazırda “Vedi həsrəti”,“Haray”,“Aygünlü Səmalı dünyam”,“Ayrılıqdan qorxuram”,“Ürəyimdə yanan işıq”,“Duz səpilmiş yaramız”,“Sevgi-mizin xətrinə”,“Durnalar gələndə qayıdacağam” adlı şeirlər və dram əsərlərindən ibarət olan “Məhəbbətin intiqamı” adlı kitabların müəllifidir.Bir neçə əsəri Naxçıvan Dövlət Televiziyasında və Radiosunda,M.T.Sidqi adına Naxçıvan Dövlət Kukla Teatrında səhnələşdirilib tamaşaçı və dinləyicilərin ixtiyarına verilib.Müxtəlif bəstəkarlar,müğənnilər və xanəndələrlə bərabər aşıqlarımız da Zaur Vedili yaradıcılığına üz tutur.“VEDİBASAR” qəzetinin Nax.MR üzrə bölgə müxbiri olan Zaur Vedili Azərbaycan Yazıçılar Birliyinin üzvüdür.“Bizi sevgi yaşadacaq”kitabı şairin oxuculara yeni poetik töhfəsidir.Zaur Vedili “Bizi sevgi yaşadacaq”.“Əcəmi” Nəşriyyat-Poliqrafiya Birliyi,Naxçıvan-2012.160.Səh.4700000000 053-2012 “Əcəmi” 2012.QAPINI GENİŞ AÇIN,ZAUR VEDİLİ GƏLİR! Məni qınamayın,qəlbə yaxın adamların telefon zənginin səsi adama tanış gəlir.Belə asta-asta çalınan zəng səsi də mənə doğma gəldi.Dəstəyi qaldırmadan bildim ki,şair dostum Zaur Vedilinin şirin səsini eşidəcəyəm.Belə də oldu.Şən və oynaq səslə məni salamladı.Yaradıcılıqda olan yenilikləri xəbər aldım.Hər sorğunun sonunda da xoş cavablar gözlədim.Və sonda ürəyindəki istəyini çatdırdı.-Yeni kitabımın əlyazmaları hazırdı.Çox istəyərdim ki,oxuyub fikirlərini bildirəsən və məsləhət olsa ön söz yazasan.Doğrusu bu təklif mənim üçün bir az gözlənilməz oldu.Ondan çox müxtəlif janrda yazılmış kitabların müəllifi olan Zaur Vedilinin yaradıcılığı haqqında tanınmış ədəbiyyat adamları fikirlər söyləmiş,onun rəngarəng yaradıcılığını təhlil etmişlər.Görəsən mənim qələmim bu tanınmış şairin yeni yaradıcılığının bəhrələri olan şeir və poemaları haqqında tələbkar oxu-culara yeni fikirlər çatdıra biləcəkmi? Ya Allah-deyib çiyinlərimdəki böyük məsuliyyət yükünü çəkə-çəkə qovluqdakı şeirləri oxuyuram və kimdir Zaur Vedili sualını ilk olaraq cavablandırıram Qərbi Azərbaycanın ən dilbər guşəsində ömürlük yaşamaq ona və yüz minlərlə həmyerlilərinə qismət olmamışdı.Əzəli və əbədi torpaqlarımızı məcburi surətdə tərk edib Azərbaycanın qədim Naxçıvan bölgəsinə pənah gətirib.İlk təhsilini doğma kəndi olan Xalisada alan Zaur,Naxçıvan şə-hərində məskunlaşdıqdan sonra buradakı 11 saylı orta məktəbdə təhsilini davam etdirir.1996-2000-ci illərdə Naxçıvan şəhərindəki Ü.Hacıbəyli adına Musiqi Kollecinin xanəndəlik sinfində təhsil alıb.Zaur şeir yaradıcılığına on üç yaşından başlayıb.İlk şeirlərini bu gün ürəyini göynədən Vedi torpağında yazıb.Qəlbində çağlayan Vətən məhəbbətini ağ vərəqlərə köçürdüb.Taleyinə qaçqınlıq yazılan gənc şairin ilk şeirləri isə itkin düşüb.1988-ci ildə Xalisadan Naxçıvan şəhərinə köçər-kən qaçqınlıqdan ilk şeirlərini özü ilə götürə bilməyib.Sonradan şeirlərinin taleyi Zauru daha da sarsıdır.Ona “Ermənistanda nə qalıb,nə talanıbsa ermənilərindir” deyiblər! Və Zaur qəlbinin səsi ilə yazdığı 70-adda şeirlərdən məhrum olur.Qəlb pıçıltılarının itgin düşməsi Zaur Vedilinin qay-nar yaradıcılığına səd çəkə bilmədi,yeni şeirlər yazdı.Müxtəlif yerli və xarici mətbuat səhifələrində əsərləri dərc olundu.Az bir müddət onun “Vedi həsrəti”,“Haray”,“Ayrılıqdan qorxuram”,“Ürəyimdə yanan işıq”,“Duz səpilmiş yaramız”,“Sevgimizin xətrinə”,“Durnalar gələndə qayıdacağam”,“Qərib yurduma salam”,uşaqlar üçün yazdığı “Aygünlü Səmalı dünyam”,“Nə güləyən qızdı bu?” adlı şeirlər və “Məhəbbətin intiqamı” adlı dram əsərlərindən ibarət kitabları oxucularının ixtiyarına verilib.M.T.Sidqi adına Naxçıvan Dövlət Kukla Teatrında səhnələşdirilmiş “Təpəgöz” “İlanlar kraliçası Küknar” “Şahzadə Bəndalı”,“Meşə macəraları” adlı pyesləri uşaqların ən çox istədikləri tamaşalardandır.Müxtəlif bayram konsertlərində,televiziya ekranlarında,radio dalğalarında Zaur Vedilinin mahnıları sevimli müğənnilərimiz,xanəndələrimiz və aşıqlarımız tərəfindən məlahətli səslə oxunur,zövqlə dinlənilir.Haradan başlanır Vətən? Zaur Vedilinin qovluğundakı şeirlər bir neçə yarımbaşlıqlara bölünüb.Birinci bölüm “Gözüm doymaz öz elimdən,obamdan” adlanır.Bu şeirləri oxuyanda istər-istəməz şairdən soruşmaq istəyirəm.Haradan başlanır Vətən? Və sualı özüm cavablandırıram.Vətən hər bir insan üçün müqəddəs nemətdir.Bu müqəddəs neməti qoruyub saxlamaq üçün övladları öz canını qurban verməlidilər.Çünki bizim yaşadığımız bütöv Azərbaycandan ulu Tanrı heç bir gözəlliyi əsirgəməmiş,ən nadir yeraltı və yerüstü sərvətlərini bəxş etmişdir.Elə ona görə də əsrlər boyu yadelli işğalçılar topaqlarımıza göz dikmiş,onun sərhədlərini pozmuşlar.Doğulub üzərində boy atdığımız torpaqlarımız da min bir hiylə ilə yadellilərin taptağına çevrilmişdi.Haqlı ola-raq deyilir ki,Vətən sərhəddən başlanır.Bəs bu sərhəd haradan başlanıb harada qurtarır? Atalarımız bir vaxtlar deyərdi ki,Saxalin adasından Kamçatkadan BAM-dan uzaqlardan,çox uzaqlardan başlanır Vətən.Bu gün biz Sədərəkdən o yana keçə bilmirik! Zaur Vedilinin doğulduğu Vedibasar mahalına doğmalarından olan qərib ruhların haray çəkdiyi Xalisa kəndinə gedə bilmirik! Yad caynaqlarda qalan Kərki kəndini gəzə bilmirik! Günnütdə qala bilmirik! Axuradan Havuşa dədə-baba yolumuzla yol gedə bilmirik! Sən demə yaxınlardan lap yaxınlardan başlanırmış Vətən! Nənələrimizin də günahları çox olubdur.Göydən alma düşməyə-düşməyə ovudub yuxuladıblar bizləri.Ən qorxulu vəhşi ermənilər canımıza,qanımıza torpaqlarımıza göz dikdikləri halda Xortdanla,Divlə qorxudublar.Sənə mənə söyləmiyiblər həqiqətləri.Yamanca unutqan olublar! Babalarımız tayqulaq erməni cəlladı Andranikin torpaqlarımızda törətdiyi cinayətləri,elimizi-obamızı top atəşinə tutmasını,uşaqlara,qadınlara işgəncələr verməsini vaxtında bizlərə xatırlatmadılar.Zaur qardaşım,bu gün başlıca amal sevməkdən sevilməkdən,elimizin-obamızın sərhədlərindən başlayan ana torpağı qorumaq,onun müqəddəs qoynuna yadların bir daha ayaq basmamasına yol verməməkdir.Odlar yurdu Azərbaycan qədim tarixə malikdir.Onun bir zamanlar olduğu sərhədlərinə baxanda qəlbimiz nə qədər fərəhlənirsə itirdiyimiz torpaqlarımız bir o qədər təəssüf hissləri yaradır.Bu gün Dəmir qapı Dərbənddən,cənubi Azərbaycandan,Qərbi Azərbaycandan ayrı düşüb Azərbaycan! Bunlar azmış kimi 1988-ci ildə Odlar Yurdumuzun sinəsi üstündə yeni bir xəyanət tonqalı qa-landı.Vətənimizin dilbər guşəsi Qarabağımız ermənilərlə onların havadarları tərəfindən işğal edildi.Vətənimizin sərhədləri iyirmi faiz də azaldı! Haradan başlanır Vətən! Sədərək elindənmi? Axı Sədərəkdən Vedibasara qucağına həsrət qaldığın doğma kəndin Xalisaya,o yerlərin dağlarına gedə bilmirsən.Yenə yolda hicran adlı qatarmı? O,qatarı görən vüsal udarmı? Zaur,yazsam ünvanına çatarmı? Məktub yazmaq istəyirəm Vedimə!-deyirsən ay qəlbi həsrətdən kaman kimi inləyən,intiqam üçün həmişə bütün mübarizələrə hazır olan,qələmi silahdan kəsərli olan şair qardaşım.Gələcəkdən xəbərsizəm.Ancaq təəssüf ki,hicran qatarını hələ vüsal uda bilməyib.Ancaq udacağına ürəyimdə böyük inamım var.Çox haqlı olaraq yazırsan.Oldum qucağında ötəri qonaq,Uzaq düşdüm dərddən,qəmdən çox uzaq,Ay yaralı könlüm sözüm haqdır,haqq,Sədərəkdən Vedi qoxusu gəlir! “Sədərəkdən Vedi qoxusu gəlir!”.Qəribə təsəllidir elə deyilmi? Bu təsəllini,sabaha inamı “Gözüm doymaz öz obamdan,elimdən” və “Vedisiz göynəyir Zaur Vedili” bölmələrində toplanan şeirlərində daha çox hiss edirik.Poeziyanın dağ çayı kimi üsyankar ömür dostu Poeziya… Ömrümüzün ən kövrək çağlarında ülvi duyğularla bizi görüşdürən İlahi qüvvə.Poeziya.üzdə qayğılı kədərli düşüncəli,daxildə dağ çayı kimi üsyankar ömür dostumuz.Zaur Vedili bu İlahi qüvvəni qorumaq üçün şam kimi yanıbdır.Səmasında dahi Nizami ulduzu yanan,Füzuli günəşi nur saçan,Məmməd Araz şeyriyyəti səslənən bir dünyaya ucuz söz yığnağı gətirmək istəməmişdir Zaur Vedili.Zaur Vedili şeir yaradıcılığında oxucusunun qarşısına haqlı sual qoyur:-Niyə sonumuzu fikirləşmirik? Bəlkə bu sualın cavabını öz əməllərimizlə həyata keçirtsəydik başımıza bu bəlalar,min bir faciələr gəlməzdi.Zaur Vedili də belə incik şeirlər yazmazdı.İblisə,şeytana tez aldanırıq,Yaxşı əməllərdən gen dolanırıq,Qaranlığa tərəf çox boylanırıq,Niyə sonumuzu fikirləşmirik? “Yaşadım”,“Telli saz”,“Sən özgə aləmsən,ay sədəfli saz”,“Könüllərdə yerin var”,“Sazlı-sözlü Zeynəbimiz” “Yallını çal Yallı kimi”,“Bu bayramda” aşıq Fəzail Miskinə yazdığı “İnsaf”,“Ağladı” kimi şeirlərində Azərbaycan xalqına məxsus milli dəyərlərimizin,milli sərvətlərimizin əvəzsizliyindən söz açıb.Şair qeyd edib ki,milli dəyərlərimiz min illər boyu formalaşaraq bizə gəlib çatıbdır.Ona görə də bu dəyərləri qorumaq və yaşatmaq hər birimizin ən ümdə vəzifəsidir.Xalqın milli dəyərlərini qorumaq onun gələcəyini qorumaq deməkdir.Min illərdi Vətənimə,xalqıma,Həm əzəmət,həm qürurdu telli saz.Başdan-başa qəlb oxşayan sehirdi,Möcüzədi,həm də sirdi telli saz.Sevgi də qəribə olurmuş Zaur Vedilinin bu kitabının “Nə qəribə sevgidir bu” bölməsində toplanan 53-adda şeirlərdən sevgi-məhəbbət yağışı yağır.Bu şeirlərin qəhrəmanları söz deyəndə utandıqlarından yanaqları lalə kimi qızaran,duruşuğunda bənövşə kövrəkliyi olan,isməti nənələrimizdən yadigar kimi saxlayan el gözəlləridi.Bəxtimdə doğan Aysan,Qəlbimdə hay-haraysan,Tanrıdan mənə paysan,Səni necə sevməyim? Solmayan tər qönçəsən,Qönçədən sən incəsən,Mənim lap qəlbimcəsən,Səni necə sevməyim? “Bilmirdim”,“Bu sevgi nədəndir”,“Darıxma”,“Bu qız məni öldürəcək”,“Daha məni gözləmə”,“Səni xoşbəxt edəcəm mən”,“O gözəlin gözləri”,“Bir də gülməyəcək tale üzünə” kimi şeirlərdə saf və təmiz məhəbbətlə birgə vüsal,ayrılıq,həsrət kimi sözlər də özünə yer tapıbdır.Həsrət bizi elə qucdu,Vüsal mülkü himdən uçdu,Bu səbəbdi,yoxsa suçdu? Fərq eləməz,gen tut məni,Çalış daha unut məni! “Sonetlər çələngi” ülvi bir qayəni canlandırır Yeddi yüz ildən artıq Avropa xalqlarının poeziyasında tarixi olan sonet lirik janrlardan biridir.Poeziyamızda son illərdə qələmə alınmış “Sonetlər çələngi”ndən biri də Naxçıvanda yaşayan şair Zaur Vediliyə məxsusdur.“Şərq qapısı” qəzetində 2000-ci ildə dərc olunmuş “Sonetlər çələngi” fəlsəfi ovqatı ilə səciyyələnir.Şair dünya və bəşər taleyi barədə düşünur insanlığın səadət yolunu hamının haqdan yaranmasında,qəlbən saflaşmasında,xoş əməllər arxasınca getməsində görür.Şəri-çirkin niyyətləri,yaramazlıqları pisləyir.Oxucularını ali həqiqətin işığında yol getməyə səsləyir.Şairi düşündürən budur:Beş günlük dünyadı bu nurlu dünya,Qoynunda qonaqdı doğulan hər kəs.Bunu bilə-bilə bilmirəm niyə,Artır insanlarda pisliyə həvəs? Gizlincə qucuruq bəd əməlləri,Xəbərsiz sanırıq bundan hamını.Vaxtsız solduraraq qönçə gülləri,Günəş,Ay sanırıq günah şamını.Nə qədər yamanlıq eləsək də biz,Lakin unuduruq pislikləri tez Düşünsək bilərik kimdir günahkar.Yetər göllərində batdıq günahın,Hər şey yadındadır böyük Allahın,Dünyanın sərt qışı,güllü yazı var.Belə düşüncələrin ardınca ülvi şair niyyəti,pak diləyi misralardan boylanır.“Sonetlər çələngi” haqqında tanınmış ədəbiyyatşünas alim Hüseyn Həşimli maraqlı fikirlər söyləmişdir.Hüseyn Həşimlinin “Azərbaycan poeziyasında sonet və terset” kitabındakı Zaurun yaradıcılığı haqqında deyilənlərin maraqlılığını nəzərə alaraq olduğu kimi təqdim edirik:-Zaur Vedilinin çələngindəki sonetlər arasında məna,məzmun bağ-lılığının güclü olduğunu,hər bir sonetin vahid məcraya yönəldiyini və bu yöndə müvafiq,poetik semantika daşıdığını ayrıca qeyd etməliyik.Başqa sözlə desək,forma naminə məzmun qurban verilməmiş,həmçinin fikrin bədii təqdiminə lazımi diqqət yetirilmişdir.Bütün çələng ülvi bir qayəni canlandırır.Çələngdəki sonetlərin hamısı İtalyan soneti formasında olub.“Abab,qdqd,mmp” kimi qafiyələnmişdir.Sevimli oxuculara onu da bildirim ki,Zaur Vedili Naxçıvanda “Sonetlər çələngi”ni yazan ilk qələm əhlidir.Zaur Vedili yaradıcılığında rübailər Azərbaycan ədəbiyyatında öz qədimliyi ilə seçilən rübai janrında çox gözəl əsərlər yazılmış və bu əsərlər əsrlər ötsə də öz mənasını,öz təravətini qoruyub saxlamışdır.Zaur Vedili də gözəllikdə və kövrəklikdə kəpənəyə bənzəyən rübailər ilə oxucularının görüşünə gəlib.Bu kitabda müəllifin otuz üç rübaisi sevimli oxucularının ixtiyarına verilmişdir.Hər birisi insanı düşündürən,onu həyatda düz və xeyirxahlığa səsləyən bu rübailər Zaur yaradıcılığının əsas xəttini təşkil edir.Könlüm istər gül bağından gül üzsün,O gülləri nurlu yola o düzsün,Pisliyindən əl çəkmirsə pis adam,Niyə yaxşı yaxşılıqdan əl üzsün? Zaur Vedilinin biri-birindən öz ahənginə,yazı tərzinə,mənalığına görə fərqlənən rübailəri istər-istəməz oxucusunu özünə cəlb edir.Zaur Vedili yaradıcılığında qəzəl janrı Bu kitabda Zaur Vedilinin qəzəllərinin dərcinə əlbəttə ki,ürəkdən sevindim.Əlbəttə,klassik janrda böyük ustadların yazdıqları qəzəllərdən sonra bu sahəyə müraciət etmək çox böyük məsuliyyət tələb edir.Elə bu məsuliyyəti bilə-bilə Zaur Vedili qəzəllərinin birində yazır:Gözlərdən yaş ələnsə bağrım başı qana dönər,Haqqı taptanan görsəm gen dünyam zindana dönər.Bu həyatda Zaurun öz amalı,öz andı var,Onun pak əməlləri dillərdə dastana dönər.* * * Zaur Vedili oxucularının görüşünə gəldiyi bu yeni kitabında “Vüqarlı Azərbaycan” və “Sevdalı könüllər” adlı poemalarını da əziz oxucularına ərməğan edib.Elə-obaya,insana sevgi və məhəbbətlə yazılan bu poetik əsərlər müəllifin pak və təmiz,həmçinin əsil şairə məxsus olan qəlbindən gələn səmimi hisslərdir.Bəli,əziz oxucu qələm dostumuz Zaur Vedili yeni kitabı ilə sizlərə qonaq gəlir.Buyurun,onun üzünə qapılarınızı geniş açın! O həqiqətən də buna layiqdir İBRAHİM YUSİFOĞLU,AYB-nin və AJB-nin üzvü,“Qızıl qələm” mükafatı laureatı GÖZÜM DOYMAZ ÖZ OBAMDAN,ELİMDƏN AZƏRBAYCAN BAYRAĞI Dalğalan,xoş hüsnünü görən gəlsin ilhama,Həm Vətənim,həm elim çatsın arzuya,kama,Sevgin elə böyükdür,qoymaz qəlbə qəm dama,Dostuna göz nurusan,düşməninə göz dağı,Azərbaycan bayrağı! Səninlə öyünürəm fəxrimsən,vüqarımsan,Qışın ortasında da çiçəkli baharımsan,Həm mənim xəzinəmsən,həm xəzinədarımsan,Qiymətlidir Yurdumun qara daşı,torpağı,Azərbaycan bayrağı! Çiçəklənən yurdumda ümidim,pənahımsan,Məscid kimi,pir kimi mənim səcdəgahımsan,Zülmət gecələrdə də işıqlı sabahımsan,Sənsən Odlar yurdunun yanar odu,ocağı,Azərbaycan bayrağı! Sənə olan sevgimiz sığmır şeirə,dastana,Gözəllik bəxş edirsən yerə,göyə,cahana,And içirəm müqəddəs kitabımız Qurana,Sənə bağlıdır sənə,ömrümüzün xoş çağı,Azərbaycan bayrağı! Vətənimin tarixi,illərin naməsisən,Müstəqillik carçısı,azadlıq nəğməsisən,Dilimizin ən şirin olan xoş kəlməsisən,Partladıqca partlasın qoy səni görən yağı,Azərbaycan bayrağı! Günəş qədər işıqlı,dünya qədər böyüksən,Sənə qənim olanın çiynində ağır yüksən Dostun başına tumar,yad başına külünksən,Vüqarına qurbanam,ey xoşbəxtlik çırağı,Azərbaycan bayrağı! Anam Azərbaycanın başının örpəyisən,Zaurun ruhu,canı,döyünən ürəyisən,Səni sevən hər kəsin həmişə gərəyisən,Ey sonsuz səmaların üçrəngli göy qurşağı,Azərbaycan bayrağı! 7 sentyabr 2010 QƏLƏMLƏR SUSMASIN Kİ,SİLAHLAR DANIŞMASIN! Doğulan hər bir insan bu dünyada qonaqdır,Ömrü işıqlandıran ədalət,birdə haqqdır,Qələmim həm qılıncdır,həm süngüdür,həm tankdır,Arzumdur silahlarla küsənlər barışmasın,Qələmlər susmasın ki,silahlar danışmasın! Qələm əhli ağı ağ,qaranı qara yazsın,Şeytana aldanmasın,onunçün qəbir qazsın,Şüarımı orden tək hamı döşündən assın,Sönmüş qanlı alovlar bir daha alışmasın,Qələmlər susmasın ki,silahlar danışmasın! Nurlansın zülmət gecə işıqlı səhər kimi,Həyat bal şərbətdirsə,dadmasın zəhər kimi,Sülhün carçısı olsun hamı bir nəfər kimi,Müharibə,qan qada sel tək aşıb daşmasın! Qələmlər susmasın ki,silahlar danışmasın! Bütün xalqlar,ölkələr atsınlar sülhə imza,Qarlı-boranlı yerlər çevrilsin güllü yaza,Hər bir kəs ölümə yox,cəhd eləsin xilasa,Düz yolda yolçu olsun,bir addımda çaşmasın,Qələmlər susmasın ki,silahlar danışmasın! 5 may 2009 BİTMƏZDİR O DAHİYƏ OLAN MƏHƏBBƏTİMİZ! Ulu öndərimiz Heydər Əliyevə O,elə günəşdir ki,günəşdən çoxdur nuru,El dilində dastandır onun əzmi,qüruru,Millətin uğurudu onun hər bir uğuru Bununçün ona daim güvəndi millətimiz,Bitməzdir o dahiyə olan məhəbbətimiz! O,bu yurdun,bu elin işıqlı səhəridi,Dövrün həm dahi şəxsi,həm də peyğəmbəridi,Həm adı,həm əməli dillərin əzbəridi,Ona güvənmişiksə sarsılmaz qüdrətimiz,Bitməzdir o dahiyə olan məhəbbətimiz,Arxasında dağıydı həmişə elimizin,Kamil bilicisiydi hər zaman dilimizin,Çınqıllar kəsənmədi yolunu selimizin,Xalq-Heydər,Heydər-xalq dedi,puç olmadı cəhdimiz,Bitməzdir o dahiyə olan məhəbbətimiz! O öz siyasətiylə zülməti şum elədi,Dağam deyən çoxunu dağıdıb qum elədi,Poladı,dəmiri də yumşaldıb mum elədi,Onunla artıb bizim gücümüz,qüvvətimiz,Bitməzdir o dahiyə olan məhəbbətimiz! Danışanda dilindən sanki nur tökülürdü,Elə bil ki,dan yeri təzəcə sökülürdü,Bütün qaranlıqlar işığa bükülürdü,Haqq deyən hər bir kəsə dərsdir siyasətimiz,Bitməzdir o dahiyə olan məhəbbətimiz! Ona sevgi hər qəlbdə yanır ocaq,köz kimi,Sözün qüdrəti çatmır tam bildirəm sevgimi,Bu xalqı,bu torpağı o,qoruyub göz kimi,Ölsək də əmanətə olmaz xəyanətimiz,Bitməzdir o dahiyə olan məhəbbətimiz! Onu cismən edəndən bizlərdən ulu Tanrı,Onsuz hər bir ürəyin qubarı var,qubarı,Bəli,mən əminəm ki,pak müqəddəs məzarı,Olubdur,olacaqdır hər an ziyarətimiz,Bitməzdir o dahiyə olan məhəbbətimiz! EŞQ OLSUN TÜRK XALQINA Solmazdır baharımız,Sarsılmaz vüqarımız,Sən qoru ey Tanrımız,Eşq olsun türk xalqına! Haqqı var öyünməyə,Qəlblərdə döyünməyə,Gərək bu od sönməyə,Eşq olsun türk xalqına! Düşmənə zərbə vurar,Yeni bir dünya qurar,Diz çökməz,məğrur durar,Eşq olsun türk xalqına! Hər işdə zəfər çalar,Yağını taxtdan salar,Tarixdə ərtək qalar,Eşq olsun türk xalqına! 6 sentyabr 2008 AZƏRBAYCAN ORDUSUNA EŞQ OLSUN! Nə sarsıntı,nə qorxu var canında,Yaranandan ərlik coşur qanında,Ay ürəyim,ay ömrüm hər bir anında,Azərbaycan ordusuna eşq olsun! Ərlik dərsin alıbdılar beşikdə,Haqq deyib,haqq görüblər ev-eşikdə,Ayıq sayıq durublar keşikdə,Azərbaycan ordusuna eşq olsun! Qadirdilər tufanları yarmağa,Silahlanıb sərhədlərdə durmağa,Can atırlar xoşbəxt dünya qurmağa,Azərbaycan ordusuna eşq olsun! Geyib zireh paltarını əyninə,Vətən adlı yük götürüb çiyninə,Qara xallar düşməz əsla beyninə,Azərbaycan ordusuna eşq olsun! 30 dekabr 2009 GÖZÜM DOYMAZ ÖZ OBAMDAN,ELİMDƏN Fərqi yoxdur aranlıyam,dağlıyam,Gərək yurdu gözüm üstə saxlayam,Bu torpağa,xalqa elə bağlıyam,Gözüm doymaz öz obamdan,elimdən.Qara yellər dolansa da başımda,Gül ətri var kəsəyimdə,daşımda,Bel bükülsə,olsam da yüz yaşımda,Gözüm doymaz öz obamdan,elimdən.Yer də,göy də bürünsə qar-borana,Bir daşını dəyişmərəm cahana.Məhəbbətim sığışmaz min dastana,Gözüm doymaz öz obamdan,elimdən.Parlaq olan öz ənənəm,adətim,Olur hər vaxt mənim şanım-şöhrətim.Qonaqpərvər,sülhü sevən millətim,Gözüm doymaz öz obamdan,elimdən.Yurdda,eldə qazanılan hər uğur,Mənim üçün həm vüqardı,həm qürur.İki dünyam bir olsa da,ay Zaur,Gözüm doymaz öz obamdan,elimdən.23 iyul 2010 TÜRKÜN TÜRKDƏN YAXIN DOSTU YOXDUR,YOX Dünya yaranandan indiyə qədər,Həm sevinc görmüşük,həm də qəm-kədər,Halımız olsa da betərdən betər,Türkün türkdən yaxın dostu yoxdur,yox! Qılınc da çalmışıq,ox da atmışıq,Yad qəlbə nizətək çox vaxt batmışıq,Bütün yatanları ta oyatmışıq,Türkün türkdən yaxın dostu yoxdur,yox! Həyat başdan-başa sınaq olsa da,Yolumuz gah təpə,gah dağ olsa da,Hamı bu dünyada qonaq olsa da,Türkün türkdən yaxın dostu yoxdur,yox! Bu fani dünyada biz bilə-bilə,Gərək aldanmayaq hər şirin dilə,Vallah dayansa da alnıma güllə,Türkün türkdən yaxın dostu yoxdur,yox! Çənli gündə türkə arxa türk olur,Düşmən kölgəsinə daş,külüng olur,Özünə dönəndə o,böyük olur,Türkün türkdən yaxın dostu yoxdur,yox! 15 may 2009 QƏDƏMLƏRİN MÜBARƏKDİ TƏZƏ İL Gəlişinlə gülüş gətir cahana,Sığışmasın sevincimiz dastana,Yağdır ağ gün yağışını hər yana,Qədəmlərin mübarəkdi təzə il.Yerə-göyə bəxtəvərlik,sülh gətir,Qara daş da ətir saçsın,qoy ətir,Hər ürəkdə sevinc adlı gül bitir,Qədəmlərin mübarəkdi təzə il.Tam ərisin kədər,hicran buzumuz,Əskilməsin çörəyimiz,duzumuz,Süfrəmizdə bol olsun hər ruzimiz,Qədəmlərin mübarəkdi təzə il.Ulduz gətir,Günəş gətir,Ay gətir,Çeşmə gətir,bulaq gətir,çay gətir,Yurdumuza səadəti pay gətir,Qədəmlərin mübarəkdi təzə il.İlham versin sənə elin alqışı,Pozulmasın gözəlliyin naxışı,Rahat olsun dünyanın hər qarışı,Qədəmlərin mübarəkdi təzə il.Yoxa çıxsın dünyamızdan hər xəta,Tanımayaq müharibə,qan-qada,Sən daha da şirinlik qat həyata,Qədəmlərin mübarəkdi təzə il.2 yanvar 2010 TƏBRİZ Yenə gəldim doğma,isti qoynuna,Anamtək sarılam sənin boynuna,Son qoyub fələyin tərs oyununa,Döndərdik yasını toyuna,Təbriz! İllərlə çəksək də biz həsrətini,Yaşatdıq ürəkdə məhəbbətini,Heç zaman soldurma təravətini,Bir də qul olmarıq oyuna,Təbriz! Qəlbdə dil açırsan telli saz kimi,Könlü məst edirsən xoş avaz kimi,Hər fəslin gözəldir güllü yaz kimi,Heyranam qışına,yayına,Təbriz! İllərin həsrəti yox olub daha,Heç zaman batmarıq bir də günaha,Şükür milyon kərə,şükür Allaha,Vurğunam o,çinar boyuna,Təbriz! Dünəni,sabahı fikirləşməsək,Can atıb daha da diriləşməsək,Əgər yumruq kimi biz birləşməsək,Necə hay verərəm hayına,Təbriz?! Zaur,biz məğruruq,məğrur da duraq,Hər vaxt çəkici bir zindana vuraq,Bütöv Azərbaycan dünyası quraq.Qurbanam kökünə,soyuna,Təbriz! 5 oktyabr 2008 DÜŞMƏ TORA,TÜRK BALASI! Amandı türk oğlu türk,sən sadiq ol öz andına,Unutqan olma qəti,dünənini sal yadına.Yol vermə ermənilər minə fələyin atına,Mindisə,bu millətin demək artdı dərd-bəlası Arif ol sən həmişə,düşmə tora türk balası! Beşcə gün yer verdinsə erməniyə qucağında,Bil ki,od qalmayacaq altıncı gün ocağında,Deyəcək-babamındır dağın,daşın,torpağın da,Fikirləş yaxşı-yaxşı,tikmə xalqa dərd qalası Arif ol sən həmişə,düşmə tora türk balası! Sən bil ki,o,iblislər güc verərək şirin dilə,Qalxacaq qucağında ucalığa pillə-pillə,Elə ki,fürsət tapdı,vuracaqdır sənə güllə,Şah oğlu şah da olsan olacaq taxtdan salası Arif ol sən həmişə,düşmə tora türk balası! O,susuz ilanların yetişdisə ağzı suya,Onlar nələr edəcək gərək bunu hər kəs duya,Mümkün deyil onların yamanlıqdan gözü doya,Elə ki,fürsət tapdı,olacaq səni çalası Arif ol sən həmişə,düşmə tora türk balası! Onların adətidir yazıqlaya,boyun bükə,Fürsət tapdısa səni parçalayar tikə-tikə,Heç zaman mümkün deyil it itdiyindən əl çəkə,Düşmənlərin nə qədər hamar olsa da malası Arif ol sən həmişə,düşmə tora türk balası! 22 noyabr 2009 VEDİSİZ GÖYNƏYİR ZAUR VEDİLİ O YOLLAR Məni doğma el-obamdan ayırıb,Uşaq vaxtı qərib etdi o yollar.Yol abadlıq,yol xoşbəxtlik olsa da,Ürəyimdə dərdtək bitdi o yollar.Qoca,cavan yandı əcəl oduna,Həsrət qaldıq Vedibasar yurduna,And olsun o Vətənimin adına,Məni yağtək tam əritdi o yollar.Qəlbimizə elə batdı bu bıçaq,Sevinc,gülüş düşdü bizdən çox uzaq,Dağ qum olar biz çəkəni çəksə dağ,Bəxtimizdən niyə itdi o yollar.Tanrım,eşit hər duamı,sözümü,Bir də görüm Xalisada özümü,Gün olsun ki,mənim ağlar gözümü,Zaur,görək tam kiritdi o,yollar.3 mart 2009 SƏDƏRƏKDƏN VEDİ QOXUSU GƏLİR Oldun qucağında ötəri qonaq,Uzaq düşdün dərddən,qəmdən,çox uzaq,Ay yaralı könlüm,sözüm haqdır haqq,Sədərəkdən Vedi qoxusu gəlir.Qara bulud kimi boğulmuşam mən,Elə bil dünyada yox olmuşam mən,Bəlkə də təzədən doğulmuşam mən? Sədərəkdən Vedi qoxusu gəlir.Yurd-yuva salsa da hicran ürəkdə,Olmaz bu rayihə güldə,çiçəkdə.Özgə ətir duydum əsən küləkdə,Sədərəkdən Vedi qoxusu gəlir.Özgə sabah oldu bugünkü sabah,Zənn etdim özümü lap şah oğlu şah.Necə bəxtəvərəm,xoşbəxtəm Allah! Sədərəkdən Vedi qoxusu gəlir.Zaur,arzuların gerçək ola kaş,Qoyam o yerlərdə daş üstünə daş Nə yerə sığıram,nə göyə,qardaş,Sədərəkdən Vedi qoxusu gəlir.28 avqust 2010 BİZİM DAĞLARA Yolum düşə kaş ki gedəm,Bizim dağlara,dağlara.Neçə ildir mən həsrətəm,Bizim dağlara,dağlara.Hicran qəlbi elə sıxır,Alovunda külüm çıxır.Ay taleyim,məni çağır,Bizim dağlara,dağlara.Son qoyula bu atəşə,Kolanıya yolum düşə,Dərin sevgim var həmişə,Bizim dağlara,dağlara.Tanrım,çoxdur şikayətim,Zəhər olub bal-şərbətim.Tükənməzdir məhəbbətim,Bizim dağlara,dağlara.Zaur köhlən ata minə,Kaş Məngümə gedə yenə.Qonaq olam dönə-dönə,Bizim dağlara,dağlara.12 yanvar 2010 KAŞ QAYIDA XALİSALI GÜNLƏRİM Neçə ildir itirmişəm cənnəti,Çox ağırdı taleyin bu qisməti,Tanrım poza bəxtimdəki həsrəti,Kaş qayıda Xalisalı günlərim! O yerlərdə bilməzdik qəm,intizar,Ömrümüzü bürüyərdi xoş bahar.İndi ömrün yazına da yağır qar,Kaş qayıda Xalisalı günlərim! Fələk məni saldı yurddan uzağa,Didələrim döndü qoşa bulağa,Od ələnə sönmüş hər bir ocağa,Kaş qayıda Xalisalı günlərim! Fələk niyə bizi hədəf seçibdir? Mən dərdlilər eyni sudan içibdir.Uşaqlığım qucağında keçibdir,Kaş qayıda Xalisalı günlərim! Tam dayana ayrılığın küləyi,Gedib gəzəm bütün kəndi-kəsəyi.Sevinc,vüsal quca dərdli ürəyi,Kaş qayıda Xalisalı günlərim! Qəlb içimdə hər gün fəryad qoparır,Bu fəryadım qaya yarır,dağ yarır,Xəyal məni hər gün ona aparır,Kaş qayıda Xalisalı günlərim! Tanrım qurtar bu bəladan Zauru,Söküb dağıt fələk quran hər toru.Vətən,torpaq,eldir mənə göz nuru,Kaş qayıda Xalisalı günlərim! 30 mart 2010 VEDİSİZ GÖYNƏYİR ZAUR VEDİLİ Yoxdur nə gündüzüm,nə də ki gecəm,Hicran dünyasında elə bil heçəm.Kaş Həcər bulağın gözündən içəm,Ola dərdlərimə məlhəm mərd əli,Vedisiz göynəyir Zaur Vedili! Bu qismət yığsa da dərd üstünə dərd,Bitməz o yerlərə qəlbdə məhəbbət.Bu acı ayrılıq,bu acı həsrət,Vallah məni dəli edəcək,dəli,Vedisiz göynəyir Zaur Vedili! Xalisa nisgili qəddimi əydi,Sanki ürəyimə bir güllə dəydi.Bütün el mən geyən libası geydi,Tanrım,bu bəladan sən qurtar eli,Vedisiz göynəyir Zaur Vedili! Fələk min zövq alır qəddi bükməkdən,Gözlərə qan damır qan-yaş tökməkdən,Ağı söyləməkdən,haray çəkməkdən,Bülbül dili olub lal quşun dili,Vedisiz göynəyir Zaur Vedili! Qəlbimi kövrəldən,vallah,qubardı,Elə bil gen dünya gözümdə dardı,Vətən söyləməkdən dilim qabardı,Dərdim duyanlara bəllidir,bəlli,Vedisiz göynəyir Zaur Vedili! 22 aprel 2010 MƏKTUB YAZMAQ İSTƏYİRƏM VEDİMƏ Ey müqəddəs yerin,göyün hakimi,Sən bilirsən yurda olan sevgimi.Övlad kimi,qardaş kimi,dost kimi,Məktub yazmaq istəyirəm Vedimə.Baş açmıram fələk quran oyundan,Nə yasından,nə də onun toyundan.Neçə ildir xəbərsizəm mən ondan,Məktub yazmaq istəyirəm Vedimə.Hələ könül verməmişdim bir qıza,Qaçqın sözü düşdü dilə-ağıza.Hər arzumu köçürüb ağ kağıza,Məktub yazmaq istəyirəm Vedimə.Ayrı düşdüm yurddan,dağdan,qayadan,Göz yaşlarım seçilmədi dəryadan.Qorxuram ki,qərib köçəm dünyadan,Məktub yazmaq istəyirəm Vedimə.Yenə yolda hicran adlı qatarmı? O qatarı görən vüsal udarmı? Zaur yazsam ünvanına çatarmı? Məktub yazmaq istəyirəm Vedimə.1 iyul 2010 HƏSRƏTƏM MƏN QUCAĞINA KƏNDİMİN Neçə ildir gedəmmirəm qoynuna,Həsrətəm mən qucağına kəndimin.Fələk elə sarılıb ki,boynuna,Son qoyulub xoş çağına kəndimin.Qəfil döndü bəxtindəki toy vaya,Heç Tanrı da yetişmədi haraya.Qəriblikdə mən olunca sal qaya,Dönəm qara torpağına kəndimin.Zaur,yurddan sürgün olduq,biz sürgün,Mümkün işlər dönüb oldu namümkün.Qismət ola,heç olmasa bircə gün.Gedib dönəm qonağına kəndimin.2 noyabr 2008 XALİSA HƏSRƏTİ,VEDİ HƏSRƏTİ Neçə ildir məni məndən alıbdır,Xoşbəxt günlərimi taxtdan salıbdır.Şahmar ilan kimi məni çalıbdır,Xalisa həsrəti,Vedi həsrəti.O gün ki,biz düşdük qoynundan uzaq,Ayaqlar altında tapdalandı haqq.Doldurur ürəyə dərd qucaq-qucaq,Xalisa həsrəti,Vedi həsrəti.İllərdi bilinmir gündüzüm,gecəm,Qorxuram dünyadan vədəsiz köçəm.Qoymur ki,bir sevinc şərbəti içəm,Xalisa həsrəti,Vedi həsrəti.Bağlanıb üzümə öz doğma qapım,Hicrinə dözməyə yox daha tabım.Qoymur ki,ömrümə yaraşıq tapım,Xalisa həsrəti,Vedi həsrəti.O gün ki,itirdim eli,Vətəni,Zindana çevrildi ömrün gülşəni.Vallah vaxtından tez qocaldır məni,Xalisa həsrəti,Vedi həsrəti.Hər şirin xatirə,hər bəxtəvər an,Sanki heç olmayıb yalandır,yalan.Zindan eləyibdir dünyamı zindan,Xalisa həsrəti,Vedi həsrəti.Zaurun həsrətdən çəkdiyi hər ah,Sal qayaları qum edər,Allah.Qəlbimdə inləyən kamandır,vallah,Xalisa həsrəti,Vedi həsrəti.23 dekabr 2008 VƏTƏN DƏRDİ,TORPAQ DƏRDİ,EL DƏRDİ Qəlbimdəki narahatlıq,həyəcan,Heç çəkilmir,hey çoxalır anbaan,Ürəyimi viran edir,lap viran,Vətən dərdi,torpaq dərdi,el dərdi.Zalım fələk tərs qurubdur oynumu,Dərdlər ilə doldurubdur qoynumu.Bənövşətək bükük qoyub boynumu,Vətən dərdi,torpaq dərdi,el dərdi.Mümkün deyil edəm bunu mən inkar,Ürəyimin dünya qədər dərdi var.Gen dünyamı dar eləyir mənə,dar,Vətən dərdi,torpaq dərdi,el dərdi.Çəkmək olmur qəribliyin yükünü,Çox ağırdı,dağıdır qəlb mülkünü.Kül eləyir sevincimin kökünü,Vətən dərdi,torpaq dərdi,el dərdi.Xalisasız bir qırılmış aynayam,Qatarından ayrı düşən durnayam.Qoymur məni sevincimdəm qaynayam,Vətən dərdi,torpaq dərdi,el dərdi.24 iyul 2008 GETDİ ƏLİMİZDƏN XALİSAM Qara duman çökdü başının üstə,Oldu bircə anda min illik xəstə,Nə deyim fələyin etdiyi qəsdə? Qəlbdəki sevinci şamtək əritdi,Getdi əlimizdən,Xalisam,getdi.Sən ey bu taleyi bizə göndərən,Düşdü Vətənimdən el pərən-pərən.Kimə neyləmişdik,axı biz görən,Fələk öz hökmünü belə yeritdi? Getdi əlimizdən,Xalisam,getdi.Elə qaraldı ki,nurlu sabahım,Dağları əritdi fəryadım,ahım.Ey Tanrım,nə idi axı günahım,Ömrümün xoş çağı belə tez bitdi? Getdi əlimizdən,Xalisam,getdi.Kaş ki,qismət ola qayıdam yurda,Mən burda qəribəm,Xalisam orda.Baharda,payızda,boranda,qarda,Qəriblik qəlbimi diddikcə diddi,Getdi əlimizdən,Xalisam,getdi.Dağdır ki,tablaşır bu zülmə ürək,Dağa da demərəm mən çəkəni çək.Görüm çarxı sınsın,bu zalım fələk,Məni vətənimdə vətənsiz etdi,Getdi əlimizdən,Xalisam,getdi.8 aprel 2008 NİYƏ SONUMUZU FİKİRLƏŞMİRİK? ALLAH RƏHMƏT ELƏSİN! Mərhum atam Cəlilov Həsən Qələndər oğlunun unudulmaz xatirəsinə ithaf edirəm.Ölüm əlimizdən səni tez aldı,Fələk qəlbimizə qara xal saldı,Sənsizlik bizimçün ən ağır haldı,Tanrım məzarını nura bələsin,Ata,Allah sənə rəhmət eləsin! Çəkdin illər boyu hər nazımızı,Qoymadın bürüyə qış yazımızı,Qəm üstə köklədib qəlb sazımızı,Fələk dedi;-Quzu kimi mələsin!,Ata,Allah sənə rəhmət eləsin! Vallah dözənmirəm mən bu itkiyə,Sığışmır həsrətim heç bir çəkiyə,Bənzərsən Tanrıya olan sevgiyə,İstərəm tək mən yox,hamı söyləsin,Ata,Allah sənə rəhmət eləsin! Fələk od üstünə ələdi külü,Qəm qucdu bəxtəvər olan könülü,Susuzdur qəlbimin qönçəsi,gülü,Eşitməz bir kimsə onun naləsin,Ata,Allah sənə rəhmət eləsin! Susmaz ömrüm boyu həsrət küləyim,Hər vaxt gərəyimsən,hər vaxt gərəyim,Vallah partlayacaq,dözmür ürəyim,Ürək dağ deyil ki,ürək neyləsin? Ata,Allah sənə rəhmət eləsin! 13 avqust 2005 YAŞADIM Bu dünyaya göz açanda ağladım,Sabahımı bilə-bilə yaşadım.Ana ətri ovundurdu könlümü,Xoşbəxt oldum,gülə-gülə yaşadım.Güvənc bildim özümə haqq səsini,Avand etdim çox işlərin tərsini,Gündən,aydan alıb həyat dərsini,Ömrü günə bölə-bölə yaşadım.Əzəl gündən zəhmət sevdi ürəyim,Öz zəhmətim oldu arxam,köməyim,Qan-tər tökdüm,daşdan çıxdı çörəyim,Görən dedi;-ölə-ölə yaşadım.Haqsızlığa qənim oldum mən,qənim,Haqq söylədim,çoxalsa da düşmənim,Xatirəyə döndü hər bir dünənim,Bu günümə gələ-gələ yaşadım.Od oğluyam doğma Odlar yurdunda,Qanadlıyam göyün yeddi qatında,Halallığın,yurdun,elin odunda,Əridikcə gilə-gilə,yaşadım.,Vallah düzlük min bir dərdə əlacdır,Başımızda ən qiymətli bir tacdır,Görəndə ki,mərd namərdə möhtacdır,Göz yaşımı silə-silə yaşadım! Arxalandım Yaradanın adına,Odur çatan hər bəndənin dadına,Könlüm hər vaxt sadiq oldu andına,Yaşayandan,elə belə yaşadım.28 iyun 2009 SƏN ÖZGƏ ALƏMSƏN,AY SƏDƏFLİ SAZ Saz ustası İxtiyar Seyidovu dinlədikdən sonra Əlində sehir var,ya sazda görən? Xoşbəxtdir o,bağdan bircə gül dərəm,Ey bu əmanəti bizə göndərən,Sən de,mənə zülmü az eləsin az,Sən özgə aləmsən,ay sədəfli saz! Özüm də bilmirəm hardayam indi,Sanki səcdədəyəm,pirdəyəm indi,Səni duymamağın özü çətindi,Şaxtalı ömrümü yaz edirsən,yaz,Sən özgə aləmsən,ay sədəfli saz! Səninlə xoşbəxtlik atındayam mən,Göyün lap sonuncu qatındayam mən,Dədə Ələsgərin odundayam mən,Mümkün deyil olan o,oddan xilas,Sən özgə aləmsən,ay sədəfli saz! Hər bir telində var min ilin yolu,Elə dünya qədər ulusan,ulu,Sən bir xəzinəsən doludan dolu,O,xəzinə hər gün artar,azalmaz,Sən özgə aləmsən,ay sədəfli saz! Zaura günəşsən boranda,qarda,Dadına çatırsan olanda darda,Nə səndə insaf var,nə İxtiyarda,Kövrəldib etmə göz yaşımı Araz,Sən özgə aləmsən ay sədəfli saz! 15 fevral 2010 KÖNÜLLƏRDƏ YERİN VAR Sevilən gənc aşıq Könül Taroyevaya həsr edirəm Səsdə olan möcüzəyə,sehrə bax,Saza,sözə məhəbbətə,mehrə bax,Qaynadıqca qoy qaynasın bu bulaq,Tanrı özü olacaqdır sənə yar,Oxu Könül,könüllərdə yerin var,Sənətinlə qəlbimə qəsd etmisən,Ürəyimi vallah,şikəst etmisən,İçməsən də,lap məni məst etmisən,Saza dil ver,üzdü məni intizar,Oxu Könül,könüllərdə yerin var.Bülbül kimi nəğmə oxu,olma lal,Ürəyimi oddan çıxart,oda sal,“Ruhani” çal,“Dilqəmi” çal,bircə çal,İnsafa gəl,gen dünyamı etmə dar,Oxu Könül,könüllərdə yerin var Hər pərdədə yarat yeni bir aləm,Yoxa çıxsın bəxtlərdəki kədər,qəm,Düşün,daşın fikrini tam elə cəm,Qış ömürlər dönüb olsun qoy bahar,Oxu Könül,könüllərdə yerin var.Sağlam olaq,xəstə olaq,ya dəli,Hər bir kəsə həyat verir saz dili,Heyranındır vallah,Zaur Vedili,Mümkün deyil edəm bunu mən inkar,Oxu Könül,könüllərdə yerin var.22 avqust 2010 TELLİ SAZ Min illərdi Vətənimə,xalqıma,Həm əzəmət,həm qürurdu telli saz.Başdan-başa qəlb oxşayan sehirdi Möcüzədir,həm də sirdi telli saz Hər telində haqq-ədalət səsi var,Babaların qeyrət,hünər dərsi var,Sevən qəlbin duyğusu var,hissi var,Nur içindən doğan nurdu telli saz.Yaranandan iz salıb haqq izinə,Hər insanı cəlb eləyir özünə,Tükənməyən xəzinədir,xəzinə,Ən qiymətli ləldi,dürdü telli saz.Dost yolunda çevrilsə də Günəşə,Yad qəlbini yaxar oda,atəşə,Səadətə bələyibdir həmişə,Nəğməsiylə ana yurdu telli saz.Ələsgərin nəfəsi var telində,Şərbət dadı,bal dadı var dilində,Dil açdıqca,mən Zaurun könlündə,Tamam özgə dünya qurdu telli saz.7 fevral SAZLI-SÖZLÜ ZEYNƏBİMİZ Şahbuzlu aşıq Zeynəbə.Sinəsinə sıxıb sazı,Gətirir qış ömrə yazı,Məftununuq biz ən azı,Sazlı-sözlü Zeynəbimiz.Səsində xoş təravət var,Baxışında məlahət var,Sənə sonsuz məhəbbət var,Sazlı-sözlü Zeynəbimiz.Səsində var Tanrı sirri,Unutdurur dərdi-səri,Hardan aldın sən bu sehri? Sazlı-sözlü Zeynəbimiz.Zaur sevir saz ətrini,Çox istəyir çox xətrini,Bəzə şeirin hər sətrini,Sazlı-sözlü Zeynəbimiz.18 iyul 2010 İNSAF ELƏ Aşıq Fəzail Miskinə Fəzail sazını dur sıx sinənə,“Dilqəmi”,“Kərəmi” çal,insaf elə,Tilsimə salıbsan şair könlümü,Ələ pərdələrdən bal,insaf elə.Vallah baş açmıram heç hardayam mən,Bilmirəm qışdayam,bahardayam mən,Sanki bu dünyadan kənardayam mən,Salma ürəyimə xal,insaf elə.Bu nə oyunuydu açdın başıma? Min ili caladın sanki yaşıma,Boşalt ürəyini,çox yük daşıma,Nisgili qəlbindən sal,insaf elə.Ürəklər qaynayar,coşar bu sazda,Bağlı sərhədləri aşar bu sazda,Xalqımın tarixi yaşar bu sazda,Bülbül necə qalsın lal,insaf elə.Qəlbi ovsunladın,nura bələdin,Qaranlıq yolları işıq elədin,Qardaş,vallah məni məndən elədin,Zauru kövrəltmə,gəl insaf elə.5 dekabr 2006 AĞLADI Aşıq Fəzail Miskini dinləyərkən Ay Fəzail,elə çaldın,Ürək yandı,can ağladı.Pərdələrin harayından,Yer də,göy də qan ağladı.Ovsunlandım,tora düşdüm,Dərdim artdı,dara düşdüm,Ölməmişdən gora düşdüm,Dünyamda dörd yan ağladı.Ümidsizə gümandır saz,İmansıza imandır saz,Fırtınadır,tufandır saz,Dağda duman,çən ağladı.Balasısan sən bu elin,Sirdaşısan sarı telin,Qoy ərisin hər nisgilin,Ahından bəy,xan ağladı.Sən olsan da haqq hakimi,Yaralısan Zaur kimi,Bəxtimizin sarı simi,Sökülməmiş dan ağladı.6 dekabr 2006 YALLINI ÇAL,YALLI KİMİ! Dil açdısa qara zurna,Yallını çal yallı kimi! Addım atma özgə yola,Yallını çal Yallı kimi! Qardaş,küsmə gəl sözümdən,Çalış götür od közümdən,Qoy çıxmayım mən özümdən,Yallını çal Yallı kimi! Haqq yolu get,yoldan çıxma,Ucalığı zorla yıxma,Musiqiyə ləkə yaxma,Yallını çal Yallı kimi! Hər havanın öz hökmü var,De kim edər bunu inkar? Bağışlamaz pərvərdiyar,Yallını çal Yallı kimi! Elə çal ki,qan qaynaya,Ruh titrəyə,can oynaya,Öz babalın öz boynuya,Yallını çal Yallı kimi! 22 iyun 2008 (Bakı şəhəri)BULAQ Möcüzətək görünürsən,Vallah-billah mənə bulaq,Tilsimindən ayrılmıram,Nədir bu sirr,de nə bulaq? Öpdün yarın dodağından,Lal oldum el qınağından,Gəl incimə qonağından,.Qısqanıram sənə bulaq.Gözəlliyin gözü sənsən,Şairlərin sözü sənsən,Təbiətə ruzi sənsən,Harda var bu səhnə bulaq? Məftun oldum baxışına,Baldan şirin göz yaşına,Layiqsən el alqışına,Vallah dönə-dönə bulaq.Hər xoş sözü tax döşünə,Gülüş qonsun gülüşünə,Zaur sənin görüşünə,Gələcəkdir yenə bulaq.6 sentyabr 2007 GECƏLƏR Məni məndən fikir elə alır ki,Uşaq kimi ağlayıram gecələr.İçimdəki hönkürtümlə,ahımla,Ürəyimi dağlayıram,gecələr.Ağrılarım sinəm üstə köz olub,Dərdim-qəmim biriydisə,yüz olub,Qoşa gözüm bulaqdakı göz olub,Şəlalətək çağlayıram gecələr.Minən kimi xəyal adlı atıma,Ötən günlər düşür bir-bir yadıma,Qəlb bağımda sadiq olub andıma,Dərd əkirəm,kağlayırsan gecələr.Min bəlaya tuş gəlsə də bu başım,Yenə dərddir mənim könül sirdaşım,Balıncımı isladanda göz yaşım,Onu gültək qoxlayıram gecələr.Loğman yoxdur bu yaramı sarıya,Bəlkə azca əlac ola yaraya,Zaur,vallah heç kimə yox,Tanrıya,Təkcə ümid bağlayıram,gecələr.14 avqust 2009 BU BAYRAMDA Bu gün Qurban bayramıdır,Ədalət var bu bayramda.Heç vaxt bitib-tükənməyən,Məhəbbət var bu bayramda.And içirəm o,Qurana,Sığmaz bu eşq min dastana,Yaranmışdan Yaradana,Sədaqət var bu bayramda.Saflıq gəlib söz adına,Haqq çatıb haqq imdadına,Cəmi islam övladına,Mərhəmət var bu bayramda.Könlüm,sevin nəğmələr qoş,Bulaq kimi qaynayıb coş,Hər fəsildə yaz kimi xoş,Təravət var bu bayramda.Əl uzadıb biz dərgaha,Zaur,çatdıq çox pənaha,Yüz illərdi tək Allaha,Hər günkündən daha artıq,İbadət var bu bayramda.27 noyabr 2009 DAHA İNSANLARI TANIMAQ OLMUR! Vallah insanlığa qiymət azalıb,Məhəbbət azalıb,hörmət azalıb,Xəstə bülbül kimi düzlük sozalıb,Daha insanları tanımaq olmur! Tikana əsirdi yamyaşıl otun,Özünü isitmirbəzən öz odun,Eyni dondadılar düşmənin,dostun,Daha insanları tanımaq olmur! Üzünə gülənlər sənə gor qazır,Şeytana aldanıb düz yolu azır,Tanrımı taleyi dolaşıq yazır Daha insanları tanımaq olmur! Qardaş haqsızlığın yatdıq qoynunda,Tülkülər göründü quzu donunda,Əsirik fələyin tərs oyununda,Daha insanları tanımaq olmur! Düşsən dumana da,düşsən çənə də,Zaur,haqq odunu qala sinədə,Təvəkkül Allah deyək yenə də,Daha insanları tanımaq olmur! 27 oktyabr 2009 DÜNYA BELƏ DÜNYADIR Yaranandan bu günə gah boşalır,gah dolur,Sinəsi dağlar görür,dərd odunda qovrulur,Gah çənə bürünür,gah göz yaşıtək durulur,Aqillərin çiynində ağır şələ dünyadır! Dünya belə dünyadır! Hər qaya parçasında min illərin səsi var,Yolunda,cığırında həyatın öz dərsi var,Baş açmıram,onunla insanın nə bəhsi var? Gah lal quş kimi sakit,gah zəlzələ dünyadır! Dünya belə dünyadır! O,bizə yuva olur,biz ona qəddar yağı,Çəkirik sinəsinə dağ üstdən min bir dağı,Davranırıq onunla çox vaxt düşmənsayağı,Bununçün kimə tikan,kimə lalə dünyadır! Dünya belə dünyadır! Yaxşı tanımaq olmur qardaş dostu,düşməni,Süfrəndə böyüyənlər bəzən tanımır səni,Sözüm gərçəkdir,heç kəsə qoy qınamasın məni,Arifə gül,nadana qanlı güllə dünyadır! Dünya belə dünyadır! Hamı yaxşı bilir ki,bu dünyada qonaqdı,Gec,ya tez hər bir kəsi bu torpaq udacaqdı,Bu həyat başdan-başa imtahandı,sınaqdı,Hər səhv addım atana ağır sillə dünyadır! Dünya belə dünyadır! Nə üçün tapşırırıq çox zaman qurda quzu? Ayıra bilmirikmi qardaş,şəfəqdən tozu? Elə bil yoxdur indi halal çörəyin duzu,Özümüz suçluikən suçlu elə dünyadır! Dünya belə dünyadır! Nəyə lazımdır axı bir belə qanlı cənglər? Arzumdu,yandırılsın bütün toplar,tüfənglər,Kədərə yox,sevincə qoy bələnsin ürəklər,Şahlar ona diz çöküb,sanma kölə dünyadır! Dünya belə dünyadır! 24 may 2008 ANA GÖZLƏRİNDƏN AXAN GÖZ YAŞI! Sevinc bulağıydım,qurutdu məni,Elə bil varımdan yox etdi məni,Şam kimi yandırdı,əritdi məni,Ana gözlərindən axan göz yaşı! Ötməmiş ömrünün hələ yarısı,Niyə üz döndərdi görən Tanrısı? Övlad ağrısıdır,övlad ağrısı,Ana gözlərindən axan göz yaşı! Çöküb çöhrəsinə dünyanın qəmi,Başqa donda görür sanki aləmi,Allahdan istəyir dərdə məlhəmi,Ana gözlərindən axan göz yaşı! Qara gözlərindən hiss olunur ki,Kədərdən solubdur hüsnünün rəngi,Qəmdən yox,sevincdən axaydı təki,Ana gözlərindən axan göz yaşı! 23 may 2007 BİZƏ YAZDAN XƏBƏR VERİR Təbiətin oyanması,Qar donunu soyunması,Əlvan rəngə boyanması,Bizə yazdan xəbər verir.Bülbüllərin şən nəğməsi,Bulaqların zümzüməsi,Yaşıllığın görünməsi,Bizə yazdan xəbər verir.Novruzgülü açdı çiçək,Xoş arzuyla coşdu ürək,Qaranquşla,Hacıleylək,Bizə yazdan xəbər verir.Axan çaylar,coşan sellər,Gül ətirli həzin yellər,Sonalarla dolan göllər,Bizə yazdan xəbər verir.Yola saldıq qarlı qışı,Günəş qucdu dağı,daşı,Durnaların qayıdışı,Bizə yazdan xəbər verir.23 mart 2008 ÇATDIR Ey İlahi,hər bağçanı,Bol məhsulu bara çatdır.Hər ürəyin mizrabını,İstədiyi tara çatdır.Gül çöhrələr saralmasın,Gen dünyamız daralmasın,Gözlər heç vaxt qaralmasın,Gözlü-könlü nura çatdır.Avand elə tərs oyunu ,Hər kəs geysin ağ gün donu,Aşiq olan hər Məcnunu,İstədiyi yara çatdır.26 iyun 2008.(Bakı şəhəri)DAHA YAXŞIDIR Haqqın bağında bar-bəhərə dönək,Arzusu işıqlı səhərə dönək,Doğmanın qəlbində gövhərə dönək,Şeytan kəs yad olsa,daha yaxşıdır.Ana laylamızdı “Heyratı” ,“Cəngi”,Ölüncə bu ruhda yaşayaq təki,Allaha məhəbbət,Vətənə sevgi,Hər qəlbdə od olsa,daha yaxşıdır Bu zamanın çarxı tərs fırlanır,tərs,Necə olacaqdır axırımız bəs? Kaş qəmdən göz yaşı tökməyə heç kəs,Ürəklər şad olsa,daha yaxşıdır.Hər vaxt keçməkeçli olsa da həyat,İmdad diləyənə eləyək imdad,Yeddi yox,bu dünya olsa da min qat,Hər qat abad olsa,daha yaxşıdır.Əgər seçənməsən dostla düşməni,Zaur dost sayma hər yoldan ötəni,Həyat sınaqlara çəkirsə səni,Qardaşın dost olsa,daha yaxşıdır.17 dekabr 2008 NİYƏ SONUMUZU FİKİRLƏŞMİRİK? Nə yerə sığırıq,nə göyə bəzən,Baş qaldıran görsək,oluruq əzən,Pulu qılınc sayıb ay asıb–kəsən,Niyə sonumuzu fikirləşmirik? İblisə,şeytana tez aldanırıq,Yaxşı əməllərdən gen dolanırıq,Qaranlığa tərəf çox boylanırıq,Niyə sonumuzu fikirləşmirik? Qızıldan olsa da lap sarayımız,Sədləri aşsa da coşqun çayımız,Beş arşın ağdırsa sonda payımız,Niyə sonumuzu fikirləşmirik? And olsun Tanrının nurlu adına,Bəzən yıxdığın kəs çatır dadına,Hər kəs axirəti salsın yadına,Niyə sonumuzu fikirləşmirik? Oyun oynadısa bəxtində fələk,Dağı da dağıdar adicə külək,Çalışaq ölsək də yaşaya bilək,Niyə sonumuzu fikirləşmirik? 20 mart 2009 GÖRMÜŞƏM Mən bu həyat yollarında,Dərə,təpə,dağ görmüşəm.Kədəri beş addımlıqda,Sevinci uzaq görmüşəm.Alovlarda yanmışam da,Çəkdiyimi danmışam da,Ərimişəm,donmuşam da,Qışda güllü bağ görmüşəm.Çox sınadım,çox özümü,Qəlbimdə var dağ dözümü,Hər bir işdə mən üzümü,Qara deyil,ağ görmüşəm.29 iyun 2009 QƏTİ SÖZ DE Söz deyəndə qəti söz de,Çalxalanma nehrə kimi.Hər kəlməndə kəsər olsun,Qılınc,balta,dəhrə kimi.Çalış artsın xoş çağların,Günəş olsun çıraqların,Çatlamasın dodaqların,Susuz qalan səhra kimi.Tale qəmə bürünməsin,Sevinc uçsun,sürünməsin,Gülər üzlər görünməsin,Kədər çökmüş çöhrə kimi.14 noyabr 2009 BİRİ MƏNƏ DAŞ ATDI Biri mənə daş atdı,Sığal çəkdim o daşa.Mənim üçün bu sığal,Çox baha gəldi başa.Dedim;-Başa düşməyib,Yəqin bir gün dərk edər.Zülmət yoldan çəkilib,Nurlu yolla yol gedər.Bu heçbelə olmadı,O,daş atdı,mən qaçdım,İmdad umub Tanrıdan,Dərgahına əl açdım.O,namərdin sonacan Bəxt gülmədi üzünə.Öz atdığı daş bir gün,Qənim oldu özünə! 16 noyabr 2006 NƏ QƏRİB SEVGİDİR BU.OYANA DEDİM (təcnis)Düşdüm sevgi adlı yanar oda mən,Bəlkə yatmış bəxtim oyana dedim.Ülvi məhəbbətdən tikdim oda mən,Lənət olsun könül oyana dedim.Gözəl,dərdə sarı heç vaxt gəlmə sən,Sevgi aləmində niyə gəlməsən? Sən könül dünyama əgər gəlməsən,Gedək bu dünyadan o yana dedim.Ay gözləri xumar,saçları sarı,Zaur yaralıdı,ona sən sarı.Hər kim addımlasa hicrana sarı,Hicran tonqalında o,yana dedim.7 dekabr 2005 YAZ YAĞIŞI Yağış yağır,yaz yağışı,Damla-damla,gilə-gilə.Bu yollara nur ələyir,Dayanmasın,yağsın hələ.Ay sevgilim,bu damcılar,Nurdu yağır qarşımıza.Əsən bahar küləkləri,Sığal çəkir başımıza.Bu damcılar sevgi dolu,Qoşa qəlbdir,cüt döyünür.Yerə-göyə sığışmırıq,Dünya bizə dar görünür.Damcıların pıçıltısı,Döyünür bir ürək kimi.Bu dünyaya dəyişmərəm,Sənə olan bu sevgimi.Gözünü sız qara bulud,Artsın ömrün qoy naxışı.Eşqimizə şahid olsun,Ələnən bu yaz yağışı.Düşdüyümüz eşq aləmi,Təlatümlü dəryamızdı.Xoşbəxtlərin xoşbəxtiyik,Dünya bizim dünyamızdı.Yaz yağışı,yaz yağışı.Xəyallara apar bizi.Damla-damla,gilə-gilə,Nura boya sevgimizi.Dünya bizim,həyat bizim,Gəl seyr edək bu aləmi.Qoy ömrümüz belə ötsün,Nağıl kimi,röya kimi.Hicran bizi tanımasın,Aşiqlərtək dolaq yaşa.Çalışaq ki,ömrümüzü,Səadətlə vuraq başa.8 iyul 2010 DƏYİŞMƏRƏM MƏN Sevgilim,dünyanı mənə versələr,Səni bu dünyaya dəyişmərəm mən.Elə bağlanıb ki,sənə ürəyim,Səni bu dünyaya dəyişmərəm mən.Günlərim keçsə də dumanda,çəndə,Qara saçlarıma düşsə lap dən də.Elə sənin kimi inan ki,mən də,Səni bu dünyaya dəyişmərəm mən.Hicran bəxtimizdən üz döndərəcək,Vüsal bizlə birgə ömür sürəcək.Gülüm,təkcə sən yox,hamı görəcək,Səni bu dünyaya dəyişmərəm mən.Yağdı yolumuza bahar yağışı,İtdi tənhalığın izi,naxışı.Sən yaza döndərdin bəxtimdə qışı,Səni bu dünyaya dəyişmərəm mən.Bir damın altında biz dolaq yaşa,Qoşa addımlayaq,həmişə qoşa.Bu şirin ömrümü vurunca başa,Səni bu dünyaya dəyişmərəm mən.29 iyul 2011 O GÖZƏLİN GÖZLƏRİ Baxışların məst eyləyir adamı,Coşa gəlir sevən qəlbin ilhamı.Möcüzəmi,sehrmi,ya xatamı? Nə gözəldir o,gözəlin gözləri.Tanrı ona qələm çəkib elə bil,Gözəllikdən nura büküb elə bil.Qəlb dünyama nəsə əkib elə bil,Nə gözəldir o,gözəlin gözləri.Hər kim görsə itirər öz ağlını,Heç bir təbib düzəldəmməz halını.Bülbül edər sevən qəlbin lalını,Nə gözəldir o,gözəlin gözləri.Sanki güldür,tər qönçədir,çiçəkdir,İnsan deyil,göydən enmiş mələkdir.Yox bənzəri ola bilməz,o,təkdir,Nə gözəldir o,gözəlin gözləri.Busələri həm şərbətdir,həm baldır,Sevdalanmış ürəyimə od saldı.Ey İlahi,bu nə hüsnü-camaldı? Nə gözəldir o,gözəlin gözləri.9 dekabr 2003 BİZİ SEVGİ YAŞADACAQ Məhəbbətin qucağında,Bəslənirik uşaq kimi.Zülmət yoxdur o,aləmdə,İşıqlıdır çıraq kimi.Ancaq eniş-yoxuşludur,Fırtınası,tufanı var.Gah günəşli olan yolu,Gah da çəni,dumanı var.Nə olsa da fərqi yoxdur,Hər sınaqdan biz çıxmışıq.Hicran,təklik dünyasını,Biz uçurub tam yıxmışıq.Hər zülmət yol,hər bəd əməl,Öz qəlbini tək sökübdür.Qolubağlı bir qul kimi,Qarşımızda diz çökübdür.Sanki dünya dəyişilib,Gözəlləşib gözümüzdə.Dağ vüqarı,su saflığı,Duyuruq biz özümüzdə.Ən müqəddəs,ülvi olan,Məhəbbətdən güc almışıq.Hər ikimiz qönçə idik,Ləçək-ləçək açılmışıq.Həyatımız vüsal adlı,Daraq ilə daranıbdı.Qəlbimizdə sevgi dolu,Geniş dünya yaranıbdı.Ən bəxtəvər aşiqik biz,Sönməz eşqdən yanan ocaq.Dünyanı tərk eləsək də,Bizi sevgi yaşadacaq.31 yanvar 2002 SƏNİ NECƏ SEVMƏYİM? Bəxtimdə doğan Aysan,Qəlbimdə hay-haraysan.Tanrıdan mənə paysan,Səni necə sevməyim? Baxmaqla sənə gendən,Alıbsan məni məndən.Ayrılmaz gül çəməndən,Səni necə sevməyim? İşıqsan gözlərimdə,Taqətsən dizlərimdə.Yalan yox sözlərimdə,Səni necə sevməyim? Solmayan tər qönçəsən,Qönçədən sən incəsən.Mənim lap qəlbimcəsən,Səni necə sevməyim? 26 may 2004 BİLMİRDİM BU SEVGİ KƏDƏRDİ Mən onu gözümün nuru sanırdım,Bilmirdim bu sevgi hədərdi,Allah! Ağlıma gəlməzdi sevgi yolunda,Qismətim sevinc yox,kədərdi,Allah! Niyə tutdu məni ayrılıq daşı? Döndərə bilmədim bahara qışı.Könlümü verdiyim aşiqə qarşı,Axı sevgim dünya qədərdi,Allah! Bitmədi fələyin mənlə qərəzi,Həsrət oldu ülvi eşqin əvəzi.Çəkəmməz dərdimi heç bir tərəzi,Halım betərdən də betərdi,Allah! Öz canımdan artıq sevsəm də onu,Ömrümün gəncliyi geydi qış donu.Qəm üstə köklənən sevgimin sonu,Verdi mənə bir yox,min dərdi,Allah! Əvəz elədisə hicran vüsalı,Düzəlməz Zaurun pərişan halı.Kaş acı ayrılıq,həsrət tonqalı,Tezliklə bəxtimdəm itərdi,Allah! 15 iyun 2004 GÜNAHSIZ GÜNAHKARAM Başıma çökəndən sevda dumanı,Tapılmır dərdimin hələ dərmanı.Vüsalı axtardım,tapdım hicranı,Neyləyim,günahsız günahkaram mən.Qəm-kədər kök saldı gülər üzümdə,Tamam dəyişildi dünya gözümdə.Yox ola bilmirəm bir an özümdə,Neyləyim,günahsız günahkaram mən.Aşiq olan gündən səntək inciyə,Arzum saya gəlmir,dərdim ölçüyə.İşıqlı gündüzüm dönüb gecəyə,Neyləyim,günahsız günahkaram mən.Kərəmtək,Məcnuntək aşiq olsam da,Ülvi məhəbbətə layiq olsam da,Əhdimə,andıma sadiq olsam da,Neyləyim,günahsız günahkaram mən.Təkcə mən yox,bilir bunu Allahım,Vallah bu sevgidə yoxdur günahım,Dağları,daşları dəlsə də ahım,Neyləyim,günahsız günahkaram mən.7 iyul 2004 HARDAN ALIBSAN? Mələktək göründün mənim gözümə,Elə bil taleyim güldü üzümə.Vallah düşünürəm özüm-özümə,Sən hardan alıbsan bu gözəlliyi? Hüsnünü gördüyüm ilk andan bəri,Həsrətin qəlbimə saldı dərd-səri,Ağlımı başımdan alan bu pəri,Sən hardan alıbsan bu gözəlliyi? And olsun Allaha,“Quran”a,dinə,Tanrı qələm çəkib elə bil sənə,Sən ey huri-mələk,de görüm mənə,Sən hardan alıbsan bu gözəlliyi? 28 iyul 2004 QAYITMA Gedirsən,əlvida deyirəm sənə,Qəlbin etsə mənsiz qubar,qayıtma! Nağıl,yuxu olan yalan sevgini,Özünlə əbədi apar,qayıtma! Eşqimlə yoluna nur ələmişdim,Bəxtimin gözünü sürmələmişdim,Adını qəlbimə həkk eləmişdim,Sevgintək onu da qopar,qayıtma! Saf eşqi gəzmədin,gəzdin şan-şöhrət,Tale yollarını bürüdü zülmət,Tənhalıq,göz yaşı,ayrılıq,həsrət,Harda olsan səni tapar,qayıtma! Hicran dünyasına üzünü tutdun,Əhdini,andını tamam unutdun,Sevgi ağacını elə qurutdun,Bir də verməyəcək nübar,qayıtma! 13 avqust 2004 GƏRƏK DEYİL Ay gözəl qız,səndəki qəlb,Bir sal daşdı,ürək deyil.Bəsləmirsə məhəbbəti,O,heç kimə gərək deyil.Eşq bağında olduq qonaq,O,bağ bizə oldu sınaq.Yaşıl donlu hər ot,yarpaq,Gördük ki,gül-çiçək deyil.Ay könlümü oda salan,Gəncliyimi etdin talan.Hər görkəmi gözəl olan,Demək huri-mələk deyil.6 sentyabr 2004 BU QIZ MƏNİ ÖLDÜRƏCƏK Nə insafı,nə rəhmi var,Sevincindən çox qəmi var,Tamam özgə aləmi var,Bu qız məni öldürəcək! Qış eləyir güllü yazı,Canlar alır işvə-nazı,Bu gedişlə vallah azı,Bu qız məni öldürəcək! Qəlbən sevsə mizrab,tarı,İncidərmi yar da yarı,Anasına deyin barı,Bu qız məni öldürəcək! Addım-addım,pərdə-pərdə,Salır məni dərddən-dərdə,Söyləyəcəm mən hər yerdə,Bu qız məni öldürəcək! Gah ələnir gözündən yaş,Gah da olur ürəyi daş,Açammıram bu işdən baş,Bu qız məni öldürəcək! Calansa da il üstə il,Sənə vüsal qismət deyil,Əzrayılla tapsam da dil,Bu qız məni öldürəcək! 12 sentyabr 2004 DAHA MƏNİ GÖZLƏMƏ Bilə-bilə əsir düşdüm hicrana,Taleyini bükdüm çənə,dumana,Vallah məndə günah yoxdur ay sona,Bir də heç vaxt yollarımı izləmə,Ayrılırıq,daha məni gözləmə! Gecə-gündüz həsrətindən alışdım,Mən zülmünlə,əzabınla barışdım,Ürəyimə təkcə səndən danışdım,Tapşırsam da özgə gülü səsləmə,Ayrılırıq,daha məni gözləmə! Mən məhəbbət arzuladım,sən daş-qaş,Ələdin öz taleyinə özün daş,Sənlə tanış olmayaydım mən heç kaş,Özündən küs,aşiqini pisləmə,Ayrılırıq,daha məni gözləmə! Daha heçdir kin-kidurət də,inad da,Göz yaşı da,yalvarmaq da,fəryad da,Mənim sənə dönməyimə,həyatda,Ay vəfasız,bir də ümid bəsləmə,Ayrılırıq,daha məni gözləmə! 24 sentyabr 2004 UĞURLU NƏTİCƏ DEYİL Sənin gözlərinin dərinliyində,Kök salan sevgidir,əyləncə deyil.Nə olar tərk etsən sən bu dünyanı,Bəxtində səhərdi yox,gecə deyil.Bir nəticə çıxart el söhbətindən,Gəl üz döndərmə öz səadətindən,Uzaqlaş bu yersiz hərəkətindən,Bu işin heç mənim qəlbimcə deyil.Gəl bədbəxt eləmə özün-özünü,Oyma öz əlinlə sən öz gözünü,Yoldan eləsən də məntək yüzünü,Vallah bu uğurlu nəticə deyil.23 oktyabr 2004,Bakı SƏNİ XOŞBƏXT EDƏCƏM MƏN Gözlərini görən gündən,Baxammıram sənə gendən,Mümkün deyil doyam səndən,Səni xoşbəxt edəcəm mən.Mən Məcnunam,sən Leylisən,Mən Kərəməm,sən Əslisən,Kimdən,nədən gileylisən,Səni xoşbəxt edəcəm mən.Eşq odunda alışmışıq,Qaynamışıq,qarışmışıq,Qismətləki barışmışıq,Səni xoşbəxt edəcəm mən.Sönməz nursan gözlərimə,Güc-taqətsən dizlərimə,İnan mənim sözlərimə,Səni xoşbəxt edəcəm mən.Tablaşıb hər əziyyətə,Gülüm,güvən məhəbbətə,Son qoyaraq bu həsrətə,Səni xoşbəxt edəcəm mən.Qəlbim odda qovrulsa da,Külüm göyə sovrulsa da,İki dünyam bir olsa da,Səni xoşbəxt edəcəm mən.20 iyun 2002 NƏ QƏRİBƏ SEVGİDİR BU? Heç özümdə deyiləm mən,Görməsəm də mailəm mən,Hər əzaba qailəm mən,Nə qəribə sevgidir bu? Əlinə əl verməmişəm,Ürəyinə girməmişəm,Heç üzünü görməmişəm,Nə qəribə sevgidir bu? Eşq odunda qovrulmuşam,Külü göyə sovrulmuşam,Şəklinəcə vurulmuşam,Nə qəribə sevgidir bu? O,şamdır,mən pərvanəyəm,Divanədən divanəyəm,Heç bilmirəm kiməm,nəyəm? Nə qəribə sevgidir bu? Qınamasın məni heç kim,Olammıram qəlbə hakim,Kömək etməz mənə həkim,Nə qəribə sevgidir bu? Bu eşq qəfil yaranıbdır,Ürəyimdə daranıbdır,Sanki dünya varlanıbdır,Nə qəribə sevgidir bu? 14 iyun 2002 NƏ GÜNAHI VAR? Hesab eləsəm də səni cüt gözüm,Səni sevən gündən gülmədi üzüm,Düzürsən sinəmə dərd düzüm-düzüm,Bu sevən könlümün nə günahı var? Aldanıb daş-qaşa,şöhrətə,ada,Öz cavan ömrünü gəl vermə,bada,Rəhm et,atma məni alova,oda,Bu sevən könlümün nə günahı var? Səni tanıdığım ilk gündən bəri,Çəkdirdin qəlbimə hər dərdi-səri,Ay camalı günəş,qəlbi daş pəri,Bu sevən könlümün nə günahı var? İstərdim bağlana mənlə nikahın,Xoşbəxtlik sənin də ola pənahın,Vicdansızlıq etmə,yoxmu Allahın? Bu sevən könlümün nə günahı var? Hicran olan gündən sənin səyyadın,Acıdan yoğrulub şirin həyatın,Özün ağ gününü qara boyadın,Bu sevən könlümün nə günahı var? Gecəyə dönəcək nurlu gündüzün,Dillərə düşəcək söhbətin,sözün,Günahkar özünsən,günahkar özün,Bu sevən könlümün nə günahı var? 7 iyun 2002 KAŞ Kİ GÖRÜŞMƏYƏYDİK Sevdalı könlümüz düşəndən oda,Bizi addım-addım izlədi xata,Sonda qənim oldu bizə bu sevda,Kaş ki,biz heç zaman görüşməyəydik.Bəxtimə,yoluma hicran elədin,Sevən ürəyimi qəmə bələdin,Bilmirəm sən niyə belə elədin,Kaş ki,biz heç zaman görüşməyəydik.Xoş bir xəyal kimi gözümdən itdin,İşıqlı yolları qaranlıq etdin,Gül yox,tikan kimi qəlbimdə bitdin,Kaş ki,biz heç zaman görüşməyəydik.Düşdü aramıza həsrət,duman,çən,Payız donu geydi baharda çəmən,Ürəyin daşıymış,bilməmişəm mən,Kaş ki,biz heç zaman görüşməyəydik.Niyə ayrılığa tez nişan olduq? Həsrət qucdu bizi,pərişan olduq,Niyə bu qismətlə barışan olduq? Kaş ki,biz heç zaman görüşməyəydik.Saplansa qəlbimə zəhərli xəncər,Acılıq verməzdi mənə bu qədər,Sən demə sevgimiz hədərmiş,hədər,Kaş ki,biz heç zaman görüşməyəydik.13 iyul 2002 İNCİ ÇİÇƏYİ Gözlərim hüsnünü görəndən bəri,Yaman məst olmuşam meysiz,şərabsız,Elan edəmmirəm sevgimi sənə,Bununçün günlərim keçmir əzabsız.Rahatlıq tapmıram,sıxılır qəlbim,Bəlkə də sən özün duyursan bunu,Bəlkə də ilk gündən hiss eləyibsən,Sevdalı qəlbimdə olan arzumu.Bülbülə dönsəm də səndən uzaqda,Bir lal quş oluram səni görəndə.Bəlkə mən bilmirəm,ovsun gizlənir,Sənin aydan nurlu o gül çöhrəndə.Mütləq tapmalıyam bir çıxış yolu,Sənə öz sevgimi bildirməliyəm.Eşqin tonqalında yanan könlümü,Dünya dağılsa da güldürməliyəm.Yüz ölçüb bir biçdim öz ürəyimdə,Keçdim xəyalımda aranı,dağı.Nəhayət tapdım ki,inci çiçəyi,Sevdalı könlümün olar dayağı.Tapdım ki,mən sənə hədiyyə kimi,Bir inci çiçəyi verim,sevgilim.Rəmzi mənasını bilirsən yəqin,Mən səni sevirəm! – deməkdir gülüm.18 may 2003 MƏN BELƏ DEYİLDİM Daha mümkün deyil bir də barışaq,Yenə eyni odda yanıb,alışaq,Əyri otursaq da,gəl düz danışaq,Mən belə deyildim,sən belə etdin.Qəlb qırmağı seçdin bir peşə kimi,Sındırdın könlümü sən şüşə kimi,Boynun bükülməsin bənövşə kimi,Mən belə deyildim,sən belə etdin.Günbəgün artdıqca zəhərli sözün,Bəxtində gecəyə döndü gündüzün,Günahkar özünsən,günahkar özün,Mən belə deyildim,sən belə etdin.Daha olmayacaq gözümü yummaq,Sən deyən dəryaya əbədi dummaq,Haqsızlıqdır məndən mərhəmət ummaq,Mən belə deyildim,sən belə etdin.Çox şey gözləsəm də ümidlə səndən,Lakin əsirgədin sevinci məndən,Nə səadət istə,nə inci məndən,Mən belə deyildim,sən belə etdin.Hicran qanad saldı qoşa qoluna,Sevgini dəyişdin dünya malına,Yox,daha yanmıram sənin halına,Mən belə deyildim,sən belə etdin.29 iyul 2002 ƏL ÇƏK Hicran yeli alıb dörd bir yanını,Oyan bu yuxudan,üzmə canını,Yatırt qəlbindəki eşq tufanını,Bu qara sevdadan biryolluq əl çək.Qara bulud kimi dolsa da gözün,Gecə donundadır nurlu gündüzün,Özgə yox,günahkar özünsən,özün,Bu qara sevdadan biryolluq əl çək.Bu sevgi əlçatmaz şirin yuxuymuş,Ürəyi göynədən yanar oxuymuş,Sənin taleyində vüsal yoxuymuş,Bu qara sevdadan biryolluq əl çək.Yanar alovlarda ha yanıb alış,Uğursuz olacaq sənə bu yarış,Vallah çarəsizsən,qismətlə barış,Bu qara sevdadan biryolluq əl çək.Səndən gen gəzmədi taleyin qəsdi,Hər yerdə,hər zaman yolunu kəsdi,Şahlar şahı olsan,yenə əbəsdi,Bu qara sevdadan biryolluq əl çək.6 avqust 2002 HƏLƏLİK,GÜLÜM Darıxma,gedirəm dönəcəm yenə,Əlvida demirəm,hələlik,gülüm.Ülvi məhəbbətim bitməzdir sənə,Əlvida demirəm,hələlik,gülüm.Qəlbimdə sevincsən,gözümdə işıq,Sevgi dünyasına sənsən yaraşıq,Tale yollarımız düşməz dolaşıq,Əlvida demirəm,hələlik,gülüm.Sıxma ürəyini sən zərrə qədər,Qəlbinə yaraşmır intizar,kədər,Hüsnündən nur alıb açılan səhər.Əlvida demirəm,hələlik,gülüm.Çəkilən bu həsrət müvəqqətidir,İçdiyimiz su yox,eşq şərbətidir,Ay sevgi çiçəyim,sözüm qətidir.Əlvida demirəm,hələlik,gülüm.Dalımca su atdın,su aydınlıqdır,Səadət sonsuzdur,qəm bir anlıqdır,Sevgimiz safdırsa,firavanlıqdır,Əlvida demirəm,hələlik,gülüm.9 oktyabr 2002 SƏN GETDİN Sən getdin,qış oldu ömrümün yayı,Sevdalı könlümə sevinc yad oldu.Ucaldı qəlbimdə həsrət sarayı,Niskilin qəlbimdə yanar od oldu.Sən getdin,bircə an gülmədi üzüm,Elə bil qırıldı qanadım,qolum.Gecə donu geydi nurlu gündüzüm,Vüsal dünyasına bağlandı yolum.Sən getdin,sarsıltdı bu gediş məni,Varımdan yox oldum bir an içimdə.Nə qədər ürəkdən sevsəm sə səni,İtdi bu sevgimiz duman içində.Sən getdin,içimdə qopdu fırtına,Yanar odu söndü məhəbbətimin.Bu eşqim daşlara dəysə də yenə,Hər vaxt carçısıyam səadətimin.6 dekabr 2002 ÇOX ŞÜKÜR Qadir Allah,məhəbbətim dil açıb,Lal quşikən bülbül olub,çox şükür.Acı həsrət qaçıb məndən uzağa,Könlüm Məcnun könül olub,çox şükür.Neçə vaxtdır heç deyiləm özümdə,Dünya tamam dəyişilib gözümdə,Heç kim,heç nə olanmaz mən dözümdə,Eşq hər zülmə əngəl olub,çox şükür.Gözlərimdə nura döndü bu sevgi,Hicran üçün tora döndü bu sevgi,Sönməz oda,qora döndü bu sevgi,Həsrət üçün müşkül olub,çox şükür.Eşq odunda yandım Kərəmsayağı,Vüsal oldu bu sevginin dayağı,Kim söndürər haqq yandıran çırağı? Zaur,bu eşq məşəl olub,çox şükür.16 dekabr 2002 MƏHƏBBƏT Bu dünyanı qollarında saxlayan,Ürəkləri bir-birinə bağlayan,Gecə-gündüz könüllərdə çağlayan,Xoşbəxtliyin çeşməsidir məhəbbət.Ayrılığa,hicrana qan udduran,Tənhalığın kökünə daş atdıran,Sevən kəsi yarısına çatdıran,Yaradanın naməsidir məhəbbət.O tacıdır bütün bəşər əhlinin,Mizrabıdır qəlb sazının telinin,Hər bir insan övladının dilinin,Baldan şirin kəlməsidir məhəbbət.Libasıdır çəmənlərin,düzlərin,Şərbət kimi şirinidir sözlərin,İntizarlı,həyəcanlı gözlərin,Vüsal adlı sürməsidir məhəbbət.O qismətdir,nə zamansa oyanır,Qəlb evində nur selinə boyanır,Hər bir kəsi həm yandırır,həm yanır,İki qəlbin nəğməsidir məhəbbət.4 yanvar 2003 SƏN MƏNƏ ÖYRƏTDİN Ovsunlu gözlərin düşdüm toruna,Qovuşmaq istədi könlüm yarına,Sevgilim,and olsun ulu Tanrıya,Sən mənə öyrətdin səni sevməyi.Ülkər baxışların döndü tilsimə,Toxundu duyğuma,ülvi hissimə,Dəyib qəlbimdəki tək sarı simə,Sən mənə öyrətdin səni sevməyi.Mən Məcnuna döndüm,Leylim sən oldun,Çevrildim bülbülə,gülüm sən oldun,Vallah günüm,ayım,ilim sən oldun,Sən mənə öyrətdin səni sevməyi.İşığa çevrilib yardıq zülməti,Yox etdik hicranı,acı həsrəti,Sənsiz dizlərimin olmaz taqəti,Sən mənə öyrətdin səni sevməyi.Daha uşaqlığın illəri keçdi,Zaur da məhəbbət şərbəti içdi,Məcnun,Fərhad,Kərəm yanımda heçdi,Sən mənə öyrətdin səni sevməyi.7 yanvar 2003 QƏLBİ DAŞA DÖNMÜSƏN Ay iblisə dönən min üzlü mələk,Məhəbbət səninçün oyunmuş demək,Bir vaxt kövrək idin körpə uşaqtək,İndi niyə qəlbi daşa dönmüsən? Sən xəzan gətirdin ömrün yazına,Mizrab həsrət qaldı telli sazına,Vüsal dünyasında ayaq tozuna,Hicran dünyasında başa dönmüsən.Vədəsiz çalındı ayrılıq zəngi,Bitmədi həsrətin vüsalla cəngi,Ay şöhrət düşkünü,elə sanma ki,Mənim gözlərimdə yaşa dönmüsən.Səni sınaqlara çəkdikcə həyat,Yarandı qəlbində neçə qalın çat,Güllü baharıydın gözümdə bir vaxt,İndi də şaxtalı qışa dönmüsən.Könlümə eşq nuru saça bilmədin,Bağlı qapıları aça bilmədin,Sevgi göylərində uça bilmədin,Qanadı qırılmış quşa dönmüsən.10 yanvar 2003 YOLUMU GÖZLƏMƏ Saldı kəməndinə ayrılıq bizi,Soldu sevgimizin nurlu bənizi,Bizdən uzağıymış vüsal dənizi,Hicrandan gizlənib,sinən deyiləm,Yolumu gözləmə,dönən deyiləm.Mən səndən inciyib,küsüb gedirəm,Əlimi əlindən üzüb gedirəm,Acı sözlərindən bezib gedirəm,Mən artıq bu günəm,dünən deyiləm,Yolumu gözləmə,dönən deyiləm.Geydin bilə-bilə ayrılıq donu,Vüsal ola bilməz bu eşqin sonu,Günahkar özünsən,bilmirsən bunu? Sənsiz göylərdəyəm,enən deyiləm,Yolumu gözləmə,dönən deyiləm.Dağlar ərisə də çəkdiyim ahdan,Sən saydın həsrəti vüsaldan baha,Göz yaşı axıtmaq hədərdi daha,Ha ağlayıb yalvar,dinən deyiləm,Yolumu gözləmə,dönən deyiləm.Sanma ki,ömrümün qəm çağındayam,O yalan sevginin sorağındayam,Mən artıq vüsalın qucağındayam,Vüsal ulduzuyam,sönən deyiləm,Yolumu gözləmə,dönən deyiləm.24 yanvar 2003 BİTDİ SEVGİMİZ Bizi öz qoynuna aldısa həsrət,Bir şirin yuxuymuş demək məhəbbət,Daha açammarıq vüsaldan söhbət,Yarı yolda qaldıq,bitdi sevgimiz.İşıqlı ümidlər heyif,heç oldu,Çəkilən əzablar tamam puç oldu,Bilmədik ki,bu köç necə köç oldu,Yarı yolda qaldıq,bitdi sevgimiz.Bu eşq fələk atan qoşa zəriymiş,Sevdalı ürəyin dərdi-səriymiş,Yarımçıq yazılmış bir əsəriymiş,Yarı yolda qaldıq,bitdi sevgimiz.Qəlbdə ayrılığı bəsləməsək də,Onu bəxtimizə səsləməsək də,Heç zaman bu günü gözləməsək də,Yarı yolda qaldıq,bitdi sevgimiz.Bilmirəm nə üçün sən bilə-bilə,Öz tale yolunda qurmuşdum tələ,Ay bəxtsiz gözəl,bu səbəbdən elə,Yarı yolda qaldıq,bitdi sevgimiz.Ayrılan illərin həsrət qatarı,Şığıya biləndi vüsala sarı,Niyə nakam oldu bu sevgi Tanrı? Yarı yolda qaldıq,bitdi sevgimiz.Abad dünyamızı elədik bərbad,Oldu şüşə qabtək ürəyimiz çat,Gedirəm,yolumu gözləmə heç vaxt,Yarı yolda qaldıq,bitdi sevgimiz.3 fevral 2003 UNUT MƏNİ Məhəbbətin bir yuxuymuş,Yalanıymış,heç yoxuymuş,Ürək oyan bir oxuymuş,Yox,demirəm ovut məni,Çalış daha unut məni.Həsrət bizi elə qucdu,Vüsal mülkü himdən uçdu,Bu savabdı,yoxsa suçdu,Fərq eləməz,gen tut məni,Çalış daha unut məni.Qalansam da ocağında,Olmadın haqq sorağında,Sənsizliyin qucağında,Əbədilik uyut məni,Çalış daha unut məni.Nə yaz bildin,nə qış bildin,Duaları qarğış bildin,Göz yaşını yağış bildin,Etdin qara bulud məni,Çalış daha unut məni.Dara çəkdi bizi həyat,Olammadıq qoşa qanad,Dilənilmir sevgi heç vaxt,Az əl açıb qorxut məni,Çalış daha unut məni.Çıxmasan da xəyalımdan,Xəbərsizsən sən halımdan,Döndərəmməz amalımdan,Hər məsləhət,öyüd məni,Çalış daha unut məni.6 fevral 2003 DAHA İNANMIRAM Tale həsrət qoydu mizrabı simə,Sevdalı qəlbimiz bələndi qəmə,Könül əyləndirdin mənimlə demə,Daha inanmıram sənin sevginə.Canını üzməsin həyəcan,təlaş,Yıxdın öz evini sən yavaş-yavaş,Ürəyin ürək yox,bir daşıymış,daş,Daha inanmıram sənin sevginə.Etdin bəxtindəki gündüzü gecə,Bütün ümidləri döndərdin heçə,Vallah inansam da hər şeyə,bircə,Daha inanmıram sənin sevginə.Özün bilirsən ki,illərdən bəri,Yolunda çəkmişəm hər dərdi-səri,Ay gözü dumanlı vəfasız pəri,Daha inanmıram sənin sevginə.Özün öz bəxtinlə oyun oynadın,Çox vaxt haqsız yerə məni qınadın,Qiymətsiz elədi səni inadın,Daha inanmıram sənin sevginə.Səni dünya qədər sevsəm də ancaq,Oldun ürəyimə saplanmış bıçaq,Saydın məhəbbəti oyun-oyuncaq,Daha inanmıram sənin sevginə.İşığa səslədim,zülməti sevdin,Hicranla bağlanan ülfəti sevdin,Sən Zauru deyil,şöhrəti sevdin,Daha inanmıram sənin sevginə.10 fevral 2003 GƏLƏN GÖRÜŞƏ KİMİ Yenə qəm qonubdur gül camalına,Boynun bükük qalıb bənövşə kimi.Ülvi məhəbbətlə dolan ürəyin,Elə bil sınıbdır bir şüşə kimi.Nədir ay sevgilim bunun səbəbi? Taleyinmi tutub sənə qəzəbi? Niyə sevgi üstə köklənən qəlbi,Üzməyi edirsən bir peşə kimi? Eşq odu tutdusa şirin canını,Vüsal nuru tutar asimanını,Sənli günlərimin hər bir anını,Bəslərəm qəlbimdə bir guşə kimi.Bilmirəm nə üçün sən bilə-bilə,Dönürsən qəm üstə köklənmiş telə? Nə yaman utancaq olmusan belə? Yanağın qızarıb gülöşə kimi.Aşiq olan gündən səntək mələyə,Sığmıram nə yerə,nə də ki göyə,Zaurun dilindən gəlmir ki,deyə,-Sağollaşaq gələn görüşə kimi.15 aprel 2003 SEVGİLİLƏR GÜNÜNDƏ Dünya nura boyansın,Yatan bəxtlər oyansın,Qəlblər eşqlə qalansın,Sevgililər günündə.Tapsın bizi səadət,Nə qəm bilək,nə həsrət,Məhəbbətdən olaq məst,Sevgililər günündə.Olaq hər vaxt biz həmdəm,Küssün bizdən dərd-ələm,Quraq yeni bir aləm,Sevgililər günündə.Özgə olur eşq tamı,Sərxoş edir adamı,Xoşbəxt olsun qoy hamı,Sevgililər günündə.Xoş arzular gül açsın,Hicran bizdən gen qaçsın,Lal könüllər dil açsın,Sevgililər günündə.14 fevral 2003 BU GÖZƏLİN SEVGİLİSİ Ülvi eşqə ləkə yaxmaz,İntizara qanad taxmaz,Öz əhdinə dönük çıxmaz,Bu gözəlin sevgilisi.Sevgi dolu xəzinədir,Eşq şamına pərvanədir,Məcnun kimi divanədir,Bu gözəlin sevgilisi.Hər vaxt ağzı dualıdı,Öz əhdinə vəfalıdı,Məhəbbətdən havalıdı,Bu gözəlin sevgilisi.Xoş arzulu,xəyallıdı,Təmkinlidi,ehmallıdı,Fərhad,Kərəm timsallıdı,Bu gözəlin sevgilisi.Zirvələrdə qara dönər,Vüsal üçün tara dönər,Sevən qəlbdə nura dönər,Bu gözəlin sevgilisi.Öz eşqinə taxar qanad,Şirinləşər baltək həyat,İlqarında dönməz heç vaxt,Bu gözəlin sevgilisi.Qəlbi nurlu bir səhərdi,Hicran görsə artar dərdi,Zaur adlı bəxtəvərdi,Bu gözəlin sevgilisi.15 fevral 2003 QAYIT,SƏN ALLAH Həsrət alovunda elə qovruldum,Ah-nalə çəkməkdən yanıb kül oldum,Yollara baxmaqdan vallah yoruldum,Sənsiz dözəmmirəm,qayıt sən Allah.Məni Məcnun edən ay qönçə gülüm,İntizar çəkməkdən yaxşıdır ölüm,Sevən də sevənə edərmi zülüm? Sənsiz dözəmmirəm,qayıt sən Allah.Puç etmə işıqlı olan cəhdimi,Ölsəm də pozmaram mən öz əhdimi,Çəkdiyim acılar əyir qəddimi,Sənsiz dözəmmirəm,qayıt sən Allah.Sevdalı könlümə oldun dərd verən,Düşdü ümidlərim çox pərən-pərən,Gedişin dönüşü olmazmı görən? Sənsiz dözəmmirəm,qayıt sən Allah.Şahmar ilan kimi çalma bu eşqi,Ayaqlar altına salma bu eşqi,Solmayan çiçəkdir,yolma bu eşqi,Sənsiz dözəmmirəm,qayıt sən Allah.23 fevral 2003 BU SEVDA BAŞ TUTAN DEYİL Yandım illər boyu eşqin oduna,Çatdım dar günündə hər vaxt dadına,Ancaq heç düşmürəm sənin yadına,Deyəsən bu sevda baş tutan deyil.Sən oyun-oyuncaq sandın sevgimi,Olammadıq eşqin qoşa hakimi,Vüsal uçub getdi durnalar kimi,Deyəsən bu sevda baş tutan deyil.Ülvi məhəbbətə qəsd olundu,qəsd,Bizdən gen gəzmədi göz yaşı,həsrət,Bu da bir taledir,bu da bir qismət,Deyəsən bu sevda baş tutan deyil.Öz canımdam artıq sevsəm sə onu,Vüsal yox,hicranmış bu eşqin sonu,Bəxtimiz geydisə ayrılıq donu,Deyəsən bu sevda baş tutan deyil.5 aprel 2003 GƏZ,DOLAN Üzünə çöksə də gözünün rəngi,Qara son boyaqdır,ağı gəz dolan.Mələklər dayanıb çiyinlərində,Sola meyil salma,sağı gəz dolan.Mən vüsala qaçdım,sən ondan qaçdın,Şirin söz istədim,qəlbimi sancdın,Sevinc arzuladım,qəmə əl açdın,Yazıqsan,yaz donlu bağı gəz dolan.İmarət qurdusa bəxtində kədər,Çalış ki,o mülkü dağıt birtəhər,Ömrün bəs edəcək ölənə qədər,Dəyərsiz keçməyən çağı gəz dolan.Rəhm et,ümid adlı gülümü üzmə,Küskün baxışlarla çox məni süzmə,Çiçək dərmək üçün çölləri gəzmə,Sinəmə çəkdiyin dağı gəz dolan.Od ola bilmədin ocaq başında,Qəlbimi qocaltdın cavan yaşında,Düşmən əyləşibdir ocaq başında,Zaur,kənarda az yağı gəz dolan.8 aprel 2003 MƏNİM İLK MƏHƏBBƏTİM Tez açdı,tez də soldu,Bir şirin yuxu oldu,Sanırdım qənd,noğuldu,Mənim ilk məhəbbətim.Şaxtalı qışa döndü,Qanadsız quşa döndü,Gözümdə yaşa döndü,Mənim ilk məhəbbətim.Vüsala yetişincə,Gündüzüm oldu gecə,Qəfildən döndü heçə,Mənim ilk məhəbbətim.Bilmədim heç eşq nədir,Gerçəkdir,əfsanədir? Bağlanmış bir səhnədir,Mənim ilk məhəbbətim.Düşmədi zərim qoşa,Az qaldı ağlım çaşa,İlk gündən dəydi daşa,Mənim ilk məhəbbətim.Ömrümü çəkdi dara,Qəlbimə vurdu yara,Qul oldu intizara,Mənim ilk məhəbbətim.Ah çəksəm mən dərindən,Dağ yanar dərd-sərimdən,Silinmir xatirimdən,Mənim ilk məhəbbətim.17 iyun 2003 ÖZÜ YIXILAN AĞLAMAZ Eşitdim çox ağır xəstələnibsən,Həsrətim yatağa salıbdır səni.Gözlərin önündən getmir surətim,Görmək istəyirsən təzədən məni.Gələnə-gedənə sən yalvararaq,Xəbər göndərirsən qayıdım geri.Səhvini anlayıb peşman olubsan,Deyirsən sonuncu görüşdən bəri.Məni öz qoynuna alıb fikirlər,İki yanar odun arasındayam.Sənsiz keçən ömrün əvvəlində yox,Ay gözəl,mən artıq yarısındayam.O vaxtdan nə qədər gör zaman ötüb,Mən də Məcnun kimi ömür sürmüşəm.Sənin acığına özgə birinə,Könülsüz də olsa könül vermişəm.Sənin xətrini xoş etməkdən ötrü,Mən də sənin kimi könül sındırım? Qəlbimi odlara qaladığıntək,İndi mən də onu odda yandırım? Dünya dağılsa da əmin ol bundan,Dönmək mümkün deyil daha dünənə.Yazıqsan,yataqdan qalxasan deyə,Gözünə görünüb gedəcəm yenə.Daha gözlərindən qan yaş axıtma,Mümkün deyil geri dönmək ey nigar.Bəxtində bağlısa vüsal qapısı,Günahkar özünsən,gəzmə günahkar.“Özü yıxılanlar ağlamaz” axı,Bu gözəl məsəli bilmirsən məgər? Özün qənim oldun xoşbəxtliyinə,“Daldan atılan daş topuğa dəyər”.20 iyun 2003 BARIŞMAĞA MƏCBURUQ Bəxtimizin saçını qəm daradı,Biz qaşsaq da,hicran bizi aradı,Bu son görüş qəlbimizdə yaradı,Bu qismətlə barışmağa məcburuq.Eşq yolunda heç gülmədi üzümüz,Vaxtsız söndü alovumuz,közümüz,Düşmən olduq özümüzə,özümüz,Bu qismətlə barışmağa məcburuq.Qurduğumuz dünya tamam dağıldı,Ayrılığa qoşa qanad taxıldı,Bu sevgimiz sən demə bir nağıldı,Bu qismətlə barışmağa məcburuq.Qoşa atdıq,ayrı düşdü zərimiz,Günahkarıq ikimizdən birimiz,Yaradana bəllidir hər sirrimiz,Bu qismətlə barışmağa məcburuq.Heç yoxuymuş bu sevginin atəşi,Kaş olmaya fələyin bu tərs işi,Bəxtimizin söndü ayı,günəşi,Bu qismətlə barışmağa məcburuq.Üzümüzə gülmədi bu məhəbbət,Gözdən yaşı silmədi bu məhəbbət,Biz ölsək də,ölmədi bu məhəbbət,Bu qismətlə barışmağa məcburuq.Gözləmirdik heç bu eşqin sonunu,Bizi tapdı taleyin tərs oyunu,Daha çətin geyək vüsal donunu,Bu qismətlə barışmağa məcburuq.27 iyun 2003 GƏL,KEÇMİŞİ YADA SALAQ Ay sevgilim gəl oturaq üz-üzə,Xatirələr sirdaş olsun qoy bizə,Calandıqca sevgi dolu söz sözə,Eşq nuruna bülənd olsun qaranlıq,Gəl keçmişi yada salaq bir anlıq.Yadındamı ilk tanışlıq,ilk görüş? Yadındamı o göz yaşı,o gülüş? Yadındamı baldan şirin ilk öpüş? Heyif geri dönməyəcək cavanlıq,Gəl keçmişi yada salaq bir anlıq.Uşaq kimi adi sözdən küsərdin,İnciməklə ürəyimi üzərdin,Həyəcandan yarpaq kimi əsərdin,Gül camalın olardı lap xəzanlıq,Gəl keçmişi yada salaq bir anlıq.O illərdə nə çəkmədi başımız? Gah çən-duman,gah nuruydu qarşımız,Elə ki,yaz donu geydi qışımız,Yoxa çıxdı fələk edən yamanlıq,Gəl keçmişi yada salaq bir anlıq.Düşən gündən məhəbbətin oduna,Səy göstərib mindik vüsal atına,Kim ki,ləkə yaxırdı eşq adına,O əməli zənn etmirdi insanlıq,Gəl keçmişi yada salaq bir anlıq.2 sentyabr 2003 OLACAQSAN Mindin bilə-bilə hicran atına,Saldın məhəbbəti ayaq altına,Sadiq deyilmişsən sən öz andına,Sanırdım əhdinə düz olacaqsan.Xoşbəxt günlərinə kəsildin qənim,Acı xatirəyə döndü dünənim,Yoxdur zərrə qədər günahım mənim,Mən yox,sən qızaran üz olacaqsan.Bir vaxt yolumuzu duman kəsərdi,Sevgim günəş olub onu əzərdi,Adını çəkəndə dilim əsərdi,İnnən belə adi söz olacaqsan.Olmadın ayımı ilə döndərən,Sevgi qönçəsini gülə döndərən,Məni yox,özünü külə döndərən,Alov olacaqsan,köz olacaqsan.Baxışın kimisə yoldan eləsə,Sevdalı qəlbini oda bələsə,Səni aşiq sanıb gözüm söyləsə,Bil ki,nurdan düşmüş göz olacaqsan.Özünə qənimsən öz kələyinlə,Uzaq gedənməzsən bəd diləyinlə,O yalan sevginlə,daş ürəyinlə,Hər zaman qırılmış səs olacaqsan.İblis tor qurubdur səntək mələyə,Çevrilibsən bağrı xallı laləyə,Qəlbimi bükdünsə aha,naləyə,Ahımdan əriyən buz olacaqsan.17 sentyabr 2003 GÖZLƏMƏYİN ƏBƏSDİR Ürəyimiz düşsə də eşq oduna,Qoşammadıq günü günün ardına,Sən ki,sadiq deyilsən öz andına,Daha məni gözləməyin əbəsdir.Görüşümüz son görüşdür,son vida,Mümkün deyil baxışın qəlb ovuda,Yox – hələlik-söyləmirəm,-əlvida! Daha məni gözləməyin əbəsdir.Taleyini tənhalığa qul etdin,Yollarını zülmət donlu yol etdin,Kədərimi sən boldan da bol etdin,Daha məni gözləməyin əbəsdir.Məhəbbətin yollarında mənsiz qal,Qismət deyil bizə nə toy,nə vüsal,Bu sevgimiz xəyalıymış,bir xəyal,Daha məni gözləməyin əbəsdir.Bəxtimizdə əsdi hicran küləyi,Parçaladı sevdalanmış ürəyi,Bu qismətdir,qarğımayaq fələyi,Daha məni gözləməyin əbəsdir.26 sentyabr 2003 “DALDAN ATILAN DAŞ TOPUĞA DƏYƏR” Düşdüm məhəbbətin yanar oduna,Qəti bilinmədi gündüzüm,gecəm.Məni oda salan o,güldən ayrı,Sanırdım həyatda tənhayam,heçəm.O baxışlar məni məftun elədi,Gül kimi cücərdi sevgi qanımda.Məcnun da,Kərəm də sanırdım mənəm,Onlar bir yuxudur,heçdir yanımda.Sanırdım o gül də mən ürəkdədir,Andına,əhdinə sadiqdir hər an.Elə bilirdim ki,bir addım belə,Yaxın gəlməz bizə göz yaşı,hicran.Sən demə sevgimiz bir yuxu imiş,Əbəs yerə ona mən inanmışam.Sən demə südəmər bir körpə kimi,Onun fitnəsinə mən aldanmışam.Bu da bir taledir,bu da bir qismət,Başa gələn bəla çəkilməlidir.Pozmaq mümkün deyil Tanrı yazanı,Yalan eşqin mülkü sökülməlidir.Yalvarış,göz yaşı hədərdir daha,Geri dönməyəcəm nə küs,nə inci.Sənə əl açmaram həyatım boyu,Nə məhəbbət puldur,nə mən dilənçi.Bir gün başın daşa dəyəcək sənin,Özünə gələndə gec olacaqdır.Qəlbində kök salan bütün arzular,Elə sevgin kimi puç olacaqdır.Daha bu sevginin yoxdur axırı,Sən yanan deyilsən çünki halıma.Qayıdaq ziyanın gəl yarısından,Sən öz yoluna get,mən öz yoluma.Bu sevda yolunda gözəl “Vağzalı”.Bizi öz qoynuna ala bilmədi.Sevgin yalanıymış,buna görə də,Hicranı taxtından sala bilmədi.Bəlkə də peşmansan öz əməlinə,Bilirəm tənhalıq qəddini əyər.Yalvarıb-yaxarma daha Zaura,“Daldan atılan daş topuğa dəyər”.3 oktyabr 2003 KİM DUYACAQDIR Güllü baharımı qarlı qış etdin,Sevgi dünyamızı içiboş etdin,Məni bu aləmə niyə tuş etdin? Bilməzdim sevgidən göz doyacaqdır,Səni mənim kimi kim duyacaqdır? Yazıqsan,bir düşün,qurtar bu cəngi,Bəxtində çaldırma ayrılıq zəngi,Mənli günlərinin həsrəti,bil ki,Qəlbini oyduqca hey oyacaqdır,Səni mənim kimi kim duyacaqdır? Güvəndiyim dağa qar yağacaq,qar,Bu gün dünya sənə olacaqdı dar,Göz yaşı,ayrılıq,həsrət,intizar,Daşlaşmış qəlbinə od qoyacaqdır,Səni mənim kimi kim duyacaqdır? Gecəyə döndüsə nurlu sabahlar,Saysızdır etdiyin ağır günahlar,Cəllada dönərək çəkilən ahlar,Anbaan dərini hey soyacaqdır,Səni mənim kimi kim duyacaqdır? Gəl qayıt yarıdan,sevgimlə öyün,Eşqin qüdrətinə səcdə et hər gün,Vursan öz əlinlə bəxtinə düyün,Qəlbini göz yaşı,qəm yuyacaqdır,Səni mənim kimi kim duyacaqdır? 16 noyabr 2003 ÖZÜNÜ BƏDBƏXT ELƏDİN Aldanıb daş-qaşa,şöhrətə,ada,Bada verdin ülvi sevgini,bada,Niyə bilə-bilə kül deyib oda,Tale yollarına külü ələdin,Sən özün-özünü bədbəxt elədin.Niyə düşünmədim axı bir anlıq? Nurlu yollarını aldı qaranlıq.Geri dönməyəcək bir də cavanlıq,Sanma ki,bəxtinə uğur dilədin,Sən özün-özünü bədbəxt elədin.Heç sadiq olmadın içdiyin anda,Bir oyuncaq kimi baxdın həyata,Saldı kəməndinə səni qan-qada,Ömrünü-gününü qəmə bələdin,Sən özün-özünü bədbəxt elədin.Düşdün hər ötənin qurduğu tora,Şirin həyatını döndərdin gora,Oyan bu yuxudan,gec olar sonra.Qayıt yarıyoldan,gör ki,neylədin,Sən özün-özünü bədbəxt elədin.Müqəddəs sevgiyə kəsildin qənim,Bir nağıl,bir yuxu oldu dünənim,Yoxdur zərrə qədər günahım mənim,Yetim quzu kimi qəlbən mələdin,Sən özün-özünü bədbəxt elədin.28 noyabr 2003 BACARMAYACAM Uçdu tikdiyimiz eşqin sarayı,Artdı qəlbimizin ahı,harayı,Hey qarşılasaq da baharı,yayı,Səni unutmağı bacarmayacam.Nə gecə biləcəm,nə də ki,gündüz,Dərdim biriydisə olacaqdır yüz,Bu həsrət qəlbimə köz basacaq,köz,Səni unutmağı bacarmayacam.Bir iz qalmadısa nurlu sabahdan,Daşlar əriyəcək çəkdiyim ahdan,Dözüm diləsəm də hər gün Allahdan,Səni unutmağı bacarmayacam.Sən demə yuxuymuş bu məhəbbətin,Acı zəhəriymiş vüsal şərbətin,İlk eşqi unutmaq çətindir,çətin,Səni unutmağı bacarmayacam.Mən sən deyiləm ki,ilqarsız olam,Vüsal güllərini kökündən yolam,Bəlkə də qəlbində bir qara xalam,Səni unutmağı bacarmayacam.Dözmək mümkün deyil ağrı-acına,Sinəmə vurduğun yağlı qamçına,Məni çəksələr də dar ağacına,Səni unutmağı bacarmayacam.Bu həyat,bu qismət,bu eşq,bu hicran,Vallah sənin üçün gəlməsin asan,Unutmaq çətindir unudulmaqdan,Səni unutmağı bacarmayacam.10 yanvar 2004 ÖZÜNSƏN Nə deyim bu adətinə? Qənim oldun qismətinə,Bilə-bilə öz bəxtinə,Yad olan özünsən,özün.Uydun özgə söz-sovuna,Düşdün həsrət alovuna,Dönüb hicran girovuna,Çat olan özünsən,özün.Çürüyəssən dərd əlində,Boğulassan qəm gölündə,Yerli-yersiz el dilində,Ad olan özünsən,özün.Fələk səni qucaqlayır,Ürəyini hey dağlayır,Taleyinə el ağlayır,Şad olan özünsən,özün.Sevgin könül xatasıdır,Saxtaların saxtasıdır,Arzun şahmat taxtasıdır,Mat olan özünsən,özün.9 fevral 2004 YENƏ DƏ SƏNSƏN Hər kəlmədən göz ayırıb,Kül altından köz ayırıb,Eyni izdən iz ayırıb,Qovrulan yenə də sənsən.Düşünmürsən sabahını,Artırırsan günahını,Tanımayıb Allahını,Devrilən yenə də sənsən.Niyə belə etdin,niyə? Sancdın eşqi sən süngüyə,Xoşbəxtliyi yerə-göyə,Sovrulan yenə də sənsən.Ölümdür bu hicran,ölüm,Gəl özünə etmə zülüm,Yolçu idik haqqa,gülüm,Çevrilən yenə də sənsən.Puç etdinsə saf sevgimi,Sındı qəlbin sarı simi,Tənhalıqdan ilan kimi,Qıvrılan yenə də sənsən.11 fevral 2004 YUVASI YOXDUR Elə qırmısan ki,sevən könlümü,Daha əlacsızdır,şəfası yoxdur.Mənim bir dərdimi min bir etmisən,Verdiyin dərdlərin davası yoxdur.Günbəgün artdıqca sənin yalanın,O gündən başladı sevgi talanın,Bilməzdim canımı oda salanın,Qəlbində zərrəcən vəfası yoxdur.Vüsala çatmağa eləsəm də cəhd,Bizdən gen gəzmədi ayrılıq,həsrət,Sənin qəlbindəki yalan məhəbbət,Köçəri bir quşdur,yuvası yoxdur.1 mart 2004 SƏNİN ÜÇÜN Ölüm vaxtsız döysə ömür qapımı,Canımdan keçərəm,tək sənin üçün.Alsam əllərindən acı zəhəri,Şərbəttək içərəm,tək sənin üçün.Məni çəksələr də dar ağacına,Dönəcəm dərdinin mən əlacına,Çevrilib başının qızıl tacına,Ağ günü quracam,tək sənin üçün.Gün gələ görəm ki,yuxum çin olub,Hicran dara düşüb,saralıb-solub,Vüsal göylərində göyərçin olub,Uçduqca uçaram,tək sənin üçün.Tanrı sürmə çəkib sanki gözümə,İnsanı çəkdikcə çəkir özünə,Bağlı qapıları sənin üzünə,Taybatay açaram,tək sənin üçün.Tale üzümüzə kaş hər vaxt gülə,Qəm qismət olmaya sevən könülə,Susuz səhralara desələr belə,Sevgilim,köçərəm,tək sənin üçün.3 aprel 2004 BİR DƏ GÜLMƏYƏCƏK TALE ÜZÜNƏ Gəl dönmə bu qədər ürəyi daşa,Ömrünün yazını çevirmə qışa,Sinəmə çəksən də dağ qoşa-qoşa,Bir də gülməyəcək tale üzünə.Eşqin qapısını istədim açaq,Sandın məhəbbəti oyun-oyuncaq,Hicran qaladısa bəxtində ocaq,Bir də gülməyəcək tale üzünə.Daha gərəksizdir sözün-söhbətin,Məni üzməyəcək sənin həsrətin,Qədrini bilmədin saf məhəbbətin,Bir də gülməyəcək tale üzünə.Sevdalı bir qəlbi qəminlə sıxdın,Eşqin sarayını himindən yıxdın,Mən yox,sən əhdinə vəfasız çıxdın,Bir də gülməyəcək tale üzünə.Niyə bilə-bilə sən özün bunu,Geydirdin vüsala ayrılıq donu? Bu da yalan olan sevginin sonu,Bir də gülməyəcək tale üzünə.16 aprel 2004 YALANIYMIŞ Ay vəfasız,ürəyi daş,Olanmadın mənə sirdaş,Sevməyəydim heç səni kaş,Sənin sevgin yalanıymış.İlan kimi məni sancdın,Xoşbəxtlikdən kənar qaçdın,Ayrılığa qapı açdın,Sənin sevgin yalanıymış.Bilinmədi yazım,qışım,Hər bəlanı çəkdi başım,Hicran oldu elçi daşım,Sənin sevgin yalanıymış.Gecə-gündüz odda yandın,Guya qəmdən gen dolandın,Heyif,sənə mən inandım,Sənin sevgin yalanıymış.Arzuların soldu rəngi,Qəmə döndü xoş ahəngi,Heç ağlıma gəlməzdi ki,Sənin sevgin yalanıymış.21 aprel 2004 SONETLƏR ÇƏLƏNGİ HƏYAT İMTAHANDIR 1-ci sonet Həyat imtahandır,imtahan,qağa,Enişi,yoxuşu,düzü var onun.Bizləri çəkir ki,ağır sınağa,Anlayaq min cürə üzü var onun.Tanrı borc veribdi ömrü hər kəsə,Nə vaxtsa o borcu qaytaracağıq.Yol verməyək bizdən Yaradan küsə,Bilək bu dünyadan nə aparacağıq.İşıqlı əməllər olsun peşəmiz,Heç vaxt əskilməsin qəlbdən nəşəmiz,Nə yamanlıq edək,nə könül yıxaq.Düşünüb iş görək,düşməyək çaşbaş,Heç vaxt büdrəməyək həyatda qardaş,Çalışaq hər dərsdən üzü ağ çıxaq.2-ci sonet Çalışaq hər dərsdən üzü ağ çıxaq,İki yox,beş olsun qoy qiymətimiz.Daş sökməyək,daşı daş üstə yığaq,Çoxalsın saf işə məhəbbətimiz.Həvəslə axıdaq alın tərini,Halal tikəmizə haram qatmayaq.Gecə edib ömrün xoş səhərini,Özgə kölgəsində heç vaxt yatmayaq.Tək Tanrı kölgəsi bəs etsin bizə,Qaranlıq gecəmiz dönsün gündüzə,Qəlbimiz çevrilsin coşqun bulağa.Min cür tor qursa da bizlərə fələk,Çalışaq ölməzlik qazana bilək,Pay gedənə kimi qara torpağa.3-cü sonet Pay gedənə kimi qara torpağa,Kim bilir başına nə gələcəkdir? Dönsə də insanın ömrü çırağa,O,nə vaxt sönəcək,kim biləcəkdir? Hər kəsin bəxtində var əcəl zəngi,Bilir daş qəlblər də,lap kövrəklər də.Məhz buna görə də çalışağın ki,Ölsək də yaşayaq biz ürəklərdə.Yaxşı əməllərdən gen dolanmayıb,Şeytanın odunda bir an yanmayıb,Qara niyyətləri yandırıb yaxaq.Nurlu əməllərdən gəlib ilhama,Hamı çatsın deyə arzuya-kama,Hər gün ürəklərə nur kimi yağaq.4-cü sonet Hər gün ürəklərə nur kimi yağaq,Qara qüvvələrin kökü kəsilsin.Haqqı ordan kimi döşlərə taxaq,Həmişə nahaqqın başı əzilsin.Qiymətsiz saymayaq balı zəhərdən,Hünər zənn etməyək yaxa dartmağı.Əgər ayırmasaq xeyiri şərdən,Sevmərik düz yolda addım atmağı.Tapılsa hər işin əgər öz yeri,Düzü düz tanısaq,əyrini əyri,Qarlı qışa dönməz çiçəkli bahar.Könlüm,iki dünya bir olsa belə,Dərd odunda yanıb dönsək də külə,Qara əməllərdən dolanaq kənar.5-ci sonet Qara əməllərdən dolanaq kənar,Pislik bulağını tamam qurudaq.Həyatda görsək də min cür dərd,azar,Xeyirxah işlərin qolundan tutaq.Qonaqdır dünyada hər bəni insan,Heç vaxt bükülməsin şərə dizimiz.Biz gəldi-gedərik,qalandır cahan,Gərək bu aləmdə qala izimiz.Yol verməyək bizi yamanlıq quca,Nurlu gələcəyə yol aça-aça,Bütün könülləri şad eləyək,şad.Ömür müvəqqəti olsa da,di gəl,Yaxşı əməllərdən ucaldıb heykəl,İblisə,şeytana uymayaq heç vaxt.6-cı sonet İblisə,şeytana uymayaq heç vaxt,Cəhənnəm etməyək cənnətimizi.Haqdan,ədalətdən doymayaq heç vaxt,Tanrı verəcəkdi qiymətimizi.Cəhd etməliyik ki,əsən küləklər,Bizi aparmasın dumanlı yola.Çünki,çiynimizdə olan mələklər,Bizi tutacaqdı sorğu-suala.Əgər fikirləşsək sabahımızı,Yaddan çıxartmasaq Allahımızı,Mütləq zəhmətimiz verəcəkdir bar.Səvab əməllərin olaq sirdaşı,İllər gətirsə də yaş üstə yaşı,Qara saçımıza ələnsə də qar.7-ci sonet Qara saçımıza ələnsə də qar,Olsaq da yüz yaşlı qoca bir kişi,Qəlbə düzülsə də qəm qatar-qatar,Qəti unutmayaq bir an keçmişi.Biz dünənimizi unutsaq əgər,Nə vaxtsa bizi də unudacaqlar! Həyat dadsın deyə daim bal-şəkər,Çalışaq ki,yansın sönmüş ocaqlar.Görülən hər işə baxmayaq üzdən,Gücümüz çatırsa,çalışaq bizdən,İmdad uman kəsə eləyək imdad.Arzumdu olmasın nə qəm,nə kədər,Dünyaya gələndən ölənə qədər,Abad könülləri görməyək bərbad.8-ci sonet Abad könülləri görməyək bərbad,Sevinc əskilməsin gül çöhrələrdən.Ömürdən ötsə də dəqiqə,saat,Ötənlər silinmir xatirələrdən.Bu gün elə işlər görək ki,sonra,Dünəni fəxr ilə biz yada salaq.Dünyanı tərk edib getsək də gora,Yaxşı işlər ilə yaddaşda qalaq.Ürəklər düşməsin dərd adlı oda,Olmasın dünyada pislik,qan-qada,Yayılsın xoşbəxtlik ətri hər yana Bütün bəşər əhli eləsin tövbə,Nə yamanlıq olsun,nə müharibə,Əllər heç bir zaman batmasın qana.9-cu sonet Əllər heç bir zaman batmasın qana,Qan deyil,gül ətri gəlsin əllərdən,Ağ gün qismət olsun bütün cahana,Nəğmələr eşidək bütün dillərdən.Bu beş günlük olan fani dünyada,Bizim qismətimiz olsun səadət.İstər həqiqətdə,istər röyada,Heç kim tanımasın qüssə,kədər,dərd.Görülən hər işdə haqq işə dönək,Saf yolda işıqlı Günəşə dönək,Söz verək muğama,tara,kamana.Nəğmələr qəlblərə axsın su kimi,Hamı bir-biriylə olsun səmimi,Həmişə can desin insan insana.10-cu sonet Həmişə can desin insan insana,Hamıdan doğmalıq ətri duyulsun.Soyuqluq ömürlük getsin zindana,İsti münasibət qanun qoyulsun.Fitnə,tor qurmasın heç kim heç kimə,Hamı bir-birini olsun köməyi.Toxunub qəlbdəki ən kövrək simə,Düşünək həmişə xoş gələcəyi.Qazmayaq kiminsə yolunda quyu,Bulanıq etməyək dumduru suyu,Dönsün ürəyimiz vüqarlı dağa.Dar gün öz içində tamam boğulsun,Hamı bir-biriylə mehriban olsun,Soyuqluq gəlməsin heç bir otağa.11-ci sonet Soyuqluq gəlməsin heç bir ocağa,Əksinə hənirti,hərarət gəlsin.Heç kim atılmasın küncə-bucağa,Qəddar qəlblərə də mərhəmət gəlsin.Arzuya,murada yetişsin hamı,Heç kimin gözləri yolda qalmasın.Gülərüzlü görək hər bir adamı,Fələk heç bir qəlbə xalı salmasın.İstər cavan olsun,istər ixtiyar,İstər payız olsun,ya qış,ya bahar,Hər vaxt sonasıyla öyünsün göllər.Bizə səmt gəlincə əcəl atları,Çalınınca ömrün son akortları,Sevincdən döyünsün bütün könüllər.12-ci sonet Sevincdən döyünsün bütün könüllər,Qarışsın hər evdə gülüş gülüşə.Xəzan tanımasın çəmənlər,çöllər,Qoymayaq gül üzə qəmdən şeh düşə.Həyatda həmişə haqq söyləyək,haqq,Həm Tanrı bəyənsin,həm də ki,bəndə.Yaxşı işlər üçün ancaq və ancaq,Biz öndə dayanaq,həmişə öndə.Qaranlıq almasın nurlu aləmi,Tamam yoxa çıxsın dünyanın qəmi,Dayansın tufanlar,dayansın sellər.Bizə kömək olsun Tanrı,həm “Quran”,Almasın yaz ömrü baharda boran,Vədəsiz solmasın bağlarda güllər.13-cü sonet Vədəsiz solmasın bağlarda güllər,Yazı yaz,qışı qış görkəmdə görək.Dərddən bükülməsin heç zaman bellər,Həmişə dəyərli ömür-gün sürək.Həyatda biz elə oturub duraq.Qalsın bu dünyada nurlu izimiz.Dağıdan olmayaq yaradaq,quraq,Olsun hər qurulan bir əzizimiz.Yaxşı əməlləri,yaxşı işləri,Yaxşı bildiyimiz xoş vərdişləri,Taxaq sırqa kimi hər vaxt qulağa.Qucsun bu dünyanı çalçağır,şənlik,Gəlsin camalına hər gün gözəllik,Dünya cənnət olsun başdan ayağa.14-cü sonet Dünya cənnət olsun başdan ayağa,Zülmət gecəsi də dönsün işığa.Biz də onun üçün dönüb dayağa,Təravət gətirək hər yaraşığa.Heç vaxt qazanmayaq həyatda günah,Səvab işlər görək,dünya hədərdi.Gəlin az toy tutaq başına vallah,Bu dünyanın dərdi dünya qədərdi! Gülşənə döndərək qara kolluğu,Azadlıq,xoşbəxtlik,ruzi bolluğu,Hər vaxt əlimizdə dönsün bayrağa.Heç vaxt büdrəməyək həyatda gərək,Çünki bizim üçün gerçəkdən gerçək,Həyat imtahandır,imtahan qağa! 15-ci sonet Həyat imtahandır,imtahan qağa,Çalışaq hər dərsdən üzü ağ çıxaq.Pay gedənə kimi qara torpağa,Hər gün ürəklərə nur kimi yağaq.Qara əməllərdən dolanaq kənar,İblisə,şeytana uymayaq heç vaxt.Qara saçımıza ələnsə də qar,Abad könülləri görməyək bərbad.Əllər heç bir zaman batmasın qana,Həmişə can desin insan insana,Soyuqluq gəlməsin heç bir ocağa.Sevincdən döyünsün bütün könüllər,Vədəsiz solmasın bağlarda güllər,Dünya cənnət olsun başdan ayağa.24-27 avqust 2009 R Ü B A İ L Ə R-1-Fani dünya gözəl olub əzəldən,Seçilməyib heç nazəni gözəldən,Halallığa haram qatan bəndələr,Dağıdansa qəti olmaz düzəldən.-2-Ömür yollarımız dolanba-dolan,Hamı gedərgidir,dünyadır qalan,Min illik hörməti verər güdaza,Çörəyi dizinin üstündə olan.-3-Yollar gah hamardı,gah dağ,gah təpə,Hər kəs od üstünə gərək su səpə,Ən böyük arzumdur ki,bəşər əhli,Nə qan-qada görsün,nə müharibə!-4-Könlüm istər gül bağından gül üzsün,O gülləri nurlu yola o,düzsün,Pisliyindən əl çəkmirsə pis adam,Niyə yaxşı yaxşılıqdan əl üzsün?-5-Hamı gülsün,hamı şirin danışsın,Acı dillər bal-şərbətə qarışsın,Tapılmasın bir inciyən,bir küsən,Kaş ki,bütün küsülülər barışsın.-6-Qaranlıqda ulduz olaq,ay olaq,Quraqlıqda dəniz olaq,çay olaq,Namərdlikdən gen dolanaq həmişə,Ölənəcən biz mərdlərə tay olaq.-7-Əvvəl mənim üçün hər şey yuxuymuş,Sən demə qənimim yaman çoxuymuş,Tikəmi böldüyüm düşmənim oldu,Yəqin çörəyimin duzu yoxuymuş?!-8-Ömür sürürüksə,hər gün təzədir,Gülüşlə göz yaşı tam üz-üzədir,Enişdir,yoxuşdur tale yolları,Həyat başdan-başa mübarizədir.-9-Yaman tərs cırılıb dövrün ələyi,Əsir hara gəldi tale küləyi,İndi mənim kimi bir çoxlarının,Daşdan yox,dəmirdən çıxır çörəyi!-10-İstərsən nökər ol,istərsən ağa,Hər kəsi çəkəcək həyat sınağa,Bu fani dünyada qonaqdır hamı,Çalışaq getməyək haqdan uzağa.-11-Həyat gah sevincdir,gah da kədərdir,Mənasız ömür-gün heçdir,hədərdir,Tükənməz bacıma xoş arzularım,Çünki arzularım dünya qədərdir.-12-Gəlinlik libası geysin sonalar,“Vağzalı”havası çalsın zurnalar,Yayılsın aləmə çal çağır səsi,Sevincdən ağlasın ata-analar.-13-Tanrı bəxtlərdəki hicranı silsin,Hər bir zaman gözlər,könüllər gülsün,Ən böyük arzumdur,bütün sevənlər,Kaş öz yarısına qovuşa bilsin.-14-Gülşən olsun çöllər,düzlər,cəmənlər,Tapılmasın ilqarından dönənlər,Arzumdur ki,bu həyatda həmişə,Xoşbəxt olsun sevilənlər,sevənlər.-15-Ömrün baharını payız almasın,Vüsal çiçəkləri qəti solmasın,Qonsun çiyinlərə xoşbəxtlik quşu,Heç kim taleyindən küskün qalmasın.-16-Sevdalı ürəyə vurdunsa yara,Demək,döndün böyük bir günahkara,Bil ki,aşiqinə qazdınsa quyu,Nə vaxtsa özün də düşəssən tora.-17-Heç vaxt pozulmasın vüsal naxışı,Aləmdir sevənin gizlin baxışı,Sevən aşiqlərin tale yoluna,Kaş ki,ələnməyə hicran yağışı.-18-Məni qorxutmadı nə qar,nə boran,Can-dedim mən sənin kəlmənə-can.Əgər biz qovuşsaq bir-birimizə,Dünyanın xoşbəxti olarıq,inan.-19-Bəxtimizdə yanan qəm odu sönsün,Tale yollarımız nurlu görünsün,Biz elə sevək ki,bir-birimizi,Sevgimiz dillərdə dastana dönsün.-20-Nə ayrılıq görək,nə qəmdən solaq,Nur tək könüllərə,gözlərə dolaq,Leyli-Məcnun eşqi olsun eşqimiz,Bütün sevənlərə biz örnək olaq.-21-Qəlbimi atəşə salan ay sona,Az çək aşiqini sən imtahana,Məcnun da,Kərəm də ,Fərhad da mənəm,Hər əhdə sadiqəm,məni az sına.-22-Mənə yad olana yad olmuşam mən,Yad qəlbi yandıran od olmuşam mən,Nə yerə sığıram,nə göyə Allah,Bir dəli sevdaya tutulmuşam mən!-23-Fələk mənim ürəyimi dağlayıb,Qoşa gözüm şəlalətək çağlayıb,Dağlar,daşlar külə dönüb ahımdan,Vətən dərdi sinəmdə köz bağlayıb!-24-Olmasın qəlbində intizar sənin,Nə də ki,bəxtində boran-qar sənin,Sənə layiq olan övladlarınla,Vətən,öyünməyə haqqın var sənin!-25-Anam Vedi darda qalıb,çox darda,Qış kimidi indi ona bahar da,Düşmənlərin taptağına dönəndən,Babaların ruhu yanır məzarda!-26-Çalınsa da bizim əcəl zəngimiz,Yox,qurtarmaz düşmənlərlə cəngimiz,Yurdum azad olmalıdır işğaldan,Çünki,bitməz bizim ona sevgimiz!-27-Çox sevirəm yurdu,eli,torpağı,Heç sönməsin onun bircə ocağı,Mənim üçün Quran qədər,pir qədər,Müqəddəsdir Azərbaycan bayrağı.-28-Ana yurdum,tuş gəldikcə sən oda,Övladların yetişibdir imdada,Arzumdur ki,tam silinə lüğətdən,Müharibə,qaçqın,köçkün,qan-qana.-29-Şadlığa bələnə bütün el-aləm,Heç kimin qəlbində olmaya dərd-qəm,Minəm köhlən ata,at uça-uça,Gedəm Əyricədə bir az dincələm.-30-Vətəndir hər kəsin şöhrəti,şanı,Gözündə işığı,cismində canı,Vallah başdan-başa cənnətdir yurdum,Kim bu gözəlliyin olmaz heyranı?-31-Bəxtimdə görəndən acı həsrəti,Həsrət zəhər edib balı,şərbəti,Heç düşmənə belə arzulamıram,Vətəndə vətənsiz olmaq qisməti!-32-Gözəldir Vətənin vallah hər çağı,Olub hər qarışı ana qucağı,Vətənin qışında isinən qəlbi,İsitməz qürbətin odu,ocağı!-33-Vətən üçün edən olsa şərə cəhd,Görməz o,kəs taleyində nurlu xətt,Qəlbimizdə kök saldısa,dağılmaz,Yurda,elə,dilə olan məhəbbət.3-5 noyabr 2010 Q Ə Z Ə L L Ə R * * * Gözlərdən yaş ələnsə bağrım başı qana dönər.Haqqı taptanan görsəm,gen dünyam zindanadönər.Hər kim sadiq olmasa öz sözünə,öz andına,O,nadan bəndələrin vüsalı hicrana dönər.Vətənin,elin dərdi öz ağrım-acımdır mənim,Ona pak məhəbbətim hər dərdə dərmana dönər.Hər kim ki,yamanlığı hünər sayırsa özünə,O,kəs adam cildində iblisə,şeytana dönər.Çalışaq ki,həmişə yaxşılığı adət edək,Günəşli yollarda da pislik çən-dumana dönər.Bu həyatda Zaurun öz amalı,öz andı var,Onun pak əməlləri dillərdə dastana dönər,24 dekabr 2008 * * * Bu qanlı döyüşlərin de kimə bir faydası var? Hərb ölüm kəməndidir,onun yalnız xatası var! Topları,tüfəngləri alovlarda yandırağın,,Dünya sülh donu geysin,sülhün parlaq ziyası var.Qoy bütün yer kürəsi kədər,dərd nədir bilməsin,Görsün hər kəs bəxtində sevinc adlı dünyası var.Ərlər şəhid olmasın,gəlinlər geyməsin qara,Görməyək ki,bir kəsin gözü yaşlı anası var.Dönəyin bu həyatda xoşbəxtlərin xoşbəxtinə,Eşitməyək hansısa mahalın qan-qadası var.Ürəklər çəkməsinlər zərrə qədər ağrı-acı,Görməyək açan gülün azca solğun siması var.Yarağın qaranlığı dünya gülsün başdan-başa,Zaur,mənasız deyil arzularım,mənası var.10 dekabr 2008 * * * Sanma arif özünü,sən xalis nadan kimisən.Yox kamillik nişanın,kim deyir qanan kimisən? İnsanlıqdan bixəbər,sən sanma insan özünü,O,donda görünsən də,zənn etmə insan kimisən.Nə qədər meyl edirsən sən bu dünyanın malına,? Acgözlük hünər deyil,yamandan yaman kimisən.Mən haqqa güvənsəm də,sən nahaqqa oldun əsir,Şeytana aldandınsa özün də şeytan kimisən.Atalar düz deyibdir,“su tökməklə quyu dolmaz”,Zaur,nə faydası var,itə de ceyran kimisən?! 5 sentyabr 2007 * * * Gətirər yurdumuza xoş bir təravət bu bahar.Tükənməz ürəklərdə sevinc,məhəbbət bu bahar.Doğacaq yurdumuza mütləq azadlıq günəşi,Xəzana dönən yerlər olacaq cənnət bu bahar.Gözlərə,könüllərə ələnəcək sevgi nuru,Vüsala diz çökəcək ayrılıq,həsrət bu bahar.Hər kəs hiss edəcəkdir üstündə Tanrı əlini,Tezliklə şəfasını tapacaq hər dərd bu bahar.Qoyarıq qəlblərdəki dərdi-qəmi biz arxada,Ələnər yağış kimi göydən səadət bu bahar.Hər dərdi unudarıq,qarışar sevincə sevinc,Çin olar qəlblərdəki saf arzu-niyyət bu bahar.İstərəm ki,bürüyək ölkəmizi çal-çağıra,Zaur,bu istək üçün hamı etsin cəhd bu bahar.21 mart 2007 * * * Yurd,millət tonqalında alışdı,yandı Şəhriyar.Qartal kimi qıy vurub qəlblərə qondu Şəhriyar.O,elin oğlu idi,köçdü elin də qəlbinə,Ona vurğun hər kəsə şöhrətdi,şandı Şəhriyar.Hər misrası,hər sözü min bir dərdin dərmanıdır,Yaddaşdan silinməyən nurlu nişandı Şəhriyar.“Heydər babaya salam” bütün xalqa salamıydı,Hər bir söz əhli üçün sultandı,xandı Şəhriyar.Şüardı yurd üçün “Ya azad ol,ya tamam yan”,Zaur,bu səbəbdən də,Azərbaycandı Şəhriyar.23 sentyabr 2006 * * * Düşdüm eşq adlı atəşə,yandı bağrım külə döndü.Ələndi gözümdən yağış,göz yaşlarım selə döndü.Çəkdikcə həsrət ilə mən vüsalın intizarını,Onsuz keçən hər günüm yox,hər dəqiqəm ilədöndü.İndi fikirləşirəm gör Məcnun,Kərəm nələr çəkib? Mən kaman oldum ürəyim inildəyən telə döndü.Güvənmişik bu həyatda biz məhəbbətin adına,Vüsal quştək qanad açdı,acı hicran şilə döndü.İmtahandır başdan-başa ülvi məhəbbət aləmi,Zaurun qəlbi lal idi,nəğməkar bülbülə döndü.9 may 2006 * * * Yenə can vermək üçün canıma,canan gələcək Məhəbbət tonqalında mənimlə yana gələcək.Eşq aləmində hər an çox arifdir nazlı yarım,Dərk edir hər baxışı,kim deyir nadan gələcək? Qoy bilsin bütün bəşər mən məhəbbət xəstəsiyəm,Loğman,təbib hədərdi,dərdimə dərman gələcək.Dərərəm yarım üçün göydəki ulduzları mən,Taxaram barmağına bilər toy-nişan gələcək.Nə qədər nazı ilə üzsə də yar aşiqini,Zaur deyir qəlbinə bəlkə din-iman gələcək! 5 iyul 2006 * * * Elə sevdim o,nigarı,hamı divanədir dedi.Görən Məcnun məni saydı,Məcnun əfsanədir dedi.Bir yolun yolçusuyuqsa hicran bizi əyə bilməz,Dil açıb sevdalı könlüm,-hicran bəhanədir-dedi.Olmaz Məcnunda,Kərəmdə mənim qəlbimdəki sevgi,Bu atəşə düşən gülüm,-eşqim yeganədir – dedi.Sanıram ki,Büsutunu yarıram mən Fərhad kimi,Sal qayalar dilə gəlib –aşiq mərdanədir-dedi.Yarımı gətirdim yola ləbinin busəsin aldım,Zaur-balda olmaz bu tam görəsən bu nədir-dedi.30 iyul 2006 * * * İstərəm sevgilimin gözləri gülsün həmişə,Məni çəkməsin dara,insafa gəlsin həmişə,Nə çəkir sevdalı qəlb,sevənlər bilər bunu tək,Gərək sevinci-qəmi aşiq tən bölsün həmişə.Necə ki,mən duyuram sevgilimin həsrətini,Mənim də niskilimi kaş o,da bilsin həmişə.Vallah mən oynayıram yarımın hər nazı ilə,İstərəm yar mənim də qeydimə qalsın həmişə.Əgər hər kim istəsə bülbülü güldən ayıra,Susuz bir qönçə kimi o,kəsi solsun həmişə.Tək sənin yox ki,a gül,bütün sevən cavanların,Ocağında zurnalar Vağzalı çalsın həmişə.Zauram,İlahidən ən böyük arzumdur mənim,Vüsal hicranı,qəmi taxtından salsın həmişə.2 avqust 2006 * * * Gözləri yolda qalan nazlı nigarım,gələcəm.Üzməsin qəlbini heç bu intizarım,gələcəm.Əbədi deyil ki,bu,beş-on günün həsrətidir,Yenə geri dönəcək vüsal qatarım,gələcəm.Bu sevən ürəyində ucalt sevinc sarayını,Əyməsin qamətini mənim qubarım,gələcəm.Sevgilim,dəyişmərəm mən səni dünya malına,Çünki sənsən xəzinəm,dövlətim,varım,gələcəm.Zaur da sənin kimi tab eləmir ayrılığa,Az qalıbdır vüsala,sevimli yarım,gələcəm.6 avqust 2006 * * * Yaradan qələm çəkib,huri-mələklər kimisən.Bir kəlmə danışmırsan,lal kəpənəklər kimisən.O,qara gözlərinin sehrindən ayrılanmıram,Bülbülü məst eləyən qönçə çiçəklər kimisən.Azacıq insaf elə lal baxışın üzdü məni,Vallah zənn edirdim ki,qəlbi kövrəklər kimisən.Günəşdən,Aydan alıb sanki camalın nurunu,Hüsnün göz qamaşdırır nurlu bəbəklər kimisən.Zauram,bilirəm ki,yoxdur tayın,bərabərin,Sən bahar rayihəli əsən küləklər kimisən,10 oktyabr 2007 * * * İstərəm hər arzumu sən kimi dilbərə deyim.Bu eşqin atəşində qoy yanım dübarə deyim.Aylar illər uzunu çox çəkmişəm həsrətini,Dərdim sənə bəllidir,ol dərdimə çarə deyim.Məhəbbət dünyasına atmışıqsa ilk qədəmi,Gülüm,qoy hər addıma bir nurlu işarə deyim.Yolumu kəssə də od,qorxum zərrə qədər,Səndən ötrü hazıram hər sözü aşkarə deyim.Bu sevda yollarında gəl anla nə çəkdiyimi,Yol vemə ki,Zaura Məcnuntək avarə deyim.9 noyabr 2007 * * * O,gülüzlü dilbəri görəndən heyran olmuşam.Təmiz sevgimlə onun qəlbində tufan olmuşam.Sanmışam uydurmadır Məcnun,Kərəm məhəbbəti,Onlardan min qat artıq sevən bir cavan olmuşam.Saf eşqin xəstəsiyik hər ikimiz,Tanrı bilir,O,mənə dərman olub,mən ona dərman olmuşam.Tanrım rəhmini məndən heç zaman əsirgəmiyib,Dadıma yetişibdir xoşbəxt,firəvan olmuşam.Sən özün şahidsən ki,eşq məni arif eləyib,Bir zaman xəstə idim,ta indi loğman olmuşam.Açıqdır saf məhəbbət dünyasının darvazası,O,aləmdə mən sənin cismindəki can olmuşam.Zauram,bu eşq mənim qəlbimi cuşa gətirib,Bir zaman lal quş idim,indi qəzəlxan olmuşam.2 yanvar 2008 * * * Yenə yardan ötəri bu könlüm yaman darıxır.Yəqin mənim kimi də indi o,canan darıxır! O,gülün həsrətindən ürəyim lap tir-tir əsir,Sevdalı könlüm olub halı pərişan darıxır.Bilirəm,yoxdur onun indi gündüzü,gecəsi,Mənsiz əyib qəddini bəlkə də hicran,darıxır.Sevgimiz bəxtimizə Günəş kimi şölə saçır,Bizsiz görüş yerimiz,hər tərəf,hər yan darıxır.Hər ceyrana,cüyürə atmaram eşq kəməndini,Zaurtək ovçu üçün çünki o,ceyran darıxır.19 may 2008 * * * Neçə vaxtdır gözlərim intizardan qan ağlayır.Mən həsrətdən qaçsam da həsrət məni qucaqlayır.Bu zalımın balası gəlməyir azca insafa,Uyub əğyar sözünə ağ gününü ayaqlayır.Hər zülmünə dözdüm ki,dərk eləyə bəlkə məni,Di gəl yolunda quyu qazanlara bel bağlayır! Çəkdiyim əzablardan ləzzət alır elə bil ki,Bir dərdimi min edib üst-üstə dərd qalaqlayır.Bilmirəm neyləyim ki,yar əlac olsun yarama,Əlac olmur əksinə,sinəmi çarpaz dağlayır.Safdır göz yaşı kimi qəlbimdəki məhəbbətim,Qurumaq bilmir əsla,bir şəlalətək çağlayır.Zaur,məndən öyrənib Məcnun sevib sevilməyi,Heç zaman diz çökmərəm,tarix yadında saxlayır.8 noyabr 2008 POEMALAR VÜQARLI AZƏRBAYCAN Ey şirin ömrümün solmaz bağçası,Tükənməz sərvəti,ümid xonçası,Sənsən bu dünyanın cənnət xalçası,Bütün dünya olub hüsnünə heyran,Vüqarı sarsılmaz,ey Azərbaycan.Görübsən dünyanın sən hər üzünü,Ağlayan gözünü,gülən gözünü,Tarix silkələyir yurdun özünü,Qəzəbdən qaynayır damarlarda qan,Vüqarı sarsılmaz,ey Azərbaycan.Sanki bir cənnətdir aranın,dağın,Varlıdı,xəzinədi qara torpağın,Ana qucağıdı,isti qucağın,Sən bir xoş nəğməsən,qəlblərdə hər an,Vüqarı sarsılmaz,ey Azərbaycan.Bir güllü bahardı çölün,çəmənin,Ulu tariximdi hər daşın sənin,İstər dostun olsun,istər düşmənin,Adını çəkəndə sənə deyir can,Vüqarı sarsılmaz,ey Azərbaycan.O incə ürəyin şüşədi,şüşə,Bəzəyir qoynunu lalə,bənövşə,Bu qoca dünyada elə həmişə,Artır gözəlliyin söküləndə dan,Vüqarı sarsılmaz,ey Azərbaycan.Hər şeydən ucasan,uca dünyada,Dönübsən ən gözəl taca dünyada,Bir kəsə qalmayan qoca dünyada,Baş əyib önündə həm sultan,həm xan,Vüqarı sarsılmaz,ey Azərbaycan.Batmayıb bir qara daşın günaha,Qəlblərdə,gözlərdə dönübsən şaha,And olsun qocaman qadir Allaha,Yaraşır hüsnünə hər cür şöhrət,şan,Vüqarı sarsılmaz,ey Azərbaycan.Üz tutdum,söz qoşdum xan Arazına,Qızıl payızına,güllü yazına,Hər Vətən oğluna,Vətən qızına,Vətən torpağında,vətəndi hər yan,Vüqarı sarsılmaz,ey Azərbaycan.Sandım hər daşını qibləgah kimi,Baş əydim qoynuna səcdəgah kimi,Açıl ümid dolu bir sabah kimi,Sevincin bu torpaq,sevincin cahan,Vüqarı sarsılmaz,ey Azərbaycan.Qəm yeyib əyilmə düşmən önündə,Var-dövlət qaynayır bircə dənində,İnan sən ən ağır çətin günündə,Gedər oğulların yolunda qurban,Vüqarı sarsılmaz,ey Azərbaycan.Dönmüşük qoynunda bir coşqun selə,Bağlıyıq Vətənə,torpağa,elə,Səni unutmarıq bircə an belə,Buna and içmişik əllərdə “Quran”,Vüqarı sarsılmaz,ey Azərbaycan.Qorxmazsan həmişə zəfər səslisən,Kişi qeyrətinlə hünər səslisən,Sən günəş nəfəsli,ay nəfəslisən,Yaraşır hüsnünə vallah toy,nişan,Vüqarı sarsılmaz,ey Azərbaycan.Hüsnünə bəzəkdi Gəncə,Şamaxı,Azalmır qoynundan dostu qonağı,Tərifə layiqdi Qızlar bulağı,Dizimdə təpərdi Bakı,Naxçıvan,Vüqarı sarsılmaz,ey Azərbaycan.İgid oğulların dönüb pələngə,Pələng balasıtək girərlər cəngə,Boyayar düşməni qanıynan rəngə,Başını uca tut,dağtək hər zaman,Vüqarı sarsılmaz,ey Azərbaycan.Doğrandı Babəkim,ulu Nəsimim,İnlədi,hay çəkdi kamanda simim,Başını əymədi yada heç kimim,Qopdu yad qəlbində qorxudan tufan,Vüqarı sarsılmaz,ey Azərbaycan.Yayılıb aləmə şanın,şöhrətin,Hər eldə,obada vardı hörmətin,Hər kəsə bəllidi sənin qeyrətin,Doğma qardaşındı Türkiyə,İran,Vüqarı sarsılmaz,ey Azərbaycan.Döyünən qəlbindi üç rəng bayrağın,Gözəldi,əzizdi mənə hər çağın,Dağ kimi oğullar olur dayağın,Havandı,suyundu dərdimə dərman,Vüqarı sarsılmaz,ey Azərbaycan.Edərəm yolunda sinəmi sipər,Yaraşmır hüsnünə nə qəm,nə kədər,Uludu tarixin bu dünya qədər,Hər daşın,kəsəyin mərcandı,mərcan,Vüqarı sarsılmaz,ey Azərbaycan.O qarlı dağların verib baş-başa,Döyünən qəlbindi Xocalı,Şuşa,Ey doğma məkanım yaşa,min yaşa,Çəkilər başından çiskin,çən,duman,Vüqarı sarsılmaz,ey Azərbaycan.* * * Sığınıb qoynuna ərənlər sənin,Solmasın bağında lalən,süsənin,Süfrənin başında çörək kəsənin,İndi sənə ölüm hökmünü yazır,Ayağın altına quyular qazır.Qoynun parçalanıb,olub göz dağı,Türkmən çay,Gülüstan hicran qucağı,Az dərd görməyibdi Vətən torpağı,Yurduma çox ağır dağlar qoyulub,Sinəsi didilib,köksü oyulub.Bahar nəfəslidi qışın,payızın,Ulu tariximdi qopuzun,sazın,Dar gündə yolunda hər oğlun,qızın,And olsun Allaha əsigəməz can,Azadlıq yolunda gedərlər qurban.Dadsan da dadını hər cür zillətin,Əyilməz olubdu düşmənə qəddin,Dillərdə dastana dönüb qüdrətin,Dünyanı dolanır sənin sorağın,Yenilməz olubdu üç rəng bayrağın.Uğrunda qan töküb Koroğlu,Babək,Hər oğlun,hər qızın pələngdi,pələng,Kül olmuş torpağın babəkdi,babək,Qoy yanım qarışım sənin oduna,Azadlıq gətirim Odlar yurduna.Tarix kitabımdı hər qanlı daşın,Kürüm,Arazımdı axan göz yaşın,Nələr çəkməyibdi,de,sənin başın,Bir gözün sevincdi,bir gözün kədər,Boğur ürəyimdə məni hey qəhər.Canlı tariximdi hər dağ,hər qaya,Hər bir daş kitabəm dəryadı,dərya,Özüm yetməliyəm,özüm haraya,Qorxuram kor olar,vətən adlı göz,Özgə ocağından olmaz mənə göz.Hər daşın bizlərə əzizdi,əziz,Eşqin,məhəbbətin dənizdi,dəniz,Ulu Xətainin yolçusuyuq biz,Sənə yad olana qılınc çalarıq,Son anda qoynunda ölüb qalarıq.Kökümüz dərindi,yaşlı çinartək,Bizi əyə bilməz tufan,yel,külək,Babam Koroğludu,türk oğlu gərək,Çəkə qeyrətini qılınctək qından,Ruhlar cana gələ torpaq altından.* * * Nələr gəlməyibdi sənin başına,Ey doğma məkanım,ey doğma anam,Can qurban eləyib qara daşına,İstərəm yolunda alışam,yanam.Qırdıq qollarının qandallarını,Qırdıq ömründəki tikanlı simi,Xoşbəxtlik bürüdü xəyallarını,Qəfəsdən ayrılan azad quş kimi.Xəyallar,arzular,istəklər bir-bir,Dolandı başında pərvanələrtək,Hər daşın müqəddəs olan pirdi-pir,Vurğunam hüsnünə divanələrtək.Açıbsan süfrəni dosta,tanışa,Süfrəndə sərvətin qaynayıb,daşır,Bahar gətiribsən şaxtalı qışa,Şöhrətin dünyanı gəzib dolaşır.Qəlbdə saxlamırsan kini-küdrəti,Qəlbin səmalartək təmizdi,təmiz,Sinəmdə həkk olub adın əbədi,Yuyanmaz sinəmdən adını dəniz.Sən canda canımsan,ayım,günümsən,Tək sənin adına güvənmişəm mən,İçimdə çağlayan səsim,ünümsən,Sönməyən oduna güvənmişəm mən.Sənə göz dikənin kor olar gözü,Zülmət alovunda hey alovlanar,Yaşım bu həyatda ötsə də yüzü,Hər yerdə ürəyim bil səni anar.Yenə tərsə dönüb zamanın çarxı,Yenə qəm oduna tuş gəlib sinən,Qan-qan deyir sənə kəsilib yağı,Qudurmuş köpəktək quduran düşmən.Çörək yeyəni yox,verəni tutub,Göz dikib yurduma alçaq yağılar,Əcəl də saf işlər görəni tutub,Məhv etmək istəyir şiri qarğalar.Aylardı,illərdi təbiətimin,Dağıdır köksünü toplar,tüfənglər,Tutulub günəşi səadətimin,Barıt qoxuludu əsən küləklər.Düşdü tariximə qanlı yazıynan,Xocalı fəryadı,Şuşa harayı,Bir neçə qeyrətsiz,alçaq tazıynan,Düşmən qış edəmməz yurdumda yayı.İndi yad əlində ah çəkir Şuşa,Yanır Natəvanın ruhu,məzarı,Qəlbinə,canına qəm əkir Şuşa,Orda qərib ruhlar qalıbdı darda.Qansız düşmənlərlə durub üz-üzə,Yurdun dağ kürəkli,pəhləvanları,Dönüb ürəkləri alova,közə,Nadan əyə bilməz qəhrəmanları.Hər dağın,hər daşın igid əsgər tək,Düşmən ürəyində oxa dönübdü,Haqqı tapdalayanı tutubdu çörək,Haqsızın ocağı odu,sönübdü.Əyilmir düşmənə Xocalı,Ağdam,Köksü oyulsa da,paralansa da,Övladın düşməndən alacaqdı kam,Yüz yerdən,min yerdən yaralansa da.Sıldırım qayalar,cığırlar,yollar,Durub keşiyində obanın,elin,Dağ,qaya kürəkli polad oğullar,Kəsir yollarını hər coşğun selin.Əyilməz qəddini əymə,Vətənim,Ey döyünən qəlbim,doğma torpağım,Gün kimi hüsnünü bəzəyir sənin,Göyləri bəzəyən üç rəng bayrağım.Hər türk balasının damarlarında,Ulu Koroğlunun qaynayır qanı,Gün gələr aləmi bürüyər səda,Sülh quşu bürüyüb Azərbaycanı.* * * Ey odlar yurdunun od aslanları,Yada əyilməyən pəhləvanları,Kəsin qan qoxulu o tufanları,Vətənin ümidi mərd ərlərdədi,Qəlbimiz,canımız,səngərlərdədi.Qoymayın qəm yesin Odlar diyarı,Yad əldə yanmasın Xanın məzarı,Gətirin Vətənə güllü baharı,Vətənin ümidi mərd ərlərdədi,Qəlbimiz,canımız,səngərlərdədi.Qovun uzaqlara quduz düşməni,Al qan bürüməsin çölü-çəməni,Əyəmməz poladtək türkü erməni,Vətənin ümidi mərd ərlərdədi,Qəlbimiz,canımız,səngərlərdədi.Az yara dəyməyib torpağa,daşa,Atılın şir kimi qanlı savaşa,Bu qanlı davanı çatdırın başa,Vətənin ümidi mərd ərlərdədi,Qəlbimiz,canımız,səngərlərdədi.Ey ana yurdumun əsgər balası,Sənsən bu torpağın qeyrət qalası,Açılmır Şuşanın indi laləsi,Vətənin ümidi mərd ərlərdədi,Qəlbimiz,canımız,səngərlərdədi.Ey Azərbaycanın cəsur əsgəri,Alın dizinizə dağdan təpəri,Açın yaz nəfəsli aydın səhəri,Vətənin ümidi mərd ərlərdədi,Qəlbimiz,canımız,səngərlərdədi.Başını uca tut ey elim-obam,Bizə dərs verib Koroğlu babam,Coşur qanımızda coşur intiqam,Vətənin ümidi mərd ərlərdədi,Qəlbimiz,canımız,səngərlərdədi.Polad dözümlüdü dəyanətimiz,Dillərdə dastandı cəsarətimiz,Qeyrətdən yoğrulub mərd millətimiz,Vətənin ümidi mərd ərlərdədi,Qəlbimiz,canımız,səngərlərdədi.Əsgərə çevrilib qayalar,dağlar,Dənizlər,bulaqlar,meşələr,bağlar,Dağlar düşmənlərin köksünü dağlar,Vətənin ümidi mərd ərlərdədi,Qəlbimiz,canımız,səngərlərdədi.Bilinmir dünyatək dağların yaşı,Dağlardı ərlərin dostu,qardaşı,Ağlama ey anam,tökmə göz yaşı,Vətənin ümidi mərd ərlərdədi,Qəlbimiz,canımız,səngərlərdədi.Düşmərik qoynundan bir an aralı,Olsaq da min yerdən köksü yaralı,Düşmən əyə bilməz biz tək qartalı,Vətənin ümidi mərd ərlərdədi,Qəlbimiz,canımız,səngərlərdədi.Döyünən qəlbindi Şərur,Naxçıvan,Ağdam,Şuşa,Laçın,Qazax,Zəngilan,Sənə bata bilməz yadelli düşmən,Vətənin ümidi mərd ərlərdədi,Qəlbimiz,canımız,səngərlərdədi.Quşkeçməz yolları,keçər oğullar,Torpağı anatək qucar oğullar,Qələbə şərbəti içər oğullar,Vətənin ümidi mərd ərlərdədi,Qəlbimiz,canımız,səngərlərdədi.Canlı tarixindi hər dağ,hər qaya,Dönübdü torpağın qızıl saraya,Dar gündə oğullar çatıb haraya,Vətənin ümidi mərd ərlərdədi,Qəlbimiz,canımız,səngərlərdədi.Sənə göz dikəndən,biz alırıq kam,Dar gündə yolunda mən də qurbanam,Qəlbimin sevinci,ey doğma anam,Vətənin ümidi mərd ərlərdədi,Qəlbimiz,canımız,səngərlərdədi.Sönməzdi qəlblərin alovu,közü,Lalələr bəzəyir çəməni,düzü,Sənə göz dikənin kor olar gözü,Vətənin ümidi mərd ərlərdədi,Qəlbimiz,canımız,səngərlərdədi.Yansın,külə dönsün qan tökən silah,Qorusun xalqımı o qadir Allah,Yenə açılacaq sülh dolu sabah,Vətənin ümidi mərd ərlərdədi,Qəlbimiz,canımız,səngərlərdədi.* * * İllər boyu azadlığa can atdıq,Kölgələrdə yatanları oyatdıq,Azadlığın sarayını ucaltdıq,Vətənimdə ağ günlərdi diləyim,Bayrağıma söykənibdi kürəyim.Xan Arazım,dəli Kürüm canımdı,Arpa çayım damarımda qanımdı,Üç rəng bayraq şöhrətimdi,şanımdı,Haqqa sarı uzanıbdı biləyim,Bayrağıma söykənibdi kürəyim.Tariximin aynasıdı bayrağım,Göllərimin sonasıdı bayrağım,Səmaların durnasıdı bayrağım,Polad olub,dəmir olub ürəyim,Bayrağıma söykənibdi kürəyim.Bu torpağa yad olana,yad olduq,Xoş gününü bayram etdik,şad olduq,Yurd eşqinin alovunda qovrulduq.Yurda sevgi gərəyimdi,gərəyim,Bayrağıma söykənibdi kürəyim.Arzususan,sevincisən ellərin,Polad kimi qanadlısan yellərin,Bir cənnətdi çəmənlərin,çöllərin,Dağlar olub mənim gülüm,çiçəyim,Bayrağıma söykənibdi kürəyim.Ulduzların səmalarda sayrışır,Yurd sevgisi ürəklərdə alışır,Gül çiçəyə,toy bayrama qarışır,Toy-büsatdı,çal-çağırdı bəzəyim,Bayrağıma söykənibdi kürəyim.Qucağında var min cürə sərvətin,Könüllərdə nəğmə olub şöhrətin,Min dastandı əzəmətin,qüdrətin,Sənsən mənim dayağım,həm dirəyim,Bayrağıma söykənibdi kürəyim.Dar günündə ərlər çatıb dadına,Güvənibdi Azərbaycan adına,İsinmişik ürəyinin oduna,Halallıqla qazanılıb çörəyim,Bayrağıma söykənibdi kürəyim.Xoş güzəran,aydın səma,səadət,Ululardan əmanətdi,əmanət,Coşur qanda azadlığa məhəbbət,Azadlıqdı dar günümdə köməyim,Bayrağıma söykənibdi kürəyim.Məmmədəmin babamızdan yadigar,Bayrağımdı ömrümdəki ilk bahar,Odlar yurdu Azərbaycan var ol,var! Ağ günlərdi mənim sənə istəyim,Bayrağıma söykənibdi kürəyim.19 aprel-11 iyun 1994 SEVDALI KÖNÜLLƏR Məndə Məcnundan füzun aşiqlik istedadı var.Aşiqi sadiq mənəm,Məcnunun ancaq adı var! M.FÜZULİ Demə Məcnuna dəli,bəlkə də Leyla dəlidi! Eşq olan yerdə bütün aqili-nadan dəlidir.Ə.VAHİD.Qadir Yaradanın “Ol” kəlməsiylə,Xəlq oldu bu dünya bir an içində.Sevdalı qəlblərin eşq nəğməsiylə,Bir cahan yarandı cahan içində.Müqəddəs eşq dolu,məhəbbət dolu,Enişli-yoxuşlu bir aləmdir o.İmtahan yoludur bu ömrün yolu,Çünki gah sevincdir,gah da qəmdir o.Bu sevgi dünyası haqdan yoğrulan,Xoşbəxtlik nurudu,vüsal nurudu.Qəlblərdi odunda yanıb qovrulan,Sevən qəlb su kimi pakdı,durudu.Necə ki,dünya var,həyat var,demək,Leylilər,Məcnunlar doğulmalıdı.Kiminsə sevgisi deyilsə gərçək,Qalib yox məğlubdur,yıxılmalıdı! Həyatı dərk edən,həyatı duyan,Düşür əzəl başdan eşqin oduna.Mümkün deyil ola sevgidən doyan,Tanrım,sevənlərin yetiş dadına! Qoy nura bələnsin zülmət gecələr,Dağıt qaranlığı,gətir səhəri.Gül açsın,sevinsin bütün qönçələr,Sevgisiz dünyanın olmaz dəyəri.Tanrım,ol sevəni kama yetirən,Nə ayrılıq olsun,nə acı həsrət! Mənim də könlümü coşa gətirən,Ülvi məhəbbətdir,ülvi məhəbbət! Arzumdur ki,hicran daim əzilsin,Qovuşsun hər aşiq öz yarısına.Mən şahid olmuşam,diqqət kəsilsin,Qoy hər kəs bu sevgi macərasına.* * * Dağların qoynunda,gözəl bir kənddə,Həyat davam edir öz axarında.Yoxdur bu gözəllik bəlkə cənnətdə,Nə qarlı qışında,nə baharında.Başı ağ papaqlı uca dağların,Hüsnünə baxmaqdan göz doymur qəti.Qoynunda qaynayan buz bulaqların,Suyu xatırladır balı,şərbəti.Qulu kişi kənddə el arasında,Qazanmışdı böyük hörmət-izzəti.O,qəti bilmirdi bu dünyasında,Taleyin onunla qəsdi var,qəsdi! Bir qarlı qış günü,fevral səhəri,Qartaltək qol-qanad açmışdı Qulu,Yoxuydu zərrəcən onun dərd-səri,Dünyaya gəlmişdi beşinci oğlu.Qulu kişi ilə Rəfiqə ana,Vurur qəlblərinə ağ gündən naxış.Sığmır bu xoşbəxtlik şeirə,dastana,Alqış bu ocağın nuruna,alqış! Onlar bilmirdi ki,bu övlad payı,Onların qəlbində dağ olacaqdı! Uçub dağılacaq sevinc sarayı,Qəlbləri saralmış bağ olacaqdı! Onlar yaşayaraq öz sevincində,Şirin xəyallara tamam uydular.Bir ad axtararaq min ad içində,Körpənin adını Rasim qoydular.Dəyişdi fəsillər bir neçə dəfə,Oldu yeddi qardaş bir bacı onlar.Xoşbəxtlik üz tutdu özgə tərəfə,Get-gedə axsadı bəxtəvər anlar.Rasimin üzünə tale gülmədi,Şikəst doğulmuşdu biçarə demə! Təkcə özü deyil,heç kəs bilmədi,Tanrı niyə bükdü onu dərd-qəmə?! Günlər ayı qovdu,aylar illəri,Neçə yaş calandı onun yaşına.Rasimin qəlbinin sınıq telləri,Sevinci alanmır öz ağuşuna! Onun gözlərinin dərinliyində,Duyulur bir nisgil,həyəcan,təlaş,Onun dözümündə,mətinliyində,Yox,yox,ola bilməz heç qranit daş! O gəzib dolanmır evdə-eşikdə,Onunla həmyaşıd uşaqlar kimi.Südəmər körpətək qalıb beşikdə,Baxır yaxınlara uzaqlar kimi.O da Göydaşlının dəcəlləriylə,Körpə sevincini qucmaq istəyir! Öz ayaqlarıyla,öz əlləriylə,Yerimək istəyir,qaçmaq istəyir! Onun qəlbindəki çox arzulara,Qovuşmaq əlçatmaz,mümkünsüz işdi.Lakin bəxtindəki bəd yazılara,Tablaşmağın özü bir yüksəlişdi! Ey yaranmışların böyük Allahı,Niyə əsirgədin mərhəmətini? Axı bu Rasimin nədir günahı,Soldurursan onun təravətini?! Sən öz yaratdığın bəndəni niyə,Yazırsan istirab,zülüm bəxtinə?! Tanrım,sahib sənsən bu yerə-göyə,Yenə şükür sənin məsləhətinə! Rasim bu dünyaya göz açan vaxtdan,Atanın,ananın gülmədi üzü,Oğul dərdi saldı onları taxtdan,Onlara dağ oldu həyatın özü.Rəfiqə ananın hər axşam,səhər,Ağlamaq olmuşdu işi-peşəsi.Hər vaxt üzgün idi,bir zərrə qədər,Yoxuydu qəlbinin sevinc-nəşəsi.Anbaan,günbəgün artan dərd-səri,Sındırırdı onun şıx qamətini.Övlad şikəstliyi,övlad kədəri,Yandırırdı onun qiyamətini! Hər dəfə Rasimin solğun görkəmi,Onun gözlərinə sanki mil çəkir.Zülmət gecə alır nurlu aləmi,Dərdinin üstünə minbir dərd əkir.Əcəl düşmən kimi üstünə cumub,Ananın ömrünü su kimi içdi! Qara gözlərini əbədi yumub,O,öz dünyasını vaxtsız dəyişdi! Sarsıtdı bu itgi Rasimi yaman,Qəlbinə dünyanın dərdi töküldü.Qopdu ürəyində fırtına,tufan,Bükülmüş qaməti bir də büküldü! Onun ürəyini qan ağlatdı,qan,Həsrət göynərtisi,ana itgisi! Vallah,bu sevginin heç vaxt,heç zaman,Olmaz nə ölçüsü,nə də çəkisi.Vaxt çatdı,Rasimin həmyaşıdları,Təhsil almaq üçün getdi məktəbə.Göynədi qəlbinin dərin qatları,Batdı ürəyinə sanki ox,qəlpə! Qulu kişi o an hiss etdi bunu,O da bildi ki,var buna ehtiyac.Döyüb lazım olan neçə qapını,O tapdı oğlunun dərdinə əlac.Ev şəraitində düz on il o da,Yiyələndi elmin hər cür sirrinə.Daim arabada olsa da,hətda,Ali təhsil alıb getdi dərinə.Yaradan hər kimdən nəyi alırsa,Onun əvəzini mütləq ödəyir! Kimisə hansısa dərdə salırsa,Bilir ki,o qəddi həmin dərd əyir! Məhz buna görə də o Pərvərdiyar,Verdi Rasimə də böyük istedad.Ona gen dünyanı eləsə də dar,Etdi bu yol ilə ürəyini şad.Qələm-kağız oldu onun sirdaşı,Cilid-cilid gözəl kitablar yazdı.Məst etdi oxuyan hər vətəndaşı,Bu hünər,bu uğur Rasimə xasdı.Haqqın,ədalətin olub hakimi,Ürəkdən bağlandı halal zəhmətə.Tanındı gözəl bir yazıçı kimi,O,el arasında qısa müddətdə.Gecəsi dönürsə aydın səhərə,Övlad sevgisindən bu olur mümkün.Əhsən Göydaşlıya,əhsən min kərə,Haqqı var o kəndin öyünmək üçün.Rasim təkdir,arabada oturub,Qərq olubdur yenə dərin xəyala.Fikir qəlbdən sevinc mülkün uçurub,Görən indi səbəb nədir bu hala?! Ata-ana yoxluğundan sıxılıb,Bəlkə fikir,acı həsrət çəkir o? Bəlkə sevinc kəhərindən yıxılıb Göz yaşını ürəyinə tökür o? Yox-yox,onda dəyanət var,dözüm var,İradəsi çox möhkəmdir dəmirdən.Heç bir qəlbdə kök salmasın intizar,Qoy hamını agah edim bu sirdən.* * * Kamilə oxuyarkən kitabdakı ön sözü,Əvvəl yazığı gəlir Rasimə,ixtiyarsız! Bulud kimi dolsa da onun hər iki gözü,Sonra həsət aparır Rasimə qız.Min kərə ölçüb-biçir,gəlir qəti qərara,Soraqlaşaraq tapır onun telefonunu.Həmin kitabla bağlı Kamilə xanım sonra,Zəng vurub telefonda təbrik eləyir onu.Bağlanır əlaqələr get-gedə zəncir kimi,Yaranır söhbətləri gündə bir neçə kərə.Hər telefon söhbəti Günəş kimi,nur kimi,Zülmət gecələrini bülənd edir səhərə.Nəhayət bu söhbətlər çevrilir məhəbbətə,Hər ikisi ürəkdən vurulur bir-birinə.Beş addım yol qalsa da vüsala,səadətə,Ancaq Rasimin qəlbi heç oturmur yerinə! Rahat buraxmır onu narahatlıq,həyəcan,Şükür Tanrım,deyəsən tale gülür üzünə.Sevdalı ürəyində qopur fırtına,tufan,O,hər söhbətdən sonra düşünür öz-özünə.-Bu eşqə tutulandan yoxdur gündüzüm,gecəm,Yanıram eşq odunda Məcnun,Kərəm sayağı.Yara qovuşanmasam,demək həyatda heçəm,Demək ümidimin də şildir əli-ayağı! Bəlkə Kamilə məni fikirləşir başqa cür?! Bəlkə elə bilir ki,mən də sağlam gümraham?! Bəlkə bu ümidlərlə hər şeyi ölçüb-biçir?! Bəlkə elə onunçün mən ən böyük günaham?! O,hələ görməyibdi mənim boy-buxunumu,Hələ bilmir necədir mənim hüsnü-camalım.Allahım,yalvarıram nurlu elə sonumu,İndi tək Kamilədir mənim fikrim,xəyalım! Yox,ona danışmışam özüm barədə axı! Ona olduğum kimi demişəm vəziyyəti! Yox,mümkün deyil sönə eşqimizin çırağı,Dillərdə dastan edək gərək bu məhəbbəti! Yox-yox,məni sevsə də Kamilə dünya qədər Lazımdır ki,görüşək,məni görsün Kamilə.Eşqin odu sönməsə görüşdən sonra əgər,Demək mən bəxtəvərlər bəxtəvəriyəm elə! Şübhələr çevrilərək itilənmiş xəncərə,Bir müddət gecə-gündüz üzdü onun canını.Nəhayət bir yay günü gəlib qəti qərara,Bu qara fikirlərin yıxdı xanimanını.Görüş təyin eləyib,görüş yeri seçdilər,Hər ikisi gəldilər bir yay günü üz-üzə.Onlar baxışlarıyla eşq şərbəti içdilər,Yenə qaranlıq gecə əsir oldu gündüzə.Sönmədi o sevginin alovu,odu qəti.Əksinə,məşəl kimi alışdıqca alışdı.İki sevən aşiqin bu ülvi məhəbbəti,Aydan,Gündən güc alıb nur selinə qarışdı.Rasim dediklərini elədi bir də təkrar,Açıb dedi hər şeyi özü barədə yenə.Ürəyi vüsal üçün eləsə də çox qubar,İstəmirdi ki,sabah şamsız qala pərvanə.Əhsən Kamilə kimi qız böyüdən anaya! Əhsən Kamilə qəlbdə olan bütün qızlara! Belə saf ürəklilər az-az gəlir dünyaya,Heyran olmamaq olmaz bu parlaq ulduzlara.Telefon söhbətləri yenə edildi davam,Qəlblərindən keçəni dedilər bir-birinə.Leyli-Məcnun eşqitək onların da eşqi tam,Kök saldı qəlblərində dərindən də dərinə.Məhəbbət dünyasının sönmədi bu şamları,Söndürmək olmaz Tanrı yandıran od-ocağı.Adət-ənənə ilə Rasimin adamları,Qızgilin qapısını döydü bir axşam çağı.Oğlan adamlarını qarşıladı qız evi,Azərbaycan xalqına məxsus ənənə ilə.Qadir Allah olsa da hər vaxt haqqın hakimi,Görən qovuşacaqmı sevən könül könülə?! Kamilənin dizləri əsirdi həyacandan,Bir quş ürəyi kimi ürəyi çırpınırdı.Əvvəl olduğu kimi yenə ürəkdən,candan,O,haqqa-ədalətə,ümidə sığınırdı.Rasimlə Kamilənin adamları üz-üzə,Oturub danışdılar keçmışdən,gələcəkdən.Ata əvəzi olan qardaş başlayıb sözə,Danışdı gəlişdəki olan arzu diləkdən!-Yəqin gəlişimiz sizə bəllidir,Elçitək gəlmişik bu ocağa biz.Məncə nə siz,nə biz istəmərik ki,Zülmətə qərq ola nurlu olan iz.Bəli,bu həyatın saf qanunudur,Ki,deyiblər –Bir qız bir oğlanındı.Bu da gerçəkdir ki,bir bülbül gülə,Can deyirsə demək,can cananındı.Bizim də müqəddəs borcumuz budur,Sevəni sevənə çatdıraq gərək.Buna maniyələr törədsək əgər,Günah qazanarıq biz onda gerçək.Xeyli müddətdir ki,qardaşım Rasim,Dönüb Kamilənin divanəsinə.Gərək sizli-bizli imkan verməyək,Şam həsrət qala öz pərvanəsinə.Sevir bir-birini aşiqlə-məşuq,Leyli-Məcnun kimi,inanın mənə! Biz savab qazanmış olarıq,vallah,Əgər qovuşarsa sevən sevənə! Ayırsaq bülbülü güldən,zənnimcə,Allaha,bəndəyə bu iş xoş getməz.Sığmaz yerə-göyə bu günahımız,Nə Allah,nə bəndə bizi əfv etməz.Mən çox istərdim ki,sevgililəri,Tezliklə çatdıraq biz bir-birinə.Əbədi kök salsın bu qohumluğun,Telləri dərindən min qat dərinə.Ancaq məcburam ki,bir sirri açıb,Mən olduğu kimi sizə söyləyəm.Qardaşım barədə olan bir sirdən,Məcburam ki,sizə agah eləyəm! Şikəst doğulubdur Rasim qardaşım! Onun ayaqları işləmir qəti! Normal inkişafda deyil bədəni,Bizim ailənin tək budur dərdi! Bu illər uzunu biz dolanmışıq,Bir pərvanə kimi onun başına.Ailə qurduqca həmyaşıdları,Eşq onu da alıb öz ağuşuna.Qardaşım olsa da əlil,ancaq o,Böyük istedada malikdir,bəli,Neçə kitabların müəllifidir,Oxucu sevgisi qazanıb xeyli.Dedim məqsədini gəlişimizin,Rasim barədə də dedim gerçəyi.Qədəm basmışam ki,mən bu ocağa,Qoymayaq bülbülə həsrət çiçəyi.Son söz sizinkidir,nurlu söz deyin,Günəşə çatdıraq qoy Ayımızı.Düşünüb-daşınıb razılıq verin,Biz şirin eliyək qoy çayımızı.* * * Qız atası,anası xeyli baxıb üz-üzə,Sanki hər ikisinin nitqi tutuldu bir an.Onlar bilmədi axı necə başlasın sözə,Necə söz desinlər ki,puç olmasın xoş güman.Ancaq hər ikisinin qəlbində qopdu tufan,Elə bil gözlərinə çökdü duman,qaranlıq.Olsa da ümidləri bu son sözlərlə viran,Ümidqıran söz deyib etmədilər yamanlıq.Elə danışdılar ki,hesab edildi artıq,Elçilərin dərdinə onlar da çıxıb şərik.Qız tərəfi göstərib böyük alicənablıq,Dedi;-Məsləhətləşib sabah son söz deyərik.Elçilər sağollaşıb geri döndü nəhayət,Bilmirdilər bu həyat yuxudur yoxsa gerçək.Evə qayıtsalar da onlar ümidlə,fəqət,Sən öz saydığını say,gör nə sayacaq fələk! Yenə qaranlıq gecə soyundu köynəyini,Açıldı gözəl səhər,başladı yeni bir gün.İki sevən aşiqin məhəbbət göynəyini,Görən sürgün eləmək olacaqdımı mümkün? Fikirlər,düşüncələr içində,elə bu dəm,Otağı ağuşuna aldı telefon zəngi.Zəng vuran Kamilədir,səsində duyulur qəm,Rasim əlində dəstək qəfil ağardı rəngi! Kamilə bacarmadı gizlədə göz yaşını,Döyülmüş uşaq kimi hönkürərək ağladı.Qəlbindəki həsrətin,kədərin atəşini,Ahıyla alışdırıb ürəkləri dağladı! Hər iki sevən aşiq olsalar da pərişan,Dedilər dönməyəcək onlar öz yollarından.İki dünya dağılıb bir olsa da,heç zaman,Asılmayacaq həsrət qanadı qollarından! Sağollaşıb dəstəyi Rasim asdı yerindən,Elə bil taleyində payız,qış oldu bahar.Azca fikrə gedərək,nəfəs alıb dərindən,Kamilənin dediyi sözləri etdi təkrar.-Bildirdi ki qız evi razı deyil bu işə,Dünəndən ağlar qalıb Kamilənin gözləri.İstəmirlər qızları çətinliklə üzləşə,Atasıgil gözləmir daha artıq bizləri! Kamilə deyir bu iş baş tutmasa,o zaman,Mütləq zəhərləyərək öldürəcək özünü! Nə cür olursa olsun,indi biz tapıb imkan,Güldürməliyik onun kədər tutmuş üzünü! * * * Dərd çökür hamının gülər üzünə,Sevincdən nəşədən qalmır bir əsər.Rasim gələ bilmir bir an özünə,Alır ağuşuna qəlbini dərd-sər.Qardaşı tanınıb ağsaqqal kimi,Atası dünyanı tərk edən andan.Məhz buna görə də Rasimtək hamı,Məcburdu gözləsin son sözü ondan.Böyük qardaş dalır xeyli xəyala,Min yol ölçüb-biçir gəl-getlərini.Heç kim gözləməyən bir cavab ilə,Sındırır Rasimin ümidlərini! Qəti qərar verib o,bildirir ki,Rasim Kamiləni unutmalıdı Baş tutan iş deyil heç vaxt bu sevgi,Sevda bulağını qurutmalıdı.Bu sözlər Rasimi etdi pərişan,Bəxtini daha da duman bürüdü.Sevdalı ürəyi qan ağladı qan Üstünə dünyanın dərdi yeridi.Rasim Kamiləni unutsun deyə,İcra elədilər sərt qanunları.Hətda tapşırıqla neçə günlüyə,Bağlanıldı evdə telefonları.Batmaz onlara yüz silahlı ordu,Tale qismətindən sovuşmadı heç.Sönmədi onların məhəbbət odu,Bu əməl nəyisə dəyişmədi heç.Əksinə,hər iki sevən cavan da,Dönməzlik yarandı,inad yarandı.Bəxtləri olsa da qarda-boranda,Bahar küləyiylə sonda darandı.Rasim zərrə qədər tapmır rahatlıq,Sanki geniş dünya gəlir ona dar.Üzür ürəyini hey narahatlıq,Onun nə gecəsi,nə gündüzü var.Yüz dəfə,min dəfə o,ölçüb-biçir,Kəsir yollarını çovğun,qar,dolu.Xəyalən keçilməz sədləri keçir,Ancaq tapa bilmir bir çıxış yolu.Rasimin qardaşı qızı Rəfiqə,Fəxrlə daşıyır nənə adını,Bələnib ürəyi sanki şəfəqə.Duyur əmisinin bu həyatını.Anasının adı olduğu üçün,Sevir ana kimi Rasim də onu.Məhz buna görə də heç deyil mümkün,Ola bu sevginin,istəyin sonu.Qardaşı qızını bir axşam çağı,Rasim öz yanına çağırır fəqət.Çarpaz dağ olsa da qəlbinin dağı,Eləyir onunla xeyli söz-söhbət.O,yalnız düşünür öz mələyini,Özgə söz-söhbətə heç olmur meyli.Rasim qəm yüklənmiş öz ürəyini,Qardaşı qızına boşaldır xeyli.-Mənim sözlərimi dinlə Rəfiqə,Sənə deyiləsi sözüm var bir az.Nə bilim,bəlkə də ola bilər ki,Bəxtimin qışını sən edərsən yaz.Düzdür,ixtiyarım yoxdur səninlə,Mən belə söhbətlər edəm,əmiyəm.Ancaq çarəsizəm,yoxdur əlacım,Qəzaya uğrayıb batan gəmiyəm.Sən özün başa düş mənim əzizim,Anamın adını sən daşıyırsan.Artıq böyümüsən,uşaq deyilsən,Anam ölübsə də sən yaşayırsan.Anamın adını daşıdığınçün,Sənə boşaldıram mən ürəyimi.Bizə ağsaqqallıq etsə də atan,Həll edə bilməyir gələcəyimi! Yadımdadı,atam mənimlə hərdən,Baxmağa gedərdi bağçaya,bağa.Bağçada ürəkdən can yandırardı,Əsasən əyilmiş,sınmış budağa.Çatlamış budağı sınmamaq üçün,Bərk-bərk bağlayardı ata həmişə.Sonra haçalardan dayaq qoyaraq,Arxayın olardı gördüyü işə.Mən həmin budaqlar kimiyəm indi,Taleyim olubdur sönmüş bir ocaq.Ölümdən qurtarmır məni qardaşım Atan heç atama oxşamır ancaq.Qardaşım bilir ki,mən Kamiləni,Sevirəm öz şirin canımdan artıq.Bunu bilə-bilə o,niyə axı,Nurlu gündüzümü edir qaranlıq?! O,qız atasının,qız anasının,Yerində olsaydı o neyləyərdi? Mən gündə bir oğlan qızını sevsə,O saat elçiyə “hə” söyləyərdi? İndi gəl hər şeyi özün fikirləş,Dediklərim yalan deyil ki,ana? Çalış ki,atanı sən gətirə bil,Tezliklə insafa,dinə,imana! * * * Heç Rasimin söz-söhbəti bitməmiş,Rəfiqənin gözü dönür buluda.Çalışır ki,hansısa bir xoş sözlə,Əmisinin ürəyini ovuda.Əmisini əmin edir Rəfiqə,Gətirəcək atasını insafa.Söyləyir ki,daha qəmə batmasın,Fikir etmək izafadır,izafa.Sağollaşıb evlərinə qayıdır,Rasim yenə dərin fikrə qərq olur.Dəli aşiq ixtiyarsız bir halda,İntizarın alovunda qovrulur.Rasim bir də telefonu yoxlayır,Yenə susub,laldinməzdir telefon.Bu dünyanı ey yoxdan xəlq eləyən,Sevənlərin həsrətinə tez qoy son! Gecə keçir,yenə səhər açılır,Yenə Rasim enib qəmin qoynuna.Acı niskil,qəlbə axan göz yaşı,Sarılıbdır yenə onun boynuna.Bu vaxt birdən eşidilir zəng səsi,Sanki onun həsrət şahı devrilir.Telefonun işləməsi,Rasimə,Bir əvəzsiz xoşbəxtliyə çevrilir.O,dəstəyi həyəcanla qaldırır,Rəfiqədir əmisinə zəng vuran.Ulu Tanrı,şükür sənə min kərə,Bu zəng olur qəm mülkünü uçuran! Bildirir ki,atasını birtəhər,Razılığa gətiribdir nəhayət.Heç kim mane olmayacaq bu işə,Çıxış yolu tapıb etsin hərəkət.Rasim asır dəstəyi öz yerindən,Milyon dəfə şükür edir Allaha! Çıxış yolu axtararkən,bu zaman,Telefonun zəngi gəlir bir daha.Kamilədir zəng eləyən bu dəfə,Sındırılıb bəxtlərinin tilsimi.Sevincləri yerə-göyə sığışmır,Hər ikisi qanad açır quş kimi.Göz yaşını saxlayanmır heç biri,Sevinc adlı kəhər minib çapırlar.Danışırlar başlarına gələni,Nəhayət ki,çıxış yolu tapırlar.Əhdlərinə sadiqdir hər ikisi,Çəkicləri vurulur bir zindana.Məhəbbətin qüdrətinə güvənib,Qalib kimi səs salırlar cahana! Hər ikisi gəlir qəti qərara,Sabah səhər görüşsünlər şəhərdə.Məcnun Rasim Leylisini qaçırtsın,Son qoysunlar intizara o yerdə Sağollaşıb səhərəcən ayrılır,Yenə üzür ürəyini həyəcan.Güvəndiyi bir dostuna zəng edib,Arzusunu edir ona o,elan.Dostu onu axıracan dinləyib,Söyləyir ki,– Qulluğunda hazıram.Belə dostun köməyi ol İlahi,Halal olsun,belə dosta mən varam! Səhəri gün Rasim deyən vədədə,Dost maşınla qapıdaca dayanır.O,Rasimin rahatlayıb yerini,Hər ikisi şəhər səmtə yollanır.Rasim çatır şərtləşdiyi nöqtəyə,Görür bir az tez gəlibdi o,qızdan.Sahib çıxıb Kamilə öz sözünə,O da gəlir həmin yerə bir azdan.Sevgililər bir-birini görəndə,Çəkdikləri dərdi-qəmi unudur.Hər ikisi sarılmaqçün vüsala,Əbədilik Göydaşlıya üz tutur.12 avqust – 31 oktyabr 2003 MÜNDƏRİCAT Qapını geniş açın,Zaur Vedili gəlir!.3 Gözüm doymaz öz obamdan,elimdən 11 Azərbaycan bayrağı 12 Qələmlər susmasın ki,silahla danışmasın!.13 Bitməzdir o,dahiyə olan məhəbbətimiz!.14 Eşq olsun türk xalqına 15 Azərbaycan ordusuna eşq olsun! 15 Gözüm doymaz öz obamdan,elimdən.16 Türkün türkdən yaxın dostu yoxdur,yox 17 Qədəmlərin mübarəkdi təzə il 18 Təbriz.19 Düşmə tora türk balası! 20 Vedisiz göynəyir Zaur Vedili 21 O yollar.22 Sədərəkdən Vedi qoxusu gəlir 22 Bizim dağlara 23 Kaş qayıda xalisalı günlərim 24 Vedisiz göynəyir Zaur Vedili 25 Məktub yazmaq istəyirəm Vedimə 26 Həsrətəm mən qucağına kəndimin.26 Xalisa həsrəti,Vedi həsrəti.27 Vətən dərdi,torpaq dərdi,el dərdi.28 Getdi əlimizdən Xalisam 29 Niyə sonumuzu fikirləşmirik? 30 Allah rəhmət eləsin! 31 Yaşadım 32 Sən özgə aləmsən,ay sədəfli saz.33 Könüllərdə yerin var.34 Telli saz.35 Sazlı-sözlü Zeynəbimiz.35 İnsaf elə 36 Ağladı 37 Yallını çal,yallı kimi!.38 Bulaq 39 Gecələr 39 Bu bayramda.40 Daha insanları tanımaq olmur!.41 Dünya belə dünyadır 42 Ana gözlərindən axan göz yaşı!.43 Bizə yazdan xəbər verir 44 Çatdır 45 Daha yaxşıdır.45 Niyə sonumuzu fikirləşmirik?.46 Görmüşəm 47 Qəti söz de.47 Biri mənə daş atdı.48 Nə qəribə sevgidir bu?.49 Oyana dedim.50 Yaz yağışı.50 Dəyişmərəm mən 52 O gözəlin gözləri 52 Bizi sevgi yaşadacaq.53 Səni necə sevməyim? 54 Bilmirdim bu sevgi kədərdi.55 Günahsız günahkaram.56 Hardan alıbsan? 57 Qayıtma 57 Gərək deyil.58 Bu qız məni öldürəcək 58 Daha məni gözləmə.59 Uğurlu nəticə deyil 60 Səni xoşbəxt edəcəm mən 61 Nə qəribə sevgidir bu?.62 Nə günahı var? 63 Kaş ki görüşməyəydik 64 İnci çiçəyi.65 Mən belə deyildim.66 Əl çək 67 Hələlik gülüm.67 Sən getdin.68 Çox şükür.69 Məhəbbət 70 Sən mənə öyrətdin 70 Qəlbi daşa dönmüsən.71 Yolumu gözləmə.72 Bitdi sevgimiz 73 Unut məni 74 Daha inanmıram 75 Gələn görüşə kimi 76 Sevgililər günündə.77 Bu gözəlin sevgilisi 78 Qayıt sən Allah.79 Bu sevda baş tutan deyil 80 Gəz dolan Mənim ilk məhəbbətim.81 Özü yıxılan ağlamaz 82 Barışmağa məcburuq 83 Gəl keçmişi yada salaq 85 Olacaqsan.86 Gözləməyin əbəsdir 87 “Daldan atılan daş topuğa dəyər”.87 Kim duyacaqdır 89 Özünü bədbəxt elədin.90 Bacarmayacam.91 Özünsən 92 Yenə də sənsən 93 Yuvası yoxdur 94 Sənin üçün 94 Bir də gülməyəcək tale üzünə.95 Yalanıymış 96 Sonetlər çələngi.97 Həyat imtahandır.98 Rübailər 106 Qəzəllər 113 Poemalar 123 Vüqarlı Azərbaycan.124 Sevdalı könüllər 137