BBK 9 (S42) 
P58 
 
 
 
Elmi redaktoru Filologiya elmləri doktoru, professor  
Kamil VƏLİYEV 
Rəssamı Fuad Fərəcov 
Redaktoru Məlahət Əsədova 
 
 
 
 
 
 
 
Fəzlullah RəĢidəddin 
P 58     Oğuznamə - B.: Azərnəşr. 1992, 72 səh. 
 
Kitabda oğuzların Azərbaycana gəlməsi və burada məskən salması 
haqqında nadir məlumatı özündə cəmləşdirən məşhur türk dastanı ―Oğuznamə‖nin 
fars dilindən Azərbaycan dilinə şərhli tərcüməsi verilmişdir. 
Azərbaycanın və ona qonşu ölkələrin tarixinə aid yeni material təqdim 
edən bu dastan X yüzilliyədək baş vermiş bir çox tarixi hadisələrə yeni baxımdan  
yanaşmaq imkanı verir. 
 
 
 
 
P  0503020907 – 84    19 - 92 
      M – 651 (07) - 92 
 
ISBN – 552 – 01099 - X 
 
BBK9 (S42) 
© “Elm”, 1987. 
© “AzərnəĢr”, 1992  
Ön söz 
 
Son vaxtlar tədqiqatçılar xalqların kapitalizmə qədərki inkişaf tarixinin 
istər bütöv şəkildə, istərsə də mərhələlər üzrə öyrənilməsinə böyük diqqət 
yetirməyə başlamışlar. Şərqin dövrümüzədək gəlib çatmış yazılı abidələri qədim 
xalqların, o cümlədən türklərin sosial-iqtisadi və siyasi tarixinin təşəkkül prosesini 
özünəməxsus şəkildə əks etdirir. Onlarda, indiyədək nə səbəbdənsə tədqiqatçıların 
diqqətindən yayınmış məlumatlar vardır. 
Çağdaş tarixşünaslıq bu qəbil abidələrin öyrənilməsində böyük uğurlar 
qazanmışdır. Müasir elmi metodologiyaya əsaslanan tarixçilər, ümumiyyətlə, 
həmin xalqların tarixinə, eləcə də, onun ayrı-ayrı problemlərinə dair bir sıra 
bənzərsiz əsərlər yaratmışlar. Bununla belə, orta əsrlər fars, ərəb və türkdilli 
müəlliflərin elmi baxımdan bir çox nadir və mühüm əhəmiyyətə malik əsərlərindən 
yalnız mütəxəssislərin məhdud dairəsinin istifadə etmək imkanı var. 
Beləliklə, Şərq xalqlarının inkişafının ümumi qanunauyğunluqlarını və 
özünəməxsus cəhətlərini doğru-düzgün səciyyələndirilməsi üçün vacib olan zəngin 
faktik material dil səddi üzündən orta əsr müəlliflərinin əsərlərindən istifadə etmək 
imkanından məhrum olan geniş oxucu kütləsinin üzünə bağlı qalır. Halbuki, 
xarakterindən – igidliklərdən bəhs edən əfsanəvi, yaxud uydurma hekayətlər 
olmasından, hadisələri qərəzli, yaxud təəssübsüz əks etdirməsindən asılı 
olmayaraq, əldə edilə bilən bütün əvvəlki biliklər məcmusunu özündə toplayan hər 
bir abidənin  öyrənilməsi və nəşri, bir növ, elmi hadisəyə çevrilir və gələcək 
araşdırmalar üçün zəmin yaradır. Müasir tarix elminin tələbləri, şərqşünaslığın 
səciyyəsi və vəziyyəti baxımından Şərq xalqlarının ümumiləşdirici tədqiqatların 
tarixşünaslıq bazasını genişləndirməyə xidmət edən və orta əsr cəmiyyətlərinin 
ilkin inkişaf mərhələsini ümumdünya tarixi kontekstində bərpa etməyə imkan 
verən konkret yazılı abidələrinin elmi araşdırmalara cəlb olunması böyük 
əhəmiyyət kəsb edir. 
XI əsrdən etibarən türkmən adlandırılan oğuzlar hazırda Azərbaycanda, 
Türkmənistanda, İranda, Türkiyədə və İraqda yaşayan türk xalqlarının ulu 
babalarıdır. Səlcuq və Osmanlı sülalələrinin nümayəndələri də onların arasından 
çıxmışlar. Oğuzların yalnız Sırdəryanın şimalındakı çöllərdə məskunlaşan hissəsi 
şəhərlərdə yaşayırdı və hərbi səfərlərdə iştirak etməyən bu oturaq oğuzlara 
həqarətlə çöllü yatuqlar deyilirdi. 
Bu xarakteristika şərti olsa da, hər halda qeyd etmək maraqlıdır ki, 
Səlcuqlar imperiyasını məhz oturaq deyil, köçəri oğuzlar yaratmışlar. Lakin 1071-
ci ildə Məlazgird yaxınlığındakı vuruşmada qalib gəldikdən sonra Anadolunu zəbt 
edən oğuzların özləri oturaq həyata keçməyə başladılar. Bununla yanaşı, XI əsrdən 
Anadoluda monqol hücumundan qaçmış çoxlu türk tayfası da məskunlaşırdı. 
Səlcuqlar dövləti məğlubiyyətə uğrayaraq, monqollara tabe edildikdən və oturaq 
yatuqlar yeni hökmdarların itaətinə düşdükdən sonra isə köçəri türk tayfaları, yəni 
türkmənlər monqollarla uzun sürən mübarizəyə başladılar
1
. 
Türk tayfalarının erkən tarixini daha ətraflı və tam əks etdirən yazılı 
abidələr içərisində, şübhəsiz, XIV əsr müsəlman tarixçisi Fəzlullah Rəşidəddinin 
(1318-ci ildə ölmüşdür) sanballı, yekdilliklə klassik nümunə kimi qəbul olunmuş 
―Cami ət-təvarix‖ (―Tarixlər toplusu‖) əsərinin müstəsna yeri var
2. 
Həmin əsərdə 
oğuzların tarixi ilk dəfə olaraq, ümumdünya tarixi kontekstində şərh edilir ki, bu da 
Rəşidəddinin zamanında oğuz tayfalarına Ön Şərqin müsəlman türklərinin 
əcdadları kimi, nə qədər böyük əhəmiyyət verildiyini göstərir. ―Oğuzların tarixi və 
əhvalı‖, yaxud tam şəkildə adlandığı kimi ―Oğuz və onun nəslinin, eləcə də türk 
sultanlarının anılması‖ əsərinin xüsusiyyəti bundan ibarətdir ki, o, yazılı mənbələrə 
əsaslanan əsər deyil, əfsanə ilə reallığın çulğaşdığı xalq yaradıcılığı məhsulu olan 
rəvayətlərdən ibarətdir. Bu mənbənin seçilməsi məhz ona təkcə folklor abidəsi 
deyil, həm də mühüm tarixi məxəz kimi yanaşmaq lüzumundan irəli gələn həmin 
spesifik cəhətlə əlaqədardır. 
Türk xalqlarının ədəbi abidəsi kimi Oğuzun əfsanəvi tarixini bir çox 
alimlər qələmə almışlar. Mənzum ―Oğuznamə‖lər daha çox araşdırılmışdır. Belə 
ki, eposun orijinal səciyyəsi, dil və poetik quruluşunun zənginliyi abidə yarandığı 
vaxtdan tədqiqatçıların diqqətini cəlb etmişdir. 
―Oğuznamə‖ ilk dəfə abidənin bir boyunu alman dilinə çevirmiş alman 
alimi F. Ditsin diqqətini cəlb etmişdir
3. 
―Oğuznamə‖nin mənzum mətni üzərində 
uzun illər iş aparılmış, müxtəlif ölkələrin bir çox tədqiqatçıları ona müraciət 
etmişlər. ―Oğuznamə‖nin epik dastan kimi öyrənilməsinin təməlini qoymuş V. V. 
Radlov
4
, V. V. Bartold
5
, Riza Nur
6
, P. Pellyto
7
 və V. Banqdan
8
 başlayaraq, 
abidənin filoloji xüsusiyyətləri, poetik forma və ritmikası H.N. Orkun
9
, A. M. 
Şerbak
10
, K. Eraslan
11
 və A. N. Kokonov
12
 tərəfindən ətraflı şəkildə araşdırılmışdır. 
Yuxarıda adları çəkilən müəlliflərin əsərləri ―Oğuznamə‖ni tarixi realiləri 
özünəməxsus şəkildə əks etdirən ―Ümumi tarix‖in bir parçası kimi incələmək 
vəzifəmizi müəyyən qədər asanlaşdırmışdır. 
V. V. Bartold fransız şərqşünası E. Bloşenin (1870 – 1937-ci illər) 
――Monqolların tarixi‖nə giriş‖ kitabına resenziyasında ―Cami ət-təvarix‖in yazılma 
tarixi üzərində müfəssəl dayanmışdır
13
. ―Cami ət-təvarix‖in tam mətni, məlum 
olduğu kimi, dövrümüzədək gəlib çatmamışdır. Lakin onun ayrı-ayrı hissələrində 
də (istər mətbu, istərsə əlyazması), sözün əsl mənasında, bir çox xalqların 
nümayəndələrinin, o cümlədən avropalıların səyi nəticəsində toplanmış nadir və 
qiymətli məlumatlar vardır. Əsərin monqolların tarixi şərh olunan xüsusi bölməsi 
monqol və türk tayfalarından bəhs edən iki fəsildən (babdan) ibarətdir. Həmin 
bölmə Qazan xanın əmri ilə 700 (1300/01)-cü ildə yazılmağa başlamış və artıq 
Ölcaytu xan zamanında – 710 (1310)-cu ildə başa çatmış əsərin birinci cildinə 
daxildir
14
. Bu əsərin yaranmasında, İ. P. Petruşevskinin təbirincə, ―türk 
sülalələrinin hələ XI əsrdən türk tayfalarının tarixini onların ənənələri əsasında şərh 
edən tarix əsərlərinin meydana gəlməsini təşviq etdikləri‖
15
 Yaxın Şərqdəki siyasi 
şəraitin də mühüm təsiri olmuşdur. 
Bir çox köçəri xalqlar kimi, oğuzlar da tayfanın şəcərəsinə və onun 
təşkilinə xüsusi əhəmiyyət verərək, onu şifahi ənənə ilə qoruyub saxlayırdılar. Orta 
İran yazılı mənbələrindən məlum olan, demək olar ki, 24 oğuz tayfası Mahmud 
Kaşqarinin XI əsrdə yaratdığı məşhur lüğətdə adbaad sadalanır
16
. Oğuzların 
şəcərəsi yalnız Rəşidəddində nisbətən dəqiq və sabit şəkildə əksini tapmışdır. 
―Cami ət-təvarix‖in nəzərdən keçirdiyimiz və elm aləmində ―Oğuznamə‖ 
kimi tanınan hissəsi İstanbulda Topqapı kitabxanasında (Bağdad Köşkü fondu) 282 
nömrəsi ilə ―Məcmue-yi Hafiz-i Əbru‖ toplusunda
17
 saxlanılır: 590 – 601 b və 641 
a nömrəli vərəqlər
18
. Əlyazması bütünlüklə bir xəttat tərəfindən nəstəliq xətti ilə 
köçürülmüşdür. Əlyazmasının əvvəlki (v. 590 b): Bismillahir – rəhmanir – rəhim. 
Müvərrixan-i ətrak və raviyan-i çalak çenin təkrir mikunənd ke, Nuh əleyhissəlam 
çün rüb-i məskun bər fərzəndan qismət mikdərd pəsər-i məhin Yafəs ra nam zad 
Məşriq və Türkistan və an hüdud kərd...‖ 
―Bismillahir – rəhmanir – rəhim. Türk tarixçiləri və yüyrək dilli 
salnaməçilər bildirirlər ki, Nuh (əleyhissəlam), allah ona rəhmət eləsin, yer üzünün 
adamlar yaşayan hissəsini oğlanları arasında böləndə Şərq ölkələrini, Türkistanı və 
ona yaxın yurdlarla birlikdə böyük oğlu Yafətə verdi...‖ 
Əlyazmasının sonu (v. 641 a): ―Həmçenin dər vəqt-i təfərrüq-i Oğuz və 
pərakəndegi-ye Şah Məlik əmiri əz üstüxan-i Yazır və pəsəran-i Əlixan... tərəf 
rəftənd və təmam-i yurt-i xud bi Hissar dağ pəndaxtənd və anca saken və müvəttən 
şodənd və hənuz evlad və əkab-i işan dər an diyar mövcudənd. Allah əlam. Təmam 
şod şərh-i əhval-i Oğuz və əkab-i və rükn-i səlatin və müluk-i ətrak bi taufiq-i 
Allah və-s-səlam‖. 
―Bundan əlavə, oğuzlar parçalanıb dağılanda şah Məlikin yazır boyundan 
olan bir bəyi və Əli xanın oğulları ...Yazır tərəfə getdilər. Onlar Hisar dağını özləri 
üçün yurd və məskən seçdilər və orada bünövrə saldılar. Onların nəvə-nəticələri 
hələ də orada yaşayırlar. Allahın köməyi ilə oğuz və nəslinin, eləsə də türk 
sultanlarının anılması tamamlandı‖ 
Mətn 21x16. Nömrələmə avropasayağıdır. Hər vərəqdə 31 sətir var. 25 
sətir olan 590 b vərəqi istisnadır. Əlyazmanın məzmunu: 
 
v. 590 b  Giriş. 
v. 591 a Oğuzun atası, əmiləri, qohumları və yaxınları ilə döyüşü, onun düşmənləri 
üzərində qələbəsi. 
v. 591 a – b Oğuzun kürreyi-ərzi zəbt etmək üçün yürüşü və müxtəlif ölkələrə 
elçilər göndərməsi. 
v. 591 b – 592 a Oğuzun Kıl-Barakla döyüşü. 
v. 592 a – b  Oğuzun qaranlıq ölkəyə yürüşü və həmin ölkənin vəziyyəti. 
v. 592 b Oğuzun Şirvana və Şamaxıya elçilər göndərməsi. 
v. 593 a Oğuzun Arran və Muğan tərəfə yürüşü. 
v. 593 b – 594 a Oğuzun Kürdüstan yolu ilə Diyarbəkr və Şama yürüşü. 
v. 594 a – b Oğuzun öz oğullarını ordu ilə Firəng və Rum tərəfə yollaması. 
v. 594 b Oğuzun Ruma getmiş oğullarının döyüşü və onların Rum ordusu ilə 
qarşılaşmalarının təfsilatı 
v. 594 b – 595 a Oğuzun bütün ordusuyla Dəməşqə və onun əyalətlərinə yürüşü. 
v. 595 a Oğuzun Misirə yürüşü, oraya gəlişi və onları il etməsi. 
v. 595 a – b  Oğuzun Bağdad, Bəsrə və qonşu ölkələrə yürüşü. 
v. 595 b Oğuzun oğullarını Fars və Kirman tərəflərə göndərməsi 
v. 595 b – 596 a Oğuzun İraqi – Əcəmə elçilər göndərməsi. 
v. 596 a Oğuzun Mazandarana yürüşü, vuruşub onu və digər vilayətləri: Gürcüstan, 
Dehistan, Xorasan və kuhistanı tutması. 
v. 596 a – b  Oğuzun yurduna qayıtması və ömrünün son illəri. 
v. 596 b – 599 a Oğuzun oğlu Gün xanın padşahlığı. 
v. 599 a – 601 b və 641 a  Qara xanın oğlu Buğra xanın padşahlığı və Məmləkətin 
taxtına çıxması. 
 
A.N. Bernştamın məqaləsi
19
 istisna olmaqla ―Oğuznamə‖ tarixi mənbə kimi hələlik 
müfəssəl tədqiq olunmamışdır. Halbuki, ―Oğuznamə‖ tarixçilərə türk-oğuzların 
Şimali Çinin, Türkistanın, Tibetin, Hindistanın ölkə və vilayətlərini, Ural 
dağlarının hər iki tərəfindəki, Emba, Ural və Volqa çaylarının aşağı axarındakı, 
Rusiyanın cənububdakı torpaqları, Şimali Qafqaz, Zaqafqaziya, İran, Anadolu, 
İraq, Suriya və Misir torpaqlarını zəbt etmələrinə dair son dərəcə zəngin məlumat 
verir. ―Oğuznamə‖də Oğuz haqqında dastanın ümumiləşdirici versiyası tərtib 
ediləndən xeyli əvvəl, əsrlər boyu yaşayan əfsanələr əksini tapmışdır. Oğuz xaqan 
haqqında əfsanələrin son dərəcə geniş ərazidə, çoxlu ölkələrdə yayılması, bir çox 
xalqın arasında mövcud olması göstərir ki, bu dastan müxtəlif xalq və tayfaların, 
ilk növbədə isə tarixi xalqların şifahi yaradıcılıq məhsuludur. Dastanda köçəri 
xalqların patriarxal münasibətlərin formalaşdığı ən qədim dövr tarixinin bir çox 
materialları və izləri əks olunmuşdur. Hələ A. N. Bernştam ―Oğuznamə‖də 
Şərqdəki tarixi prosesin beş dövrünü müəyyənləşdirmişdir: patriarxal 
münasibətlərin təşəkkülü, sinfi münasibətlərin formalaşması; Hun dövrü; Mode
20
 
ilə eyniləşdirmə; VI – VIII əsrlər türk dövrü və IX – XII əsrlər peçeneq-qıpçaq 
dövrü
21
. 
Oğuz haqqında əfsanələr əsrlər boyu sinxron modernləşdirməyə məruz 
qalaraq, oğuz tayfalarının, səlcuqların, xarəzmşahların və Çingiz xanın başçılığı ilə 
monqolların hərbi yürüşlərinin əks-sədasını öz içinə almışdır. 
Oğuz (və Dədə Qorqud) haqqında ilk dastana dair məlumatı məmlük 
tarixçisi Əbu Bəkr Abdullah ibn Aybək əd-Dəvadarinin (ö. 1332) ―Dürər ət-tican 
və qürər təvarix əz-zaman‖ (―Dürlər xəzinəsi və zəmanə tarixçilərindəki 
seçilmişlərin toplusu‖)
22
 əsərindən alırıq. Həmin məlumatın məyni belədir: ―Mən 
bu tayfanın (türklərin) dünyaya gəlməsi və onların işləri barədə hekayəti nəql 
etmək istəyirəm. Bu, onların doğma dillərində (uyğur dilində) yazılmış məna və 
məzmunu ―Böyük hökmdar ata haqqında kitab‖ demək olan ―Ulu xan ata Bitikçi‖ 
adlı kitabda rast gəldiyim hekayətin qısa şərhidir. Türk-monqollar, qıpçaqlar bu 
kitabdan ayrılmırdılar və digər türklər ―Oğuzmanə‖ adlandırdıqları kitaba necə 
böyük ehtiram bəsləyirdilərsə, bunlar da ona eləcə ehtiramla yanaşırdılar. Onlar bu 
kitabı nəsildən-nəslə ötürürlər. Bu kitabda onların (oğuzların) dünyaya 
gəlmələrinin, meydana çıxmalarının tarixi nəql olunur, habelə ilk və ən böyük 
hökmdarları olan Oğuzun həyatı təsvir edilir‖. 
Əd-Dəvadarinin bəhs etdiyi ―Oğuzmanə‖nin harada və kim tərəfindən 
yazıldığını müəyyənləşdirmək çətindir. Bizə elə gəlir ki, o, XIV əsrin əvvəlində 
elxani sultanı Mahmud Qazan (1295-1304) və ya onun varisi Ölcaytu (1304- 1317) 
zamanında Anadoluda, yaxud Azərbaycanda meydana gələ bilərdi. Buna, ilk 
növbədə, elxanilər sarayında uyğur yazısının, mənəvi və mədəni həyatının mövcud 
olması imkan verirdi. Məhz oğuz xaqan haqqında uyğur dastanının mövcudluğu 
türklərin tarixi və Oğuz haqqında hekayətin meydana çıxmasına zəmin yaratdı. 
Rəşidəddinin tarixinə daxil olan bütün ―tarixlər‖ kimi, oğuzların tarixinin 
də öz adı var: ―Oğuz və nəslinin, eləcə də türk sultanlarının anılmasının tarixi‖
23
. 
Bu tarix əfsanə ilə real faktların çulğaşdığı şifahi rəvayətlərə əsaslansa da, 
―Oğuzmanə‖ təkcə türk xalqlarının deyil, həm də oğuz tayfalarının gəldikləri ölkə 
və vilayətlərin xalqlarının ilkin tarixinə dair qiymətli materialdır. 
―Oğuzmanə‖ konkret bir xalqın yaradıcılıq məhsulu deyildir. O, bir çox 
xalqarla, əlbəttə, birinci növbədə türk xalqları ilə bağlı tarixi həqiqətləri əks etdirən 
mənbədir. 
OĞUZ-NAMƏ 
OĞUZLARIN TARĠXĠ VƏ ƏHVALI 
(590 b) 
Bismillahir-rəhmanir-rəhim 
 
Türk tarixçiləri və yüyrək dilli səlnaməçilər bildirirlər ki, Nuh 
(əleyhissəlam), allah ona rəhmət eləsin, yer üzünün adamlar yaşayan hissəsini 
oğlanları arasında böləndə şərq ölkələrini, Türkistanı və ona yaxın yurdlarla 
birlikdə böyük oğlu Yafətə verdi. Yafət (Yafəs) türklərin təbirincə Olcay xan
1
 
ləqəbini aldı. (O  köçəri idi) və səhrada yaşayırdı. Olcay xanın yaylağı və qışlağı 
Türkistan torpaqlarında idi: yaz aylarını o İnanc
2
 şəhərinin yaxınlığında olan Ortak 
və Kurtakda
3
 keçirir, qışlayanda isə yenə o tərəflərdə - Qaraqorum adı altında 
məşhur olan Qaraqumdakı Borsuk
4
 adlanan yerdə olurdu. Həmin yerdə iki şəhər 
vardı: biri Talas, o biri Karı Sayram
5
 və bu sonuncu şəhərin qırx böyük qızıl qapısı 
vardı. İndi orada müsəlman türklər yaşayır. Həmin yer Kunçi
6
 mülklərinin 
yaxınlığındadır və Kaydudan
7
 asılıdır. Olcay xanın paytaxtı da burada yerləşirdi. 
Olcay xanın bir oğlu oldu. Adını Dib Yavqu
8
 xan qoydular. Dib taxt-tac, 
yer, Yavqu isə xalqın rəhbəri, önündə gedən deməkdir. O, çox böyük və adlı-sanlı 
xan idi. Onun dörd hörmətli və adı bəlli oğlu vardı: Qara xan, Or xan, Kür xan və 
Küz xan
9
. Vəliəhd Qara xan atasının yerini tutdu və padşah oldu. Onun çox 
xoşbəxt və padşahlığa layiq bir oğlu dünyaya gəldi. Üç gün və üç gecə bu uşaq 
anasının südünü əmmədi. Anası
10
 onun yaşayacağına ümidini itirib qəm-qüssəyə 
büründü. Bir gecə yuxusunda oğlu ona dedi: ―Əgər sən istəyirsən ki, mən sənin 
döşündən süd əmim, onda bir olan yardana inam gətir, onu tanı və onun haqqını öz 
üzərində mütləq bil‖. 
Qadın üç gün dalbadal bu halı yuxuda gördü. Lakin bu qəbilə dinsiz 
(kafir) olduğundan, başına gələni onlara danışmağa ürək etmədi. Və ərindən gizli 
qadir allaha inam gətirməyə başladı. Əllərini göyə qaldıraraq dua etdi və dedi: 
―İlahi, mənə, yazıq bəndənə kömək et, balamın süd payına şəkər qat!‖ Oğuz bu 
andaca anasının döşünə sığınıb əmməyə başladı. 
Bir ildən sonra atası övladında yetkinlik və alicənablıq əlamətləri sezdi. O, 
oğlunun bakirliyinə, gözəlliyinə heyran qalaraq dedi: ―Bizim qəbiləmizdə, 
soyumuzda bundan gözəl uşaq dünyaya gəlməyib!‖ 
Uşaq bir ildən sonra İsa əleyhissəlam kimi dil açıb dedi: ―Mən şah 
çadırında (bərgah) doğulmuşam, ona görə hamı məni Oğuz adlandırmalıdır‖. 
Uşaqlıqdan, böyüyüb kişiləşəndən ta ən yetkin çağına qədər Oğuz həmişə allaha üz 
tutmuş, ona minnətdar olmuşdur. İstər yuxuda, istər ayıq halda həmişə o, böyük 
yaradanı mütləq yada salırdı. Ona allah qapısı açıldı. O, ən müxtəlif bilik 
sahələrində, ox atmaqda, nizə tullamaqda, qılınc oynatmaqda və alimlikdə dünya 
şöhrəti qazandı. 
Atası Oğuzu əmisi Küz xanın qızına nişanladı. Oğuz arvadını evə 
gətirdikdən sonra ona allaha iman gətirməyi təklif etdi. Qız onun şərtini qəbul 
etmədikdə Oğuz ona yaxın durmadı. 
Atası gördü ki, oğlu arvadına diqqət vermir, buna görə ona o biri qardaşı 
Kür xanın qızını nişanladı. Oğuz həmin qızdan da eyni şeyi tələb etdi. Qız 
razılaşmayıb dedi: ―Əgər sən məni bu işə məcbur etsən, mən bütün bunları atana 
danışaram, o da səni öldürər‖. Oğuz bu qızla da əlaqəni kəsdi. 
Oğuzun hər iki qıza nifrət etdiyini görən Qara xan onu Or xanın qızına 
nişanladı. 
Bir dəfə həmin qız öz qulluqçuları ilə sahildə (çayın?) gəzərək (ətrafı?) 
seyr edirdi. Qulluqçular paltar yuyurdular. Bu vaxt ovdan qayıdan Oğuz həmin 
qızla danışıb öz fikrini bildirdi: ―Əgər sən mənim sözlərimə razı olub onları qəbul 
etsən, mən də səni özümə arvad edərəm. Əgər belə olmasa mən səndən uzaq 
qalacağam və o biri gəlinlərdən ayrıldığım kimi səndən də ayrılacağam‖. 
Qız belə cavab verdi: ―Mən sənin zərrəciyinəm, sən mənə buyursan mən 
tabe olub itaət etməliyəm. Şer: 
Sənin halqan  harda olsa mənim qulağım ordadır 
Sənin qəmbərin  harda olsa, mənim başım ordadır. 
Oğuz həmin qızı evinə gətirdi və onunla yaxın münasibətdə oldu. O bu 
qadını çox sevirdi. Qadın da Oğuza sevgi və bağlılıq göstərirdi. Oğuz yenə də 
əvvəlki nişanlılarından üz döndərirdi. 
Bir dəfə o öz yaxın yoldaşları ilə ova getdi. Onun atsı dinsiz (kafir) Qara 
xan bu vaxt toy-düyün qurmuşdu. O özünün üç gəlininin – Oğuzun arvadlarının 
sağlığına badə qaldırdı  və toyun şiddətli vaxtında soruşdu: ―Əvvəlki gəlinlər 
sonrakindan daha yaxşı, gözəl, kamil ola-ola Oğuz nəyə görə onu daha çox sevir?‖ 
Əvvəlki gəlinlərin hər ikisi elə bil ki, ürəklərini boşaltmaq üçün girəvə 
gözləyirdilər və indi onlar üçün əlverişli şərait yaranmışdı. Onlar kinlə, qəzəblə 
dedilər: ―Oğuz bizi bir olan allaha inanmağa, ona tanınmağa çağırdı. Biz ona belə 
bir allahı tanımadığımızı deyəndə o hirslənib bizdən uzaqlaşdı. Bu gəlin isə onun 
dediklərinə əməl etdi. Bu səbəbdən Oğuz ona belə sayqı-sevgi bəsləyir. İndi bu iki  
nəfər – Oğuzla onun arvadı ata-babaların imanından üz döndərərək yeni dinin 
tərəfini saxlayırlar‖. 
Qara xan deyilənlərin doğru olub-olmamasını kiçik gəlindən soruşdu. 
Lakin qız hər şeyi dandı. Qara xan acıqlanıb özündən çıxdı. Bu zaman qohum-
qardaşlarını yanına çağırıb dedi: ―Mənim oğlum Oğuz uçaqlıqda hökmdar olmaq 
üçün ən layiq (591 a) ən xoşbəxt, ən uğurlu adam idi. Amma mən indi eşitdim ki, o 
öz inamından əl çəkib özünə başqa bir allah seçmişdir. Hər hansı bir uşağın bizə, 
bizim məbudumuza arxa çevirib ona nifrət etməsi ilə biz necə barışa bilərik‖. 
Məsləhətləşib onlar Oğuzu öldürmək qərarına gəldilər. Bunu etmək üçün 
döyüşçüləri bir yerə yığıb güc topladılar. Oğuzun onu çox sevən, ona şəfqətlə 
yanaşan kiçik arvadı bundan xəbər tutanda qonşu qadınlardan birini əri Oğuzun 
yanına göndərib onu məsələdən xəbərdar etdi. Oğuz döyüşə hazırlaşdı. 
 
Oğuzun atası, əmiləri, qohumları və yaxınları ilə döyüĢü, onun 
düĢmənləri üzərində qələbəsi 
 
Ovdan qayıdan Oğuz öz evinə çatana qədər atası və əmiləri öz yaxınları 
ilə birlikdə döyüşə hazırlaşmışdılar. O öz nökərləri ilə birlikdə onlarla döyüşə girdi 
və bu döyüş vaxtı onun atası Qara xan, əmiləri Kür xan və Küz xanı
11
 öldürdülər. 
O öz yerini möhkəmlətdi və yetmiş beş il ara vermədən əmilərinin qəbilələri ilə 
vuruşmalı oldu. Axırda üstün gəlib onları məhv etdi. Qaraqumun ən ucqar 
bucaqlarına qədər onların vilayət və uluslarını özünə tabe etdi
12
. Oğuzun 
qılıncından keçməyib sağ qalanların hamısı ona boyun əydilər. Onlar dedilər‖ ―Biz 
sənin soyundan, sənin qəbiləndənik, biz bir kökün budaqları, meyvələriyik, bəs 
                                                          
 halqa - sırğa 
 qəmbər – saşları yığan sancaq 
niyə görə sən bizim axırımıza çıxmaq üçün bu qədər çalışırsan? Oğuz dedi: əgər 
siz allahı və onun bildiyini qəbul etsəniz, onda sizə aman veriləcək, mən sizin 
Türkistanda yaşamağınıza razılıq verəcəyəm‖. 
Lakin onlar bu şərti qəbul  etmədilər, Oğuz da onları Qaraquma qədər 
qovdu. Onlar Tuqla
13
 çayının sahili boyunca uzanan çöllərdə, vadilərdə yurd salıb 
yoxsulluq içərisində yaşamağa məcbur oldular. Həmin yerləri onlar özlərinin 
yaylağına, qışlağına çevirdilər. 
Yoxsulluqdan, zəlillikdən, gücsüzlükdən və xəstəlikdən onlar həmişə 
qəm-kədər içində olurdular. Oğuz onları ―moval‖
14
 adıandırdı. Bu sözün mənası 
belədir ―həmişə qəmli olun, əzab çəkin, bədbəxt olun. İt dərisinə bürünün, ov əti 
yeyin və bundan sonra heç vaxt Türkistana ayaq basmayın‖. (Ona görə də 
türkmənlərin inamına görə monqollar Kür xan, Küz xanın və Or xanın törəmələri, 
Şərq ölkələrinin hökmdarlarıdırlar. Amma onların həqiqi kökü bəlli deyildir. 
Əvvəlki iki qızın taleyi, onların bir olan allaha inam gətirib-gətirmədikləri, habelə 
Oğuzun onlarla yaxınlıq edib-etməməsi bəlli deyil
15
. 
Bu döyüşlərdən sonra atdan düşən kimi Oğuz qızıl çadır qurdurdu, burada 
öz silahdaşları və dostları ilə birlikdə toy qurdu. 
Oğuza kömək etmək istəyib ona qoşulan qəbiləyə ―uyğur‖
16
 adı verdi. 
Türk dilində bu söz ―arxadan gələn, qoşulan anlamı‖ daşıyır. 
Başqa bir qəbilə isə düşməni pərən salıb xeyli qənimət (ulcay) ələ keçirdi. 
Lakin bu qənimətləri daşıyıb aparası yük heyvanları gəlib çatmadığından onlar 
arabalar (kanqlı) düzəltdilər. Ona qədər təkər yox idi, ona görə də arabanı ilk 
düzəldən onlar oldular. Gərək olan yükləri, qənimətləri bu arabalara yükləyib 
apardılar və bu səbəbdən də Oğuz onlara ―Kanqlı‖
17
, yəni ―arabaçılar, arabası 
olanlar‖ adı verdi. 
Talasın, Sayramın və ətraf yerlərin döyüşçüləri Oğuzun torpaqlarında 
dikbaşlıq etdilər. Onlara hücum etdi və qələbə çaldılar. O, Talam və Sayramdan 
Mavərənnəhr, Buxara və Xarəzmə qədər olan torpaqları tutdu, o yerləri idarə 
etməyə başladı. O, ölkənin dörd tərəfində yaşayan yaxınları ilə saziş bağladı ki, 
onlar Oğuzun yurduna, qohum-qardaşına hücum etməsinlər və o, inamla Kürreyi-
ərzin zəbtinə girişsin. 
 
Oğuzun Kürreyi-ərzi zəbt etmək üçün yürüĢü və onun müxtəlif 
ölkələrə elçilər göndərməsi 
 
Yaxınları ilə çəkişmələrə son qoyduqdan sonra o, Hindistana elçilər 
göndərib onları boyun əyməyə, il
18
 olmağa və bacxərac verməyə çağırdı. Hindistan 
xalqı və əyanları çox sərt, kobud cavab verdilər. Elçilər geri qayıtdılar. 
Hindistan xalqının narazılığı və dikbaşlığı davam edirdi. O, Hindistan 
üzərinə yeridi və bu ölkəni şərq tərəfdən tutmağa başladı. Əvvəlcə o, Ülutaq 
vilayətinə gəlib bir müddət orada qaldı. Oradan İkariyyəyə
19
 yollandı. Bu, böyük 
çay
20
 və iki nəhəng qala arasında yerləşən dağ idi. Həmin çayı gəmilərlə keçmək 
mümkün deyildi. O, sal hazırlamağı buyurdu ki, bu salın köməyi ilə onlar çayı 
keçib İkariyyəni tutdular. 
Hindistanın şərq tərəfində daha bir böyük ölkə vardı. Bu ölkənin padşahı 
Sınmi (Tinesi) Oğul Yağma xan
21
 Oğuzun Hind ölkəsinə hücum edib onu 
tutduğunu biləndə il olmaq, tabe olmaq və bac-xərac vermək istədiyini bildirdi. 
Lakin  Oğuz onun ölkəsindən qayıdar-qayıtmaz baş qaldırdı və Oğuza düşmən 
münasibət bəsləməyə başladı. 
Oğuz geriyə qayıdaraq onu tutub öldürdü, ölkəni isə zəbt etdi. Bu ölkədən 
yürüş edərək Oğuz qarşısına çıxan bütün yerləri birləşdirdi. Beləliklə Oğuz Çin, 
Maçin və Nankiyası
22
 bütünlüklə ələ keçirdi. Orada çoxlu qənimət, var-yatır ələ 
keçirdikdən sonra vətəni Türkistana qayıtdı, Ortaq və Alataqda məskən saldı. 
Almalığın yaxınlığındakı Turkunlu tağ və Turkanlu tağ çox yüksək və baş 
gicəlləndirici dağlar idi. Turkun və Turkan
23
 bu dağlarda bitən iki müxtəlif bitkidir. 
Həmin dağlara da bu otların adları verilib. 
Bura gələndən sonra Oğuz on dörd gün burada qaldı. Həmin ölkənin 
padşahı İnal xan
24
 Oğuzla vuruşmaq üçün ordu topladı. Hər iki ordu döyüşdə 
qarşılaşdı. Savaş səkkiz gün sürdü, hər iki tərəfdən çoxlu adam qırıldı. Nəhayət 
səkkizinci gün Oğuzun adamları dəvələri və qatırları cərgələmə bir-birinə bağlayıb 
səf kimi əsgərlərin qabağını çəkdilər. Çadır, yurd və əşyalardan çəpər düzəldib, 
onun arxasında gizləndilər və düşməni oxa tutdular. Oğuz beləliklə qələbə çaldı, 
İnal xanı öldürdü və onun ölkəsini tutdu. Buradan o öz yurdu Urtaq və Kurtaqa 
yollandı. Oğuz öz atlarını yemləmək istəyirdi. Çünki quzey ölkələrini tutmaq 
qərarına gəlmişdi. Yolda o özünün bəyləri ilə məsləhətləşdi və Hind torpaqlarının 
taleyi barədə müəyyən qərar qəbul olundu. Beləliklə, öncə Pəncab çayının Amu 
(Dərya) qolunu keçmək qərara alındı. 
Oğuz Qur, Qarcistan və oradakı ölkələrə elçilər göndərdi ki, il (el)liyi 
qəbul edib boyun əysinlər və bac-xərac versinlər (591 b) əgər bu şərtə əməl 
etməsələr, onda savaş olacaq. 
Ordu ilk növbədə Qarcistan tərəfə yeridi, ora elçilər göndərildi. Qurun 
hakimi elçiləri böyük ehtiram və hörmətlə qəbul etdi. O, mütilik və təbəlik kəməri 
bağladı. Özü isə hər il Oğuzun yanına gəlməyə və bac-xərac gətirməyə söz verdi. 
Oğuza dedi: ―Bizim vilayətin yaxınlığında və ətrafımızda çoxlu düşmən var‖. 
Öncə Oğuz həmin ölkəyə Qurun hakimi ilə birlikdə yüz nəfər seçmə 
süvari göndərdi. O onlara dedi: ―Əgər onlar el (il)liyi qəbul etsələr və tabe olsalar 
çox gözəl olar, olmasalar onda onlarla vuruşun!‖ 
Oğuzun adamları onun hökmünü yerinə yetirib Qur və Qarcistan 
ölkələrini Qəznə, Zabil və Kabil hüdudlarına qədər tutdular və ilə çevirdilər. 
Onlara xərac qoyuldu ki, onlar bu xəracı hər il xəzinəyə göndərməli idilər. Ordu 
qələbə və təntənə ilə geri qayıdıb Oğuzun dəstəsinə qoşuldu. Bundan sonra onlar 
birlikdə quzey çölləri tərəfə köçdülər, K. r. l. və Başqurda
25
 sarı yönəldilər. 
Əvvəlcə onlar Ulu-Baqur adlanan hündür qalaya çatdılar. Buranın hakiminin adı 
Kara Şit Yavqı
26
 idi. Oğuz onun ordusunu basıb oradakı ölkələri özünə tabe etdi. 
Hamıya göstərdiyi xeyirxahlıq və məhəbbətə görə böyüklər də, yaşlılar da 
ona Oğuz ağa
27
 adı verdilər. 
K. r. l. və Başqurdlara qarşı yürüş başlayanda Oğuzun ətrafında doxsan 
min adam toplandı. Buna görə də onları on doqquz oğuz adlandırmağa başladılar. 
Yolda Oğuz əmr verdi ki, ―yolda geri qalan hər kəs yasaq üzrə 
cəzalandırılmamalıdır ki, geri qalmasın‖. Amma onların içərisində yaşı ötmüş bir 
dəstə adam vardı ki. Onlar qocalıq üzündən Oğuzun bu kimi buyruqlarını yerinə 
yetirmək halında deyildilər. onların savaşması da mümkün deyildi və onlar 
zəifliklərini, əldən düşdüklərini Oğuza bildirdilər. onda Oğuz əmr verdi: ―Belə olan 
halda hamınız burda qalın‖. 
Almalığın yaxınlığındakı bu yer Ağ qaya adlanırdı Ağ kaya – farsca ―ağ 
dağın (sefid) keçidi deməkdir‖ . 
Bu qocaların içərisində həddən artıq uzaqgörən, ağıllı, dünyagörmüş, 
həyatın bütün ağrı-acısını dadmış Yuşi Xoca adlı birisi vardı (Yuşi Xoca – türkcə 
yaşlı adam, monqolca Kaysan Xu deməkdir. Türk dilində yaşlıları xoca 
adlandırılar, çünki bu söz ərəb və farsca deyil, məhz türkcədir). Həmin qocanın 
Qara Sülük
28
 adlı oğlu vardı. Atası oğluna dedi: ―Siz bilinməz bir yola qədəm 
qoyursunuz, amma içərinizdə yəyatın hər üzünü görmüş bircə nəfər belə yoxdur. 
Çətinliklə üz-üzə gəlsəniz nə edəcəksiniz? Məni özünüzlə götürsəniz yaxşı 
olmazmı? Bəlkə nə vaxtsa sizə gərək oldum‖. Oğlu cavab verdi: ―Qulaq as, ata, axı 
mən Oğuzun buyruğuna qarşı çıxa bilmərəm‖. Lakin axırda onlar bu qocanı bir 
sandığa qoyub dəvəyə yüklədilər. 
K. r. l. və Başqurd ölkələrinin adamlarına gəldikdə isə onlar olduqca 
məkrli, azğın idilər. Dikbaşlıqlarından heç bir hakimin önündə baş əyməzdilər. 
Oğuz onların Qara şit adlı padşahını əsir aldı. K. r. l. və Başqurdlar il oldular, bac-
xərac verməyi boyunlarına götürdülər. 
Həmin yerlərdən çıxan kimi onların qarşısında elə bir susuz səhra açıldı 
ki, burada hər kəs bir damcı suyu bir damcı gül yağına dəyişməzdi. 
Qara Sülük adamların susuz qaldığını atasına xəbər elədi, Yuşi Xoca dedi: 
―bir neçə inəyi bir-birinə bağlayıb susuzluqdan yıxılana qədər qovun, sonra həmin 
inəkləri açıb buraxın, inəklər dırnaqları ilə haranı eşsələr, bilinki, orada su var‖. 
Qara Sülük bunu bir yerdə sınadı, oradan su çıxdı, adamlar yanğılarını 
söndürdülər. Bunu görən Oğuz Qara Sülüyə çoxlu hədiyyələr verdi və bütün 
ulusun yurtçusu təyin etdi. 
Buradan onlar İtil çayının üstündəki Ak Urruk Kara Kul adlı yerə gəldilər. 
Buranın adamları onun gəldiyini eşitdikdə axırlarının çatdığını düşündülər, saysız-
hesabsız mal-qaranı, var-yatırı atıb qaçdılar. 
Oğuzun  döyüçşüləri çayın sahilinə çatıb suya baxanda gördülər ki, çayın 
dibində qızıl və gümüş əşyalar, piyalə, dolçalar, qazanlar var
29
. Onlar suya baş 
vurub, bu şeyləri sudan çıxarmaq istədilər, lakin suya girdikdən sonra, bu şeylərin 
heç birini tapmadıqlarından dəhşətə gəldilər. 
Qara Sülük hadisəni atasına danışanda atası soruşdu. ―Həmin suyun 
yaxınlığında hündür bir yer varmı‖. Qara Sülük dedi: ―Bəli, suyun yaxınlığında 
çox qoca bir ağac var‖. Atası dedi: ―Belə isə suda gördükləriniz həmin ağacda 
gizlədilən əşyaların əksidir‖. 
Qara Sülük sahilə gəldi. Həmin ağacı diqqətlə yoxlayandan sonra orada 
gizlədilmiş qızıl və gümüş əşyaları tapdı, gətirib Oğuzun qarşısına qoydu. Bu 
hadisə ilə əlaqədar Oğuz Qara Sülüyə yenə də saysız-hesabsız hədiyyələr verdi, 
ona neçə-neçə qayğılar göstərdi. O fikirləşdi: ―Dünyanı tutmaq üçün biz yer üzünü 
dolaşacağıq, bizim yurtlarımız Talas və Seyram isə arxada qalıb, əgər düşmənlər 
bizim olmadığımızdan istifadə edib həmin yerləri tutsalar onda bu, bizim üçün 
rüsvayçılıq, düşmən isə şərəf olasıdır. Nəğdi qoyub nisyə dalınca qaçmaq olmaz. 
O, həmin yerləri qorumağı uyğur qəbilələrinə tapşırdı, həmin qəbilələr Talas və 
Almalığa qayıtdılar və həmin yurtları qorumaq üçün orada məskunlaşdılar. 
 
Oğuzun Kıl-Barakla döyüĢü 
 
Kıl-Barak dünyanın qaranlıq üzündə yerləşən ölkədir. Həmin xalqın 
kişiləri qara dərili, çirkindirlər, itə oxşayırlar
30
. Qadınları isə ağbənizdirlər. Oğuz 
onların ölkəsinə yaxınlaşanda doqquz atlını elçi göndərdi. Bu sözləri onlara 
çatdırmağı tapşırdı: ―Bir çox şəhərlər və ölkələr bizim ilimiz olub, bizə boyun əyib 
və bac-xərac verməyə razılaşıb, əgər siz də il olmağa və bac-xərac verməyə 
razılaşsanız, çox gözəl, razılaşmasanız, döyüşə və savaşa hazırlaşın, çünki biz 
həmin anda gələsiyik‖. 
Onlara elçilərə belə cavab verdilər: ―Əgər sizin doqquz döyüşçü bizim iki 
döyüşçümüzlə vuruşub qələbə çalsa, onda biz bac-xərac verməyə razıyıq. Yox əgər 
basılsanız, onda buradan düz geri qayıdırsınız‖.  
Elçilər bu şərtlə döyüşmək təklifini rədd etdilər və dedilər: ―Əgər siz belə 
tez döyüşmək istəyirsiniz, onda qoy hər tərəfdən iki nəfər vuruşsun‖. 
Kıl-Baraklıların adətlərində belə bir şey vardı: savaşdan qabaq iki hovuzu 
yapışqanla doldururdular. Özü də bir hovuzu qara, o birində isə ağ yapışqan 
olurdu. Döyüşdən qabaq soyunub ağ yapışqanlı hovuza girirdilər və yapışqan 
onların bədənlərinin tüklərinə yapışırdı, hovuzdan çıxıb ağ qumda eşələnir, bundan 
sonra qara yapışqanlı hovuza girirdilər. Qara yapışqanlı hovuzdan çıxandan sonra 
qara qumda eşələnirdilər. Bütün bunları üç dəfə təkrar edəndən sonra heç bir yaraq 
onları zədələyə bilmirdi. Beləliklə iki nəfər kıl-baraklı bütün bu əməliyyatı 
edəndən sonra Oğuzun iki elçisi ilə döyüşə girdi. Onlara endirilən zərbələr heç bir 
xətər toxundurmadı. Oğuzun hər iki elçisi isə həlak oldu (592 a). Qalan yeddi elçisi 
burdan geri qayıtdılar və baş verən hadisəni Oğuza söylədilər. O, isə buna heç bir 
əhəmiyyət vermədən Kıl-Baraklarla döyüşə girdi. Düşmənlər qələbə çaldılar. 
Oğuzun çoxlu əsgəri həlak oldu, qalanları pərən-pərən oldular. 
O, başa düşdü ki, Kıl-Barakla döyüşdən heç bir xeyir görmədi. O, geri 
qayıtdı və böyük bir çayın sahilinə yanaşdı. Ordunun birinci bölüyü həmin çayı 
qayıq və sallarla, qalanı isə üzə-üzə keçdi. Kıl-Baraklılara gəldikdə isə, it kimi 
çılpaq və piyada olduqlarından həmin çayı üzüb keçə bilmədilər. O, ―iki çay 
arası
31
‖ deyilən yerə gəlib çatdı, pərən düşmüş ordunu bir yerə yığmaq üçün orada 
dayandı. Oğuzun əsgərlərindən biri təsadüfən Kıl-Baraklıların arasında qalıb 
qadınların arasında gizləndi. Bu qadınların kişiləri çox eybəcər və çirkli idilər. İt 
üzünə bənzəyən zəhlətökən üzləri qadınların xoşuna gəlmirdi. Ona görə də 
qadınlar Oğuz əsgərini aralığa alıb onunla əlaqəyə girmək arzusunda olduqlarını 
bildirdilər və həmin əsgəri mükafat olaraq İt-Barakın arvadının yanına gətirdilər. 
Bu arvad qadınların yaşca ən böyüyü idi. Əsgərlə söhbət, bağlaşma qadının çox 
xoşuna gəldi, çünki əri ilə əlaqədə olması ona xeyli qəm-qüssə gətirirdi. İt-Barakın 
arvadı ehtiras və sevgidən rəğbətini Oğuza bildirdi və gizlincə çapar göndərərək 
ona bu sözləri çatdırdı: ―Əgər düşməni yenib onun ölkəsini ələ keçirmək 
istəyirsinizsə belə etməlisiniz. Dəmirdən çıxıntıları olan mıx hazırlayın. Qoy sizin 
hər bir əsgər onların bir xeylisini kürəyinə bağlasın , döyüş gedəndə isə düşmənin 
arasına səpələsin. Həmin mıxlar sizin atlarınızın ayağına xətər gətirməmək üçün 
atlarınıza yaxşı nallar düzəltməlisiniz. Bundan başqa düşmənlərinizin üzlərini 
kənarları, burunları açıq və yapışqansızdır. Ona görə də oxlarınızı həmin yerlərə 
tuşlamalısınız. Oğuz bu sözləri eşidəndə xeyli sevindi və razı qaldı. Bu iki çay 
arası onun üçün dayanacaq yeri oldu. Qayıqlar düzəldildi və kişilərin ən gözəllərini 
seçib həmin qadınların yanına göndərdilər. Bu elçilərə qadınlar əllərindən gələn 
bütün köməyi edirdilər, onlar da gərək olan nə vardısa toplayıb ona çatdırırdılar. 
Bu qadınların bəzisi sevginin gücündən həmin kişilərə qoşulub getdilər. Həmin 
ölkə bu yolla alındı. 
On yeddi il burada qalıb Oğuz rahatlandı. O öz ordusunu sahmana saldı və 
onların silahlarını təzələdi. Bu vaxt ərzində uşaqlar yetkinləşdilər. Oğuzun bir 
qadından (xatun) dörd oğlu oldu, onlar da böyüyüb boya-başa çatdılar. 
Oğuz ordusunda bir boylu qadın vardı. Döyüşdə öldürülmüş bir əsgərin 
arvadı idi. Bu döyüşün baş verdiyi yerdə həmin qadının doğuş vaxtı gəlib çatdı. 
Yaxınlıqda iki koğuş bir ağac bitmişdi və həmin qadın öz uşağını bu ağac 
koğuşunda dünyaya gətirdi. 
Uşağı Oğuzun yanına gətirəndə bu əhvalatı danışdılar və Oğuz onu 
Qıpçaq adlandırdı çünki Qıpçaq adı kabuk (azərbaycanca ağac qabığı) sözündən 
düzəldilmişdir. Türk dilində içi çürük və boş ağacı belə adlandırırlar. Başqa 
türklərin dediklərinə görə, bütün qıpçaq qəbilələri həmin Qıpçağın törəmələridir . 
Kıl-Barakı tutandan sonra Oğuz orada daha iki il qaldı və hamını özünə 
tabe elədi. Lakin bir dəfə o, yaxınlıqdakı Qaranlıq ölkə üzərinə yeridi. 
 
Oğuzun qaranlıq ölkəyə
32
 yürüĢü və həmin ölkənin vəziyyəti 
 
Oğuz Qara Xulunun, yəni Qaranlıq ölkənin sərhəddinə gəlib çatanda o 
qədər zülmət idi ki, oraya yol tapmaq çətin idi. Oğuz öz yaxınları və ağıllı 
adamlarla məsləhətləşsə də, bir nəticə vermədi. 
Qara Sülük belə çətin işlərdən həmişə çıxış yolu tapan atasının yanına 
yollandı. O, düşdükləri bu ağır vəziyyəti atasına danışdı. Yuş Xoca dedi: ―dörd 
qulunlu madyan və doqquz qoduqlu eşşək ayırıb adamları mindirin. Qaranlıq 
ölkənin girişində əvvəl qulunlarla qoduqları bağlayın. Qoy onlar qaranlığa girib 
özlərinə lazım olan qədər getsinlər. Elə ki, madyanlarla eşşəklər geri qayıtmağa 
başlayacaqlar, öz balalarına olan sevgi və onların qoxusu onları gətirib çıxaracaq, 
beləliklə adamlar da sağ-salamat qayıdacaqlar‖
33
. 
Qara Sülük bütün bunları Oğuza danışdı. Bu yol Oğuzun xoşuna gəldi və 
onu qəbul etdi. Yuş Xocanın məsləhəti ilə onlar qaranlığa girdilər və üç gün üç 
gecə zülmət içində yol getdilər. Bir müddətdən sonra sağdan və soldan səslər 
eşidildi: ―Kim bu zülmətdə bir şey tapıb özünə götürsə bayıra çıxan kimi bunun 
peşmançılığını çəkəcək, amma bir şey götürməyən də peşiman olacaq‖. 
Gedənlərin çoxu özləri ilə heç nə götürmədi. Amma bəziləri xırda-para 
şeylər götürmüşdülər. Madyanların köməyi ilə zülmətdən çıxanda gördülər ki, 
götürdükləri şeylər qiymətli daş-qaş imiş. Ona görə az götürənlər də peşman oldu, 
heç götürməyənlər də
34
. 
Oğuz buradan ucsuz-bucaqsız səhra ölkəsinə yollandı
35
. Bu ölkə Kıl-
Barakla Atilin
35
 arasında idi. Oğuz onlarla döyüşüb onların hakimini öldürdü. 
Ölkə tutulandan sonra üç il orada qalıb qayda-qanun yaratdı. Bac-xərac və 
şixnə
37
 təyin etdilər. Buradan onlar Xəzər Dərbəndinə köçdülər. 
Həmin yerlərə gəlib çatanda Yuş Qoca oğlu Qara Sülüyə dedi: ―Bir dəfə 
bizim ordumuz darmadağın edilib pərən düşmüşdü. Bu xəbər dostlara da, 
düşmənlərə də çatmışdı. Ona görə də biz buradan öz yerlərimizə yüzə qədər süvari 
göndərməliyik. Onlar bizimkilərə xəbər aparmalıdırlar ki, sağ-salamatıq, 
qələbələrimiz barədə bildirməlidirlər ki, bizim qəbilədaşlarımız, əsgərlərimiz 
qanadlanıb şadlansınlar, düşmənlərimiz isə məhv edilib lənətləndirilsinlər. Bu 
süvarilər ələ keçirdiyimiz var-yatırın hamısını ora aparmalıdırlar ki, bizim ad-
sanımız göylərə ucalsın‖. 
Qara Sülük bütün bunları Oğuza danışdı. Gələcəkdə bu işdən 
qazanacaqları xeyiri götür-qoy edəndən sonra Oğuz deyilənlərə razılaşdı və Qara 
Sülüyü mükafatlandıraraq ona öz paltarını bağışladı. Yüz nəfər kanqlı süvarisinə 
bu mühüm işi tapşıran Oğuz özünün bütün var-yatırını onlara verdi və arbalarda 
(kanqlı) yola saldı. 
İndiki yarlıq və payıza
38
 əvəzinə Oğuzun zamanında qızıl uclu oxlar, bir 
də yaylar vardı (593 b). Oğuz özünün şəxsi nişanəsi kimi həmin süvarilərə qızıl 
uclu iki oxunu və yay verdi. Kanqlıların gəldikləri hər vilayətdə adamlar həmin 
nişanələri görüb onlara qayğı və hörmət göstərir, həm özlərini, həm də 
heyvanlarını ərzaqla, otla və içməli su ilə təmin edirdilər (alafa, ulufa)
39. 
Həmin kanqlıların başında Barmakluq Cosun Billik
40
 dururdu. Oğuz 
onlara əmr etdi ki, o, qayıdana qədər evini, xəzinəsini, mal-dövlətini və 
hərəmxanasını qorusunlar
41
. 
Onları yola salandan sonra Oğuz burada yeddi gün də qaldı, sonra 
Dərbənd tərəfə köç etdi. Buranın adamları soyğunçu və quldur idilər. Onlar yolları 
kəsir, yolçuları əziyyətə salırdılar. Onlar Oğuz əsgərlərinin bir çoxunun atını 
oğurlamışdılar. Oğuz Qara Sülüyü çağırdı və ona əmr etdi: ―Bura çox dar və çətin 
keçilən bir yerdir. Bizi bura sən gətirmisən. Burada isə bu qəsər soyğunçu var. Bəs 
biz nə edək? Bir yan dənizdir, o biri yan uca dağlar?‖. 
Qara Sülük məsləhət üçün atasına üz tutdu və qoca ona velə dedi: 
―Dərbənd ətrafındakı əkilib şumlanmış çöllərin hamısını başdan-başa toplayıb 
məhv etməyə çalışmaq lazımdır. Bu vilayət çox darısqal bir yerdədir: bir tərəfdən 
dəniz, o biri tərəfindən dağ olduğundan vilayətin əhalisi baş əyməyə məcbur olana 
qədər bütün əməliyyatları bu şəhərin ətrafında davam etdirmək lazımdır‖. 
Qara Sülük bu söhbəti Oğuza çatdırdı. Oğuz onun dediklərindən razı qaldı 
və onlar həmin vilayəti başdan-başa çapıb taladılar. Oğuzun əsgərləri yaydan gələn 
ilin yazına qədər burada qalıb şəhəri mühasirədə saxladılar. 
İşi belə görən Dərbənd camaatı çıxılmaz vəziyyəti anlayıb çaxnaşmaya 
düşdü. Yığışıb məsləhətləşdilər. Oğuzun yaxınlıqda tutduğu şəhərlər göz 
qabağında idi. Çox güclü Kıl-Barakın başına gələnləri də eşitmişdilər. 
Səkkiz aylıq mühasirədən sonra sülh bağlamaq üçün onlar Oğuzun yanına 
gəldilər. Özləri ilə hədiyyə olaraq doqquz kəhər at gətirdilər və il oldular. Gələnləri 
görüb o dedi: ―Onlardan soruşun: axı bizim bura gəlməyimizdən az vaxt keçməyib. 
Bəs nə üçün siz yanımıza gəlməyib itaətsizlik və üsyan yolunu seçdiniz?‖ Onlar 
belə cavab verdilər: ―Bizim aramızda ağıllılardan başqa ağılsızlar da var. Bu vaxta 
qədər biz həmin ağılsızlara qulaq asırdıq, ona görə gəlmədik və bilirik ki, səhv iş 
görmüşük. İndi isə diqqətimizi ağıllı adamlar çəkib, onlar bizə məsləhət verdilə, 
biz də boyun əyməyin gərəkliyini anlayıb sizə ağız açmaq qərarına gəldik‖. 
Oğuz dedi: ―Bir halda ki, siz öz günahınızı kişi kimi boynunuza alırsınız, 
bu hərəkətinizi sizə bağışlayıram. Ancaq (sizin adamlar) mənim iki ayğırımı 
aparıblar. Onlardan birinin adı İrak-Kuldur. O, Ayrıklı İrak kulun atlarına bənzəyir. 
O birinin adı Süt ağdır. O rənginin ağlığına görə Süt kulun atlarına bənzəyir. Bu at 
çox qaçağan, həm də gözəl idi. Mən sizin günahlarınızı bağışlasam da, bu dediyim 
atlar qaytarılmayınca sizin heç birinizi saö-salamat buraxan deyiləm‖. 
Onlar aparılan atların hamısını tapdılar, amma bu atların yerini bilən 
olmadı. Oğuz bu iki ata çox öyrənmişdi, ona görə də ayağını dirəyib onları geri 
istəyirdi. Onlar Oğuzdan möhlət istədilər. 
Oğuz burada bir ay da qaldı. Atları tapmaq üçün ölkənin hər yerinə 
adamlar göndırildi. Nəhayət, həmin atları tapıb, Oğuza yetirdilər
42
. Atlarını görən 
Oğuz xeyli sevindi, xoş rəftarı ilə dərbəndliləri özünə yaxınlaşırdı. 
Oğuz onlara xişnə təyin etdi ki, o həm xalqı qorusun, həm də bac-xərac 
yığsın. Özü isə Şirvana və Şamaxıya yollandı. 
 
Oğuzun ġirvana və ġamaxıya 
 elçilər göndərməsi 
 
Dərbənd vilayətindəki işlərini başa çatdırıb, o öz elçiləri ilə Şirvan və 
Şamaxıya belə bir xəbər göndərdi: ―Siz yəqin ki, bizim bu ölkələrə gəldiyimizi 
artıq eşitmisiniz. Gəldiyimiz bütün ölkələrdə bizim əmrlərimiz yerinə yetirilib. 
Yolumuzun üstündə yenmədiyimiz bir ölkə, qarşımızda baş əyib itaət göstərməyən 
bir hökmdar qalmayıb. Əgər siz öz xoşunuzla bizimlə bir il olmaq istəyirsinizsə, 
bizə boyun əydiyinizi öz cavabınızda bildirməlisiniz. Yox, əgər boyun əyməyib 
müqavimət göstərməkdə inad etsəniz onda savaşa hazırlaşın. Biz öz elçilərimizin 
ardınca həmin anda gələciyik‖. 
Xəbər onlara çatan kimi Oğuzun elçisinə hər cür qulluq göstərdilər. İtaət 
və mütilik yolunu tutaraq doqquz kəhər at hədiyyə göndərdilər. 
Oğuzu qarşılamaq üçün şəhər kənarına çıxdılar və onu görən kimi adət 
üzrə itaət göstərdilər. 
Oğuz Şamaxıya çatdı və orada on dörd gün qaldı. Bu günlər ərzində 
Şabaran (Şabran
43
) camaatı bac-xərac verdi. Amma Şamaxı camaatı bac-xərac 
verməyi gecikdirirdi. Onlar əmin-amanlıq yolundan üz döndərərək yenə 
düşmənçilik yoluna qədəm qoydular və müqavimət göstərdilər. Bunu görən Oğuz 
əmr etdi ki, hər döyüşçü bir qucaq odun gətirib Şamaxı darvazasının yanında 
qoysun. Hər döyüşçü bir qucaq odun gətirdi, onları bit yerə yığıb yandırdılar. 
Şəhərin darvazası və divarları dəhşətli od içində idi. Döyüşə girib şəhəri 
tutdular, qarət etdilər. Qarət vaxtı şamaxılıların arvad-uşaqlarını ələ keçirib özlərilə 
apardılar. 
Şamaxılılar öz günahlarını boyunlarına aldılar və şəhərin əsilzadələri 
ikinci dəfə Oğuzun yanına gəlib bağışlanmaq dilədilər. Sözləşdilər ki, əgər onlar 
üstlərinə düşən bac-xərac versələr və bir də heç vaxt, heç bir vəchlə düşmənçilik və 
dikbaşlıq etməsələr öz arvad-uşaqlarını geri alacaqlar. Lakin onların çıxılmaz və 
kədərli vəziyyətini görən Oğuzun yazığı gəldi və arvad-uşaqlarını onlara qaytardı. 
Oğuz onlardan bac-xərac aldı, bura şixnə təyin edib, oradan Arran və Muğana
44
 
tərəf yollandı. (593 a). 
 
 
 
 
Oğuzun Arran və Muğan 
 tərəfə yürüĢü 
 
Oğuz Şirvandan çıxıb Arran və Muğana yetişəndə yay idi. Hava çox isti 
idi və bu istidən orada qalmaq mümkün deyildi. Bu səbəbdən onlar yaylağa 
getməyi qərara aldılar. Belə deyirlər ki, qış gələndə yaylaqdan enib yenə bu 
vilayətləri tutub talan edərik. 
Yay aylarında onlar bu vilayətlərin bütün yaylaqlarını Sabalan
45
, Alataq 
və Ağdiberiyə
46
 qədər bütün dağlıq yerlərini ələ keçirdilər. Deyilənlərə görə Alataq 
adını və Sabalan adını da onlar vermişlər. Türk dilində ―meydana gələn‖, 
―dikələn‖, bir şeyə sabalan deyilir. 
Yaylaqda olduqları müddətdə onlar orada yerləşən bütün ölkələri tutub 
özlərinə tabe etdilər. Onlar Azərbaycan vilayətini də tutdular. (Oquz) Öz xüsusi 
atlarını (yem üçün) Ucanın
47
 geniş və gözəl otlaqlarına buraxdı. 
Orada olduqları vaxt o, əmr elədi ki, təpə yaratmaq üçün hərə ətəyində 
torpaq gətirsin və onu bir yerə töksün. Əvvəl o özü ətəyində torpaq gətirib tökdü. 
Bunu o özü etdiyi üçün büyün döyüşçülər də onun kimi bir ətək torpaq gətirib 
tökdülər. Böyük bir təpə düzəldi və adını Azərbayqan qoydular. 
―Azər‖ türkcə uca deməkdir, ―bayqan‖ varlıların, böyüklərin yeri 
mənasını verir. Bu ölkə belə adla tanındı və elə buna görə də bu gün Azərbaycan 
adlanır
48
. 
Həmin yayı Oğuz Aladağdakı yaylaqda keçirdi. Oradan Bağdad, 
Gürcüstan, Diyarbəkr
49
 və Rakka tərəfə elçilər göndərib xəbər verdi ki, oralara 
gələcək. Bunula bilmək istəyirdi ki, onun gəlişi xəbəri onlara çatıbmı və onlar buna 
necə cavab verəcəklər. Əgər onlar (baş əyib) il olub hər il vergiləri dinməzcə 
xəzinəyə versələr – çox gözəl. (Bu halda) döyüşçülər oraya getməzlər. Yox əgər 
Oğuzun istəyinə uyğun cavab verməsələr, onları əymək üçün yürüşə başlayacaq. 
Bu ölkələrə elçi göndərəndən sonra qışlamaq üçün Arran və Muğan tərəfə 
yollandı. Kür və Araz çayları arasında özünə yurd, qərargah seçdi və qışı orada 
keçirdi. O, ölkənin bütün əhalisini il etdi, boyun əyməyənləri isə qarət etdi 
(yağmaladı). 
Yaz gəlincə müxtəlif ölkələrin hökmdarlarına və sultanlarına göndərdiyi 
elçilər geri döndülər. Diyarbəkr, Rakka və Bağdada göndərilən elçilər xəbər 
verdilər ki, bu ölkələrin hakimi Oğuzun baş vermiş çətinliklərə görə Arran tərəfə 
qayıtdığını zənn edərək belə cavab vermişlər ki, ―Qoy hələ Oğuz qayıtsın, biz 
baxarıq – vuruşarıq yoxsa il olarıq. Onda cavab verərik‖. Gürcülər isə elçilərə belə 
cavab vermişdilər. ―Biz döyüşə hazırıq, vuruşacağıq‖. 
Oğuz qabaqcadan bir adam göndərib gürcülərə xəbər verdi ki, durmadan 
üzərinizə hücum etməliyəm. Ayıq və xəbərdar olun ki, sonra Oğuzun qəflətən, 
xəbər vermədən üzərinizə gəldiyini deməyəsiniz. Özünüz döyüş-savaş yerini təyin 
edin və hazır olun, biz gəlirik. 
Baharın gəlişinə qədər atlar yaxşı yemləndilər və Oğuz Gürcüstana yürüş 
etdi. Gürcüstanın hüdudlarına yaxınlaşarkən o, gördü ki, gürcülər üç-dörd günlük 
yol irəli gəlmiş və döyüşə hazır vəziyyətdə durmuşdular. O saat onlar səf 
düzüldülər və dərhal döyüşə (savaşa) başladılar. Oğuz ordusu qalib gəldi. İki gün 
iki gecə sürən döyüşdən sonra gürcülər qaçmağa məcbur oldular. 
Daha sonra gürcülər yenə toplanaraq vuruşa başladılar, amma dözə 
bilməyib qaçdılar. Onda gürcülərin böyükləri anladılar ki, Oğuzun ordusuna qarşı 
dayanmaq gücündə deyillər və onun yanına gəlib tabe oldular (il oldular). Onlar 
qorxub qaçmış adamları toplamaq üçün dörd tərəfə məktub və fərmanlar 
göndərməyi gərək bildilər (tövsiyə etdilər) və vergi verməyi boyunlarına 
götürdülər. 
Oğuz bir ay on beş gün Gürcüstanda qaldı. Gələn yay mövsümündə 
Aladağa getdi. 
Aladağda bir neçə gün qalmışdı ki, gürcülərin vergi verməkdən boyun 
qaçırdıqları, oğuzun şixnəsini öz ölkələrindən qovduqları xəbəri gəldi. Onlar 
(yenə) düşmən oldular. 
Bunu eşidən Oğuz öz altı oğlunu yanına çağırıb onlara dedi: ―Mən onları 
(gürcüləri) öyrəndim, gördüm və onların necə xalq olduqlarını çox gözəl anladım. 
Onlar birinci həmlədən artıq dözə bilməyəcəklər. Onlara qarşı böyük bir ordu 
göndərməyə və mənim də oraya getməyimə gərək (lüzum) yoxdur‖. O hər iki 
oğluna iki yüz döyüşçü qoşub vuruşa göndərdi. Gürcülərin Oğuzun oraya yetişən 
oğulları ilə vuruşdularsa da, Oğuzun oğulları onları yenib tarmar etdilər. 
Bundan dərhal sonra ataları Oğuzdan elçi gəlib onun buyruğunu yetirdi ki, 
bu yay onlar gürcülərdən bütün ordu üçün ərzaq və geyim yığsınlar. 
Bu xəbər onlara çatınca talanı gücləndirdilər. Çoxlu ərzaq toplayıb, onu 
atalarına yetirdilər. onlar gürcülərə xüsusi şixnə təyin etdilər, verginin miqdarını 
təyin etdilər və yenidən Aladağa döndülər. 
Onlar gözəl işlər gördüklərindən Oğuz onlara öz razılığını bildirdi və dedi: 
―Mənim sağlığımda belə bir böyük və gərəkli işlər görüb adınızı bəlləndirməyiniz 
göstərir ki, mən öləndən sonra siz mənim yerimi tutmağa layiqsiniz‖. 
Sonra elçilər göndərib qışlaqlardakı bütün döyüşçüləri toplamağı və 
Kürdüstana yeritməyi buyurdu. 
 
Oğuzun Kürdüstan yolu ilə Diyarbəkr  
və ġama
50
 yürüĢü 
 
(593 b) Oğuz öz ordusunu topladıqdan sonra Kürdüstana üz tutdu və üç il 
Kürdüstan dağlarında qaldı. Bu dağları quldurlardan təmizlədi və o tərəfləri 
bütünlüklə taladı. O, şəhərliləri, səhra sakinlərini öz tərəfinə çəkdi və onlara vergi 
təyin etdi. Buradan o Diyarbəkr tərəfə yollandı. İrbil, Bağdad, Mosul
51
 kimi 
vilayətlərdən onun yanına tanınmış adamlar gəldi, il oldular və oğuza layiq 
hədiyyələr və bəxşişlər gətirdilər. 
Bu qış mövsümünü Dəclə çayının sahilində keçirdi. Bahar gəlincə. Şam 
tərəfə yeridi və öz altı oğlunu mankala (qabaqca) göndərdi və özü də onların 
ardınca yola düşdü. Onun oğulları Rakkaya
52
 çatanda şəhərin görkəmli admları 
onları qarşılamağa çıxdılar. Oğuz oğullarının ardınca gəldiyi üçün onlar bu 
adamları onun qulluğuna göndərdilər. Onlar Oğuzun qulluğuna gəldilər və Oğuz 
onları yaxşı qarşıladı. Şixnə təyin edib onların şəhərinə göndərdi. Oğuz bu ölkədə 
haraya gedirdisə, orada əhali öz istəyilə il olurdu. Təkcə türklərin Antak Şəhr
53
 
adlandırdıqları və üç yüz altı qapısı olan Antakiya şəhəri tərslik edib müqavimət 
göstərdi. Nəticədə bir il vuruşdular və bir ildən sonra şəhəri aldılar. 
Oğuz şəhərə girdi, qızıldan taxt qurub üzərində oturdu. Oğuz onunla 
gəlmiş doxsan minlik qoşunu arvad-uşaqları ilə şəhərdə yerləşdirdi. 
Sonra Misir və Dəməşqə elçilər göndərib oraya gələcəyini bildirdi. Hər 
elçiyə yüz nəfər qoşdu. Daha sonra Oğuz öz ordusunun hər alayından yüz əsgər 
ayırıb onları öz altı oğlu ilə Təkfur
54
 xanın yanına göndərdi (onu bu gün Təkfur 
adlandırırıq). Oğuzun oğulları o yerlərə yaxınlaşanda Təkfur Oğuzun ordusunun 
vəziyyəti barədə məlumat toplamaq üçün oraya adam göndərdi. Onların adət və 
qaydalarına görə elçi kimi gələnlərə toxunmazdı? Oğuzun oğulları Təkfurun 
göndərdikləri elçiləri görəndə onlarla danışdılar. Elçilər geri qayıdanda, onlar 
(oğullar) da öz elçilərini onlara qoşub, Təkfurun yanına göndərib bildirdilər ki, 
―Atamız Oğuz bizi mankalada (avanqard) doqquz minlik qoşunla göndərdi, özü 
arxada aryerqardda (keçələ)
55
 gəlir. Əgər biz bilsək ki, siz il olub, hər il xəzinəyə 
vergi göndərəcəksiz, biz sizə hücum etmərik. Yox əgər savaş istəsəniz hər hansı bir 
yer seçib, bizimlə vuruşmaq üçün oraya gedin. 
Altı oğuldan ən böyüyünün adı Gün idi, yəni Günəş, ikincisinin adı Ay, 
yəni ay (mah), üçüncüsünün adı Yulduz, yəni ulduz (setarə), dördüncüsünün adı 
Gök, yəni göy (aseman), beşincisinin adı Taq – yəni dağ (kuh) və altıncısının adı 
Dəniz, yəni dəniz (dərya) idi. 
Oğulların elçiləri Təkfurun hüzuruna gələndə onlara dedi: ―Sabah biz filan 
yerdə vuruşacağıq‖. 
Ertəsi gün oraya gedib vuruşdular və Təkfuru basdılar. Təkfurun 
döyüşçülərindən çoxu qırıldı. Onlar iki gün iki gecə ta Təkfurun ölkəsinə və 
şəhərinə kimi onları izlədilər. 
Onlar şəhərin darvazalarına çatanda, oranın camaatı öz aralarında 
qərarlaşıb Təkfuru tutdular və onu Oğuzun oğullarına verdilər. Onlar isə Təkfuru 
yetmiş əsgərlə Antakiyaya Oğuz-ağanın hüzuruna göndərdilər. 
Oğuzun oğulları paytaxta və bütün ölkəyə əl gəzdirdilər, lakin talana və 
adamların qırılmasına yol vermədilər. 
Oğuzun oğulları şəhərdən çıxdılar və onun kənarında yerləşdilər
56
. Elçi 
göndərib ataları Oğuzdan xəbər aldılar: ―Əgər sən Təkfuru öldürmək 
qərarındasansa, onda bizə əmr et, ölkəsini (onun) qarət edək, vergi və xəzinə 
göndərək. Bunun üçün bir işarən bəsdir. Yox əgər onu bağışlayıb, qanını 
tökməkdən əl çəkirsənsə, onu ölkəsini idarə etmək üçün qaytar. Əgər ona 
hakimiyyət vermək istəsən, xəzinəyə verəcəyi pul və vergini təyin edib, onu geri 
göndər. Bu yolla biz xalqın inamını qazanarıq və özümüzə tabe edərik‖. 
Həmin elçilər Təkfuru Oğuzun qulluğuna gətirəndə, Oğuz yenə də onu 
döyüşün gedişi barədə və oğullari ilə onun arsında baş verənlər haqda yenidən 
sorğu-sual etdi. 
Təkfur hər bir şey haqqında əvvəldən axıradək yerli-yataqlı danışdı. 
Döyüş haqda Təkfurun ordusunun dağılması haqda, Oğuzun oğullarının onları 
paytaxtadək izləmələri haqda, şəhər böyülərinin Təkfuru tutub ona vermələri 
haqda. 
Təkfur öz söhbətini qurtaranda Oğuz ondan soruşdu ki, onun oğulları 
ölkəsi qarət ediblərmi? Təkfur bildirdi ki, onların şəhəri qarət etmələrini görməyib: 
―Mən bilirəm ki, mən orada olduğum vaxt onlar ölkəni qarət etməmişdilər və şəhər 
kənarındakı səhrada qalırdılar. 
Oğullarının onun sözlərinə diqqətlə yanaşıb şəhəri qarət etməmələri 
Oğuzu sevindirdi. Əllərini sinəsinə qoyub üzünü Tanrıya tutdu və övladlarının 
sözündən çıxmadıqlarına, atalarının yerini tutmağa layiq olduqlarına şükr etdi. 
Eçitdikləri Oğuzun ürəyindən olduğu üçün Təkfura dedi: ―Sən əvvəl mənə 
tabe olmadınsa da, mən yenə də sənin günahını bağışlayıram. Mən səni öz ölkəni 
idarə etməyə göndərirəm və sənə hakimiyyət verirəm, amma bundan sonra açıq 
qəlblə, təmiz ürəklə itaət edin. Mən harad olsam oraya hər il vergi və pul 
göndərməlisiniz‖. 
Bu sözləri eşidən Təkfur razılıqla baş əydi, itaət şərtlərini qəbul edib 
cavabında dedi: ―Bütün ölkələr və məmləkətlər sənin hakimiyyətinə, sənin iradənə 
tabedir. Minlərlə mənim kimilər, məndən də yaxşılar sənə tabedirlər. Sənin 
hökmünə qarşı qoymağa mənim kimisinin qüdrəti və gücü yoxdur. Hər nə 
buyursan, boyun əyər, tabe olaram. Əgər Oğuz mərhəmət göstərib məni bağışlarsa, 
qulaqlarıma qulluq halqası keçirər və hər il sənə vergi, pul göndərər, bu sarayın 
itaətkar qulu olaram və allah qoysa, mənim tərəfimdən heç bir yanlım olmaz‖. 
Bu söhbət bitdikdən sonra Oğuz Təkfurdan Firəng və Rum ölkəsinin 
vəziyyəti, onların orduları, yaşadıqları yerlər barədə (594 a) hansı yolla ordu 
göndərib o ölkələri tuta biləcəyi barədə soruşdu. Təkfur cavab verdi: Firəng 
ölkəsini belə tutmaq olar: Oğuz buradan onlara elçilərlə hədiyyə (bələk)  və 
qiymətli paltarlar göndərməli, onların əyanlarının rəğbətini qazanmalı və vergi 
vermələrini bildirməlidir. Mən də bu haqda onlara gizli yazaram və öz elçimi oraya 
göndərərəm. Mən onlara aydınlaşdıraram ki, bu qəbilə çox güclüdür. Günəz 
doğandan bu ölkəyə qədər hər yeri özlərinə tabe etmişlər və heç bir canlı onların 
gücünə qarşı dura bilməz. İş savaşa çatmasa, siz boyun əyib çoxlu insan qırğınına 
yol verməsəniz, ölkə də talan edilməsə, yaxşı olmazmı? Özünüzə verginin 
miqdarını müəyyənləşdirib ilbəil ödəyin. Onlar bununla razılaşıb,  vergi verməyə 
razılaçacaqlar. Onlara qarşı ordu göndərmək də gərək olmayacaq. Rum ölkəsinin 
vəziyyətinə gəlincə onların qışlaqları dənizin yaxınlığında yerləşir, oralar isə çox 
isti olur. Sən belə hərəkət etməlisən: onlar qışlaqlara gedəcəklər, vaxt yetişəndə isə 
geri – yaylaqlara qayıtmaq istəyəcəklər. Onlar yaylağa dönənə qədər sənin 
əsgərlərin yaylağa gəlib oraları tutmalı və onlara qışlaqdan çıxmağa imkan 
verməməlidir. İstidən, milçəklərin əlindən qışlaqda qalmaq mümkün olmayacaq, 
onalr gücsüzləşib, il olmağa məcbur olacaqlar. 
Təkfurun bu düşüncələri Oğuza ağıllı göründü və onu geri, öz ölkəsinin 
paytaxtına göndərdi. Onunla gələn elçilərlə birlikdə Təkfuru öz məmləkətinə 
çatdırıb padşahlıq taxtına oturtmaq üçün əllidən artıq atlı göndərdi. Öz oğullarına 
da ordu ilə birlikdə dönmələrini buyurdu. Oğuzun oğulları atalarının hüzuruna 
gəldilər. 
Təkfur Oğuza çoxlu var-yatır göndərdi. Öz paytaxtında oturub belinə 
qulluq kəmərini bağladı. Təkfurun məmləkəti Oğuza tabe olandan sonra, o Firəng 
və Rum ölkəsinə yollanmağı qərara aldı. 
 
Oğuzun öz oğullarını ordu ilə Firəng və Rum 
 tərəfə yollaması 
 
Təkfur il olduqdan və Firəng və Rum ölkəsinin vəziyyəti bəlli olduqdan 
sonra Oğuz özünün üç oğlunu – Göyü, Yulduzu və Tənqizi doqquz min döyüşçü 
ilə Rum tərəfə göndərdi. Digər üç oğlunu- Ayı, Günü, Tağı digər doqquz min 
əsgərlə Firəng tərəfə yolladı. 
Dəniz sahilində
57
 düşərgə salmağı, orada taqarın
58
 və ulufa verməsini 
(orduya) elçilər təyin edərək onları qayıq ilə Firəngə keçirməyi əmr etdi. 
Təkfur onlarla müttəfiq olduğundan və itaət kəmərini belinə 
bağladığından, Oğuzun əmri ilə onların düşərgəsi üçün dəniz kənarında gözəl bir 
yer ayırdı. Onlara uyğun gələn alafa və ulufa ayırdı, elçiləri isə Firəng tərəfə 
göndərdi. 
Elçilər oraya gəldikdə Oğuzun qiymətli paltarlarını gətirdilər və oranın 
əyanlarına geyindirdilər. Təkfur xana gəlincə, o irəlicədən onlara öz elçisini 
göndərib vəziyyəti xəbər vermiş və Oğuzun sözünə qulaq asıb qəbul etmələrini, 
onlara (türklərə) birləşmələrini məsləhət gördü, onlar da müqavimətsiz boyun 
əydilər. Buna cavab olaraq onlara pul və nadir hədiyyələr (tanayk) göndərdilər. 
Onlar Oğuzun oğulları ilə görüşüb işlərini onlarla həll etməyə, pul, xəzinə, 
nadir hədiyyələr verməyə cəhd göstərdilər. Oğuzun oğulları bunu qəbul etməyib 
dedilər: ―Siz mütləq Oğuzun qulluğuna getməli, bizə gətirdiklərinizi ona təqdim 
etməlisiniz. Vergini yalnız Oğuz özü müəyyənləşdirib təyin edə bilər. Bir 
qardaşlara gəlincə isə, ordu ilə birlikdə Oğuz əmr edincəyə qədər burada qalacağıq. 
Hələlik siz gedin Oğuzu görün, vergi haqda onunla danışar və əgər bizə də geri 
dönməyi əmr edərsə, biz o dəm qayıdarıq. 
Onlar Oğuzun oğullarının sözlərindən dönmədilərini görüncə gətirdikləri 
pulu, malı və xəzinələri götürüb Oğuzun hüzuruna yollandılar. Oğuz onların 
gəldiklərini bilincə döyüşçülərini yaraqlı-yasaqlı alay-alay düzdü və səhraya onları 
qarşılamağa göndərdi. Firənglər bu alayları uzaqdan gördülər. Firəng ölkəsindən 
gəlmiş bu dəstə (adam) Oğuzun alay-alay ordusunu iki-üç dəfə görüncə onu 
olduğundan daha çox sandılar. Firənfdən gəlmiş bu bir dəstə Oğuzun hüzuruna 
çatınca öz istəklərini söyləmək istədi. Oğuz onlara dedi: ―Siz gördüyünüz bu kiçik 
dəstəni mankalı (avanqard) olaraq göndərmişdim. Ordumun əsas hissəsi indi 
burdadır, gedib görə bilərsiniz. Əgər bizə qarşı vuruşa biləcəyinizi güman 
edirsinizsə, vuruşaq. Yox əgər bizə qarşı durmağa gücünüz çatmayacaqsa tabe 
olmaqdan və ilbəil (hər il) inanılmış adamlar və elçilərlə bizim xəzinəmizə 
göndərəcəyiniz verginin, xəzinənin miqdarını təyin etməkdən başqa çıxış yolunuz 
yoxdur. Qəti bilməlisiniz ki, mənim ordum siz düşündüyünüzdən daha böyükdür. 
Əgər su və odla
59
 bizim yolumuzu kəsə biləcəyinizi düşünürsünüzsə, bilməlisiniz 
ki, biz gələ-gələ çox dənizlər keçmişik. Beləliklə sizin çaylarınız və sularınız 
mənim əsgərlərimin qarşısında heç nədir. Onlar atları sala, qamçını avara döndərər, 
bir sal düzəldərək asanlıqla sulardan keçib ölkənizi alt-üst edərlər‖. 
Onlar bunu eşidincə Oğuza dedilər: ―Oğuz ağa, əmr edin ordu geri dönsün 
və bizdən vergi yığmaq üçün şixnə təyin edin‖. 
Oğuz onlara dedi: ―Siz ki, könüllü olaraq vergi verməyi üzərinizə 
götürürsünüz. Təkfur xanın yanında qoyduğumuz şixnə sizə də kifayət edər. Hər il 
vergini ona çatdırın, o da mənə yetirər. Hər iki aydan bir sizin uruqdan (qəbilə) 
yanıma bir adam gəlsin. Mən ona xələt verib geri göndərəcəyəm. 
(594 b) Bu söhbət bitdikdən  və verginin miqdarını təyin etdikdən sonra 
onları bu ölkənin adəti ilə yola saldı (Oğuz). 
Bu elçilər bir başqa vaxt onun hüzuruna gələrlərsə, Oğuzun ordusunun 
gücünü hiss etdirmək üçün Oğuz bu dəfəki manevrləri təkrar etmək əmrini verdi. 
Firəng elçiləri Oğuzun ordusunun gücünü və sayını görüb öz ölkələrinə 
çatınca padşahlarına bu ordunun əzəmətindən danışdılar. Padşah bu vəziyyətdən 
çox narahat olub, istər-istəməz üzərinə düşən vergini qəbul edib itaət və qulluq 
kəmərini belinə bağladı. Onlar Oğuzun səltənət taxtında padşahlıq etdiyi vaxtda da, 
ondan sonrakı oğulları və uruqlarının (qəbilədaşları) hakimiyyəti zamanında da 
vergi göndərirdilər. Oğuz onlara qarşı çıxanlarla vuruşurdu
60
. 
 
Oğuzun Ruma getmiĢ oğullarının (döyüĢü) və onların Rum ordusu ilə 
qarĢılaĢmalarının təfsilatı 
 
Oğuzun ordu ilə Ruma göndərilmiş oğulları oraya çatınca üç yerdə 
rumlularla döyüşmüş və hər üçündə onları basmışdılar. Axırda Rumun əyanları 
onlara (türklər) qarşı durmaqda gücsüz olduqlarını anlayaraq bir yerə toplaşıb, bir-
birilə danışıb itaət yolunu seçdilər, bununla da Oğuzun oğullarının yanına getdilər. 
Hər il pul, xəzinə göndərməyi öz üzərinə götürdülər, Oğuza və onun oğullarının 
hər birinə seçmə atlar bağışladılar. Oğuzun oğulları soruşdular ki, ―Nə üçün siz 
əvvəlcədən il olub birləşmədiniz? Bu halda bu qədər insan qırılmazdı və ölkə də 
viran olmazdı?‖ 
Onlar cavabında dedilər: ―Sizinlə vuruşanlar səfehlərdir. Bizə gəlincə isə 
biz dünyagörmüş, onun şirinini, acısını dadmış adamlarıq. Bizim yaranmış 
vəziyyətdən çıxış yolumuz aramızdakı savaşı dayandırmaqdır, bunu üçün də itaət 
kəmərini bağlayıb qulluq halqasını qulağımıza taxtıq. Birlikdə itaət etməyə qərar 
verdik, qəbul edib, etməmək sizdən asılıdır, hər halda, aramızda qəlbində ayrı fikir 
daşıyan, dediyimizə qarşı çıxan bir kimsə yoxdur‖. 
Oğuzun oğulları onların sözlərini eşidincə rumluların təmiz ürəklə 
Oğuzun ordusuna il olmaq istədiklərini anladılar. 
Oğuzun oğulları onlara dedilər: ―Bizim atamız bizə əmr etmişdir ki, 
günahını boynuna alana aman veriləcək (bağışlanacaq), ona hücum olunmayavaq 
və heç biri cəzalandırılmayacaq. Biz də atamızın sözündən çıxmayacağıq. 
Ölkənizin (kənarında) ətrafında yerləşib heç bir vəchlə heç bir canlıya və 
ölkənizə bir xətər toxundurmayacağıq. Siz də bu arada əyanlarınızı atamız Oğuz 
ağanın hüzuruna elçiliyə göndərin. O, nə əmr edərsə, bizim üçün ancaq o 
buyuruqdur‖. 
Bu adamlar bu sözlərlə razılaşdılar və Oğuzun oğulları onları, öz elçiləri 
ilə birlikdə Oğuzun yanına göndərdilər. 
Oğuz onları görüncə oğlanlarının vəziyyəti və apardıqları döyüşün gedişi 
haqda xəbər aldı. Onlar da bildiklərini yerli-yataqlı Oğuza söylədilər. Oğuz onların 
qəlbini aldı və hər il verəcəkləri verginin miqdarını  qərarlaşdırdı. Əsgərlərini 
firənglərə necə göstərmişdisə, bir neçə dəfə də bu elçilərə göstərdi. Bu ordunun 
böyüklüyü onların qəlbinə qorxu saldı. Elçilərə xələt verib geri qaytardı. 
Oğuzun oğulları ordu ilə birgə öz atalarının yanına qayıtdılar. 
Oğuz oğullarının gözəl işlər tutduqlarını, onlarda kamillik və səadət 
nişanələrini görüncə onların şərəfinə toy qurub (içki dolu) kasanı dövrəsində 
oturanlara ötürdü. 
Hər oğluna qızıl taxt verdi və oğullarını yürüşlərdə müşayiət edən 
əmirlərin hər birinə dəyərli xələt geyindirdi. Bundan sonra oğullarını və əmirləri 
bir yerə yığıb soruşdu. ―Bilirsinizmi niyə oğullarıma qızıl taxt, sizlərə isə xələt 
verdim?‖. Oğullar və əmirlər belə cavab verdilər: ―Bunu sən bizdən daha yaxşı 
bilərsən‖. Oğuz dedi: ―Bir dəfə altı oğlumu mankala (avanqard) göndərib Şam 
torpağına gəldim. Onların bütün yüksək işlərini gördüm. İkinci dəfə üç oğlumu 
firənglər və üçünü də Rum tərəfə göndərdim. Yenə də çox gözəl işlər gördülər. 
Onların və sizin seçdiyiniz yol çox gözəldir! Hətta alınan ölkələri qarət etməmək 
haqqında verdiyim əmrimə və göstərişimə ağılla-başla əməl ediblər. Mənim 
sözümdən çıxmamışlar və öz fikirlərini mənə bildirirdilər. Bu səbəbdən onlardan 
və sizdən çox razıyam. Yaxşı başa düşdüm ki, onlar padşahlığa, siz isə əmirliyə 
layiqsiniz. Ona görə də onlara qızıl taxt, sizlərə isə xələt verdim‖. 
Oğuz bütün işləri qaydaya qoyduqdan sonra üç il daha Antakiya, Rum və 
Firəngdə qalıb orada işləri qaydaya saldı. Oğuz bu ölkədə işləri tam qaydasına 
saldıqdan sonra oradan Dəməşqə yeridi. 
 
Oğuzun bütün ordusuyla DəməĢqə yürüĢü 
 və (onları) il etməsi 
 
Oğuz Rum, Firəng və Antakiya ölkələrinin işlərini qaydaya saldıqdan 
sonra oradan Dəməşq tərəfə yeridi və oraya yetişdi. Dəməşq əhli onunla vuruşmaq 
istəyirdi. Lakin Oğuz heç də bu fikirdə deyildi. Dəməşqin ətrafına yaxınlaşıb üç 
gün orada qaldı və döyüşə girmədi. 
Oğulları ondan soruşdular: ―Döyüşə girməməyinin səbəbi nədir?‖ Oğuz 
onlara belə cavab verdi: ―Məgər bilmirsinizmi ki, adəm əleyhissəlam bu torpaqda 
uyuyur? Mən bu cəhətdən heyrətləndim və döyüşə başlamaq üçün tələsmədim. Elçi 
də göndərmək istəmirəm, baxaq görək iş haraya gəlib çıxacaq və onlar nə etmək 
istəyəcəklər‖. 
Sonrakı üç gündə Oğuz onların yanına kimsəni göndərmədi və döyüş 
haqda da heç bir söz söyləmədi. Dəməşqlilər (əhli) Oğuzun yanına elçilər 
göndərdilər. Elçi ilə bərabər ona (595 a) on xarvar
61
 (eşşək yükü) yay göndərdilər. 
elçi gəldikdən sonra sözlərini söylədilər. Oğuz xəbər aldı: ―Sizin və... gecikmənizin 
səbəbi nədir? Mən artıq üç gündür ki, buradayam. Nə fikirləşirdiniz ki, yanıma 
ancaq bu gün gəlmisiniz? Əgər döyüşmək niyyətindəsinizsə hər halda Antakiya 
ordusundan güclü deyilsiniz. Əsgərlərim hamısı buraya hələ bilmədikləri üçün tam 
şəkildə yığılmalarını gözləyirəm. Buna görə də sizin yanınıza heç kimi 
göndərmirdim. Yaxşı olar ki, geri qayıdasınız və böyüklərinizə vəziyyəti bildirib 
tabe olasınız. Biz Misirə getməliyik və bu səbəbdən heç sizinlə vuruşmaq 
arzusunda deyiləm. Həm də sizinlə vuruşmağı yersiz hesab edirəm. Sizə vergi 
olaraq yay verməyi təyin edirəm və yaydan başqa sizdən bir şey gözləmirəm‖. 
Bu sözləri eşidən elçi Dəməşqə döndü və Oğuzdan eşitdiklərini olduğu 
kimi əyan-əşrəfə çatdırdı. Bu sözlər onların istəyinə uyğun gəldi və bunu qəbul 
etdilər. Yüz xarvar yay toplayıb bir neçə məşhur ərəb atını da üstünə gəlib Oğuzun 
hüzuruna gəldilər və ona təqdim etdilər, il olub boyun əydilər. 
Oğuz onlarla mülayim davrandı və dedi: ―Sizin ölkənizin yayları çox 
gözəldir və bizim ordumuz üçün çox gərəklidir. Gətirdiyiniz bütün yayları əsgərlər 
arasında bölün. Hərəyə üç yay verin. Əgər hərəyə üç yay çatarsa, gətirdiyiniz 
yaylar bu il üçün bəs edər. İndi isə Misirin eşqi ilə sizi tərk edirəm. İnşallah  
qayıdandan sonra vergini istəyinizə uyğun müəyyənləşdirəcəyəm‖. 
Bundan sonra Oğuz bir ay da Dəməşqdə qaldı. Bir aydan sonra köç edib 
ordusu ilə Misirə yürüş etdi (Misir üzərinə yeridi). 
 
Oğuzun Misirə yürüĢü, oraya gəliĢi  
və (onları) il etməsi 
 
Oğuz Dəməşqi tabe etdikdən sonra Misir diyarını almaq üçün oraya yola 
düşdü. Üç gün yol getdikdən sonra bir yerdə iki gün dayandı. Bütün orduya əmr 
etdi ki, hər alay gecə iki-üç dəfə geri dönsün, səhər isə irəlidəkiləri haqlayıb onlarla 
birləşsin. Belə manevr ordunun sayını həqiqətdə olduğundan daha çox göstərirdi. 
Bundan sonra Misri necə alacaqları və necə il edəcəkləri haqda danışdılar. 
Üç oğlunu doqquz min döyüşçü ilə öndə göndərdi. Digər oğlunu doqquz 
min döyüşçü ilə onların ardınca göndərdi. Özü onların ardınca böyük bir ordu ilə 
yola düşdü. 
Özünün hərəkət etdiyi gün elçilərinin hərəsinə üç at verib Misirə yola 
saldı ki, onlar Misirə göndərdiyi oğullarının hər birinə nə qədər əsgər verdiyini və 
özünün də böyük bir ordu ilə onların ardınca gəldiyini misirlilərə çatdırsınlar. 
Elçiolər getdikdən sonra o, Dəməşqdə qaldı, oğulları isə ayrılan 
döyüşçülərlə yola düşdülər. 
Oğuz qışı Dəməşq və Quta
62
 ətrafında və (Yərusəlim) Qüds və Xəlil
63
 
vilayətlərində keçirdi. Burada camaat ovla məşğul idi. 
Dəməşq əhli də Misirə öz elçisini göndərib Oğuzun ordusunun necə 
olduğunu və bu səbəbdən də vuruşmağın onlar üçün acınacaqlı olacağını 
bildirdilər. Bu xəbər misirlilərə çox təsir etdi. Oğuzun oğulları Misir sərhədlərinə 
çatınca ölkənin tanınmış adamları onları qarşılamağa çıxdılar. Onlar oğullara 
bəxşişlər, dəyərli əşyalar gətirdilər və il olub boyun əydilər. Xəzinəyə vergi 
verəcəklərini şərtləşdilər və Oğuzun oğulları bir il Misirdə qaldılar. Heç bir kəsə 
yük olmamağı və kimsəyə sataşmamağı döyüşçülərinə buyurdular. Qərara alındı: 
uzaqda olduğumuz üçün hər dəfə vergi yığmaq üçün buraya gələ bilmərik. Üç ilin 
vergisini qabaqcadan yığmağa hazırlıq görün və bizə verin. Beləliklə, altı ilin 
vergisini iki dəfəyə ödəyin. 
Bu il üç ilin vergisini Misirdən aldılar.Ordu üçün çoxlu mal yığaraq 
Oğuzun əmri ilə geri dönüb atalarının qulluğuna gəldilər. 
Oğuz Dəməşq vilayətində daha bir il qaldı və bu müddətdə onların 
vergilərinin miqdarı bəlli oldu. 
Oğuz Adəm əleyhissəlamın məzarının orada olduğunu bildiyindən Məkkə 
və Mədinəyə elçi göndərib oradan bir qədər torpaq gətirməyi onlara əmr etdi. Elçi 
oraya gedib torpaq gətirdi. Oğuz bu torpaqdan bir qədər götürüb bədəninə sürtdü 
və tanrıya şükürlər etdi. Öz oğullarına və əmirlərə dedi: ―Adəm torpaqdan 
yaranmışdı, sonda da torpaq oldu. Bizdə torpaq olacağıq. İnsan nə qədər güclü 
olursa-olsun, bunu unutmamalı və yaxşılıq etməli, pislikdən uzaq olmalıdır‖. 
Bundan sonra yazda Bəəlbək
64
 dağlarına, sərin yerlərə gedib yayı 
keçirdilər. Oğuz : ―Yayın istisində Bağdada getmək mümkün deyil, bir qədər 
keçər, havalar sərinləyəndən sonra Bağdada
65
 yollanarıq‖ – dedi. 
Bütün yayı orada qaldılar və havalar sərinləyəndə Bağdada yola düşdülər. 
 
Oğuzun Bağdad, Bəsrə və qonĢu  
ölkələrə yürüĢü 
 
Oğuz yay aylarını Bəəlbək dağlarında və onun ətrafında keçirtdikdən 
sonra, havaların sərinlədiyi vaxt Bağdad tərəfə yeridi. Bağdad əhli əvvəlcədən il 
olmuşdu. Oğuz Diyarbəkrə çatanda, Bağdadın bütün görkəmli adamları onu 
qarşılamaq və qulluğunda olmaq üçün oraya gəldilər. Onlar Oğuzla birgə Bağdada 
döndülər. 
Oğuz Bağdada gələndən sonra, orada bir aydan artıq qaldı. Bütün əyanlar 
onunla birgə idilər. Sonra şəhərdən çıxdı və istilər düşənə qədər orada – qışlaqda 
qaldı. 
Havalar daha da qızanda, Kürdüstan dağlarına – yaylağa getdi. Payızda 
Bəsrəyə yeridi. 
Bəsrə əhli, başqa vilayətlərin camaatı kimi tabe oldu (Oğuza), il oldu və 
vergi verməyə başladı. 
Buradan Oğuz Xuzistan tərəfə yönəldi və o ölkələri bütünlüklə il edib, 
özlərinə tabe etdilər. onlar hamısı vergi verməyi qərarlaşdılar. 
Buradan Lur dağlarından keçib İsfahana
66
 gəldi (592 b). Onlar İsfahana 
yaxınlaşanda, onun əhalisi itaət yoluna gəlmədi, müqavimət göstərdi, düşmənçilik 
göstərib vuruşa girdi. Heç bir vəchlə hasardan çölə çıxmırdılar. 
Oğuz İsfahanın özünə on minlik qoşun yığıb əmr etdi: ―Əgər isfahanlılar 
qaladan çıxıb, döyüşə başlasalar, onda vuruşun!‖. Müəyyən vaxtdan sonra həmin 
on minlik qoşunun yerinə, digər bu cür dəstə göndərir və əvvəlki döyüşçüləri geri 
qaytarırdı. O biri döyüşçülər (eyni vaxtda) İsfahan vilayətini qarət edirdilər. 
Oğuz bu ölkədə üç il oldu və (bu müddətdə) onun döyüşçüləri bütün 
vilayəti qarət və talan etdilər. Üç ildən sonra Oğuzun bütün qoşunları İsfahanın 
qala qapılarının önünə yığışdı. Onlar üç gün, üç gecə İsfahan qoşunu ilə 
vuruşdular. Bir gün qoşunun bir hissəsi, o biri gün başqa hissəsi vuruşurdu. Bu 
minval ilə tam yeddi gün keçdi. 
Bunun bir faydası olmayınca Oğuzun bütün işlərinə rəhbərlik edən və 
Oğuzun etimadını qazanan Qara Sülük, atası Yuşi Xocanın yanına getdi. O, atasına 
dedi: ―Biz çox böyük vuruşmalara girdik, ancaq hələ ki, İsfahanı ala bilməmişik. 
Bizə bu vəziyyətdən çıxış yolu göstər, nə edəcəyimiz haqda düşün‖. 
Yuşi Xoca oğlundan bu vəziyyəti öyrənincə ona dedi: ―Divarla 
vuruşmağınızdan bir fayda ola bilməz. Siz divara yaxınlaşdığınız vaxt, onlar (bu 
vaxt) sizin atlarınızı və adamlarınızı məhv edirlər. Söz yox ki, onların zərbələri 
daha kəsərlidir, bu səbəbdən sizin döyüşçülər gərəksiz olur, işə yaramırlar. Bu 
vəziyyətdən çıxış yolu belədir: qoy qoşunun bir hissəsi elə gizlənsin ki, isfahanlılar 
onları görməsinlər. Qoy bu qoşunlar heç bir işə qarışmasınlar və heç bir kəs 
gizlənmiş (pusquda duran) qoşun barədə bir şey bilməməlidir. (Qoşunun) o birisi 
yarısı isə İsfahanın darvazası qarşısında yenidən döyüşə girsin. Əgər (isfahanlılar) 
şəhərdən çıxmasalar, onların şəhər kənarındakı bağlarını talan edin. Sonra isə belə 
edin: qoy sizin ordu basılmış kimi geri çəkilib qaçmağa üz qoysun, onlar ordunu 
izləməyə başlayacaqlar. Şəhərdən xeyli uzaqlaşandan sonra, pusquda duran 
əsgərlər onlara arxadan hücum eləsinlər (edərlər). Orada isfahanlılar əzilib 
basılacaqlar və geri qaçacaqlar. Ancaq onların şəhərə qaçıb gizlənmələrinə yol 
verməyin, hamısını qırın (öldürün)‖. 
Qara Sülük Oğuzun yanına gəlib atasından öyrəndiyi çıxış yolunu ona 
danışdı. Bu tədbir Oğuza ağlabatan (uyğun) göründü və onu qəbul etdi. Onun 
oğulları qırx min əsgərlə pusquda durdu. 50 min əsgərə də Qara Sülüyün başçılığı 
ilə şəhər darvazasında vuruşmağı, ətrafı tarmar etməyi buyurdu. Oğuzla birgə şəhər 
darvazasına gələn bu əlli min əsgər həm vuruşur, həm də isfahanlıların evlərini 
talan edirdilər. İsfahanlılar onların çox böyük dağıntılar etdiklərini və saylarının da 
əvvəlkinə görə xeyli azaldığını görüncə əsgərlərin bir hissəsinin qarət üçün başqa 
yerə getdiklərini düşündülər. Bu gümanla şəhər darvazasını açıb şəhərdən çıxdılar. 
Qılınclarını siyirib Oğuz ordusu ilə vuruşa başladılar. Oğuz əsgərləri irəlicədən 
düşünüldüyü kimi dağıldı və  qaçmağa üz qoydu. Yavaş-yavaş olduqları yerdən 
uzaqlaşıb, şəhərdən xeyli aralandılar və onları arxaları ilə səhraya çəkdilər. 
Oğuzun oğulları qırx min əsgərlə Əzrail kimi arxadan onların üzərinə 
düşdülər. Şəhər darvazasını kəsərək şəhərdən çıxanların birini də sağ buraxmadılar. 
Beləcə İsfahanı da aldılar. 
İsfahan uğurla alındıqdan sonra Oğuz oğullarından dördünə Fars və 
Kirman tərəflə yollanmağı və bu ölkələri tutmağı tapşırdı. 
 
Oğuzun oğullarını Fars və Kirman 
 tərəflərə göndərməsi 
 
Oğuz oğullarından dördünə Fars və Kirman tərəflərə getməyi və  bu 
ölkələri tutmağı əmr etdi. Oğullar atalarının istəyinə görə bu ölkələrə yola düşdülər 
və öncə Kirmana girib orada vuruşdular. Kirmanı da İsfahanı aldıqları kimi aldılar. 
Uzun müddət vuruşdular. Orada işlərini bitirib Fars vilayətinə gəldilər və əvvəlcə 
Şirazı aldılar. Bir ilə qədər orada qalıb bu yerlərin alınması ilə məşğul oldular. Hər 
bir yeri tutduqdan sonra atalarına xəbər göndərir, bundan sonra nə edəcəkləri və 
camaatla necə davranacaqlarını soruşurdular. 
Oğuz belə əmr etdi: ―Madam ki, bu ölkə tezliklə alınmışdır və il olub itaət 
edirlər, onları qarət etməyin. Vergi qoyun üç illik vergiləri alaraq geri dönün‖. 
Xəbər gətirən çatıb Oğuzun sözünü onlara yetirincə oğulları onun (Oğuzun) 
istəyinə görə vergi qoydular. Üç illik vergini alıb İsfahana, atalarının yanına 
döndülər. Sonrakı üç ilin vaxtı gəlincə yenə Kirmana və Farsa qoşun göndərib bu 
sayaq oranı tutdular. Onlar verginin miqdarını müəyyənləşdirib hər yerə şixnə 
təyin etdilər. 
Oğuz bütün bu müddət ərzində İsfahanda qaldı. 
Oğulları geri döndükdən sonra İraqi-Əcəmi tutmaq fikrinə düşdü və 
oraların vəziyyətini öyrənmək üçün o tərəfə elçilər göndərdi. 
 
Oğuzun Ġraqi-Əcəmə elçilər göndərməsi 
 
Oğuz adı çəkilən bu ölkələrə sahib olduqdan sonra İraqi-Əcəmi tutmaq 
istədi. Əvvəlcə iki yüz əsgər ayırıb İraqa göndərdi. Bunlar o yerlərdən bilgi 
toplamalı, oraların hakimlərindən çəkinməli, oradakı qala və hasarlara diqqət 
etməli idilər. Oğuz onlara əmr etdi: ―Bunlar içərisində ala biləcəyiniz kiçik yerləri 
alın (592 a), ancaq böyük və istehkamlı yerlərə hücum etməyin‖. Bu iki yüz əsgər 
İraqi-Əcəmə yola düşdülər. Rey, Qəzvin, Həmədan və digər şəhərlərin əhalisinə 
Oğuz və onun ordusu haqda xəbər gəlib çatmışdı və onlarda Oğuza qarşı bir sevgi 
oyanmışdı. Belə vəziyyətdə çıxış yolunu Oğuza qarşı ordu göndərməkdə gördülər, 
çünki belə olmasa çoxlu insan qırılacaq və ölkə talan olacaqdı. Əvvəlcədən itaət 
kəmərini bellərinə bağlamaq, il olub Oğuzun hüzuruna gələrək ölkənin vergisini 
onunla qərarlaşmaq və bu vergini hər il (Oğuzun) xəzinəsinə yetirməyi lazım 
bildilər. 
Belə qərara gəldilər ki, Oğuza qulluq etmək (təksəmiş) şərəfinə çatmaq 
üçün onun yanına getsinlər, vergi qoyulduqdan sonra Oğuzun razılığını alaraq 
ölkələrinə geri dönsünlər. 
Onlar Oğuzun hüzuruna gələndə bahar idi. Oğuz artıq onların ölkələrinə 
yeriməyə qərar vermişdi və yürüşə hazır idi. Oğuzun hüzuruna gəldilər, dua 
elədilər, sonra istədiklərini bildirdilər. Oğuz onların könüllərini aldı, vergi və başqa 
işlərini qərarlaşdırdı və geri döndərdi. 
Bundan sonra yaylanmaq üçün Dəmavəndə
67
 yollandı. 
Yolda belə bir hadisə baş verdi: yaşlı bir qadın hamilə olmuş və bir oğlan 
uşağı doğmuşdu. Ancaq yeməyə bir yarpaq belə olmadığından ac qalmışdı. Yemək 
olmadığından körpəsinə verəcəyi südü də yox idi və körpə ac idi. İki-üç gündən 
sonra təsadüfən bir çaqqal gördülər. Ağzında ovladığı qırqovulu aparırdı. Qadının 
əri çaqqala bir dəyənək vurdu, o da qırqovulu ağzından buraxıb qaçdı. Kişi onu 
alıb bişirdi, südlənib körpəni əmizdirə bilsin deyə qadınına verdi. Bir neçə gündən 
sonra onlar Oğuza çatdılar. Kişi Oğuzun hüzuruna gəlincə soruşdu: ―Haradaydın, 
niyə yolda geri qaldın?‖. 
Kişi qadınının yolda doğduğunu və buna görə də geri qaldığını söylədi. 
Lakin Oğuz onun sözündən razı qalmadı və acılayıb dedi: qadının doğacaq deyə 
yolda ordudan geri qalmaq olurmu? Siz ki bu səbəbdən yolda geri qaldınız, onda 
burada qalın. Ona türkcə ―qal ac‖ dedi. Bu sözün mənası ―ey qadın elə ac da qal‖
68 
deməkdir. Oğuz ona elə dediyindən o da orada qalmışdır. Vaxtıyla bu ad Xalac 
kimi dilə yatmış və bu baxımdan Xalac qəbiləsindən olanlar bu kəsin övladları və 
törəmələridir. 
Ondan sonra Oğuz Dəmavəndə gəlib bütün yayı orada qalmışdı. Payız 
gəlincə isə Mazandaran ətrafını tutmaq istəyi ilə o yanlara yeridi. 
 
Oğuzun Mazandarana yürüĢü, vuruĢub onu və digər vilayətləri: 
Gürgan, Dehistan, Xorasan və Kühistanı
69
 tutması 
 
Oğuzun Dəmavənd dağında yaylaqlandığı yay mövsümü başa çatınca 
Mazandaran, Amul, Sarı və Astrabad
70
 və bu diyarın digər şəhərlərini tutmaq üçün 
yürüşə başladı. Bu şəhərlərdən bəzilərini vuruşmaqla, bəzilərini könüllərini 
almaqla ələ keçirdi, bəziləri də öz istək və istirmarlarıyla gəlib il oldular. Oğuz qışı 
orada keçirdi. Bu yerlərin hamısını itaəti altına aldı, hər yerə şixnə təyin etdi. O biri 
yazı Dəmavənddəki yaylaqda keçirdi. Gürkan, Dehistan və o yerlərə elçilər 
göndərdi və bu ölkələrin hakimlərini əydi. Bu ölkələrin camaatı da Oğuzun 
hüzuruna gəlib vergilərini şərtləşdilər. Onlar üç ilin borcunu qabaqcadan ödəməli 
idilər. 
Oradan Xorasana gedərək oranı il etdilər, İsfərain və Səbzevar
71
 əhlini də 
özlərinə qatdılar. Yalnız Nişapur
72
 əhli baş əymədi, tərslik edib vuruşmağı qərar 
verdi, şəhərdən kənara çıxmadılar. 
Oğuz qışı burada keçirdi, yaz gəlincə Nişapur və Tus
73
 tərəfə yollandı və 
bu şəhərləri aldı. Yazı orada keçirdi və qış gələndə Abivərd, Səraxs və Mərv
74
 
tərəfə yollanıb bütünlüklə o vilayətləri öz ölkəsinə qatdı. Bütünlüklə üç ilin 
vergisini onlardan qabaqcadan aldı. Yayı Herata
75
 gəlib oranı yaylaq etdi. Burada 
Heratın vergisini müəyyənləşdirib aldı. Beləliklə, Kühistan vilayətini və o 
məmləkəti bütünlüklə alıb və üç ildən bir xəzinəyə verəcəkləri vergini qoyub geri 
döndü. Payızı Heratda keçirdi. Oradan oğlunun birini ehtiyat üçün doqquz min 
döyüşçü ilə Bəsrəyə göndərdi. Bu qoşun ora camaatına göstərməli idi ki, Oğuz 
padşah və onun ordusu yaxınlıqdadır, heç bir vəchlə fikirlərini dəyişib vergi 
verməyi gecikdirməsinlər. Üç ilin vergisi qabaqcadan alınmışdı və sonrakı üç ilin 
də vergisinin verilməsini qərara aldılar. Oğuz ―Mən özüm də gəlirəm‖ deyə bir 
xəbər yayıb oğlunu doqquz min əsgərlə hamıdan sonrakı üç ilin vergisini almaq 
üçün göndərdi. Oğuzun oğlu atasının buyruğuyla Bəsrə tərəfə yollandı. Gəldiyi 
yerlərdə üç illik verginin hamısını alacağı xəbəri ilə ətrafa elçilər göndərdi. Qərar 
alındı ki, Oğuzun oğlu qayıdarkən bu vergiləri atasına aparması üçün onlar İraqi-
Əcəmə yığılsın. Vergilər İraqi-Əcəmdə toplanandan sonra Oğuzun oğlu öz ordusu 
ilə geri dönərkən bu xəzinələri alıb atasına apardı. 
Onların olmadığı bu üç ildə Oğuz Herat, Seraxs və Bayqız
76
 vilayətlərində 
idi. 
Oğuzun yurduna qayıtması  
və ömrünün son illəri 
 
Oğlu yanına qayıdınca Oğuz öz ölkəsi və yurduna – Kurtaq və Urtağa 
getməyə qərar verdi və daha tez çatmaq üçün Qur və Qurçistan
77
 yolunu izləməyi 
buyurdu. Yolda yüksək bir dağa çatanda belə bir hadisə oldu: bu dağı qalın qar 
örtüyü örtmüşdü və bu qarın üzündən iki-üç ailə Oğuzun ordusundan geri 
qalmışdı
78
. Ancaq bir canlının belə ordudan  geri qalmaması haqda əmr (yasaq) 
vardı. Oğuz bunu bilib razı qalmadı və dedi: ―Necə olur ki, yağan bu qara görə 
insan yolundan qalır?‖ Bu bir neçə ailəyə Qarluk, yəni Qarlı
79
 ləqəbini verir. (Bu 
gün də özlərini Qarluk adlandıranlar bu ailələrdəndirlər)
80
. 
Bu dağı keçdikdən sonra Amiyye çayına çatıb onu adladılar. Səmərqəndə 
doğru axan böyük bir çayın
81
 üzərindəki İlik vilayətini də keçərək Buxara ilə 
sərhəddə (596 b) yerləşən Yalqız Ağaca
82
 gəldi. Bir neçə gün qaldıqdan sonra 
oradan bütün ordusuyla sağ-salamat öz yurduna
83
 yollandı. Öz ölkəsindən çıxıb 
ayrı-ayrı məmləkətləri alması və sonra geriyə, yurduna dönməsi təxminən əlli il 
sürmüşdü. Oğuz yurduna yaxınlaşanda vaxtıyla yoldan geri qaytarmış olduğu 
Kanqlılar və Uyğurlar onu qarşılamaq üçün doqquz günlük yola çıxmış və 
bəxşişlər gətirmişdilər. 
Yurduna dönməsi şərəfinə düzəldilmiş bayram üçün doxsan min qoç və 
doqquz yüz dayça kəsilməsini əmr etdi, böyük toy düzəltdi və qızıl ev (çadır) 
qurdurdu. Bu bayramlarda, təntənələrdə özüylə cahangirlik səfərlərinə apardığı və 
sağ-salamat yurduna qaytardığı altı oğlu bit gün ova çıxdılar. Təsadüfən bir qızıl 
yay ilə üç qızıl ox tapdılar. Öz aralarında bərabərliklə bölüşdürmək üçün bunları 
atalarının hüzuruna apardılar. Oğuz yayı üç hissəyə bölüb üç böyük oğluna, üç oxu 
isə üç kiçik oğluna verdi. Belə buyurdu: yay payladığım üç oğlumdan törəyən 
qəbilələr Bozok adlanacaqlar. Çünki bunlara yayı bölmək üçün onu mütləq 
parçalamaq gərək idi. Bozok sözünün də mənası parçalamaq, pozmaq deməkdir. 
Ox payladığım digər üç oğlumun nəslindən törəyən qəbilələrin adı Uçok 
olsun. Bu, uçok, yəni üç dənə ox deməkdir
84
. Buyurdu ki, bundan sonra 
oğullarından hər hansı gəlirsə birlikdə (təmağamışı) çalışmalı və ―biz hamımız bir 
kökdənik‖ deyib orduda da öz yerlərini və rütbələrini bilməlidirlər. 
Bunlar da belə qərarlaşdılar: ―Yay verdiklərinin yeri daha üstün olmalı və 
orduda sağ cinah (qolu) tutmalıdırlar. Ox verdiklərinin yeri aşağı olub sol cinahı 
tutmalıdırlar. Çünki yay padşah kimi hökmlüdür, ox isə ona tabe olan bie elçidir. 
Onların yurdunu da buna bənzər təyin etdi. Bu toyda (təntənədə) hamının 
qarşısında sözünü tamamlayıb buyurdu ki, mən öləndən sonra yerim, yurdum və 
taxtım əgər o zamana qədər sağ qalarsa Günündür‖. Qara Sülüyü fədakarlığına və 
gözəl işlər gördüyünə görə çox öydü. Vəziyyətlərdən belə gözəl çıxış tapmağı 
haradan öyrənirdin? – deyə ondan soruşdu. Qara Sülük artıq sirrini gizlətmədi. 
Qara Sülük Oğuzun qocaları özləri ilə götürməməsini, yolda qoyması haqqındakı 
əmrinə qarşı çıxaraq atasını necə özüylə götürməsini daışdı. Atasının öyrətdiyi 
bütün tədbirləri Oğuza danışdı və eləcə də anasının öyrətdiklərini söylədi. Oğuz 
atasını gətirməsini əmr etdi. Qara Sülük atasını gətirdi. Yuşi Xoca və Oğuz bir-
birini görüncə Oğuz üzürlər dilədi. Bundan sonra tam rahatlıqla yaşaması üçün 
Səmərqəndi iqta olaraq verdi. Qara Sülüyə ―Ulu-Bəy‖ (emiri bəzərk) rütbəsi və 
xələt, kəmər, bəxşiş, var-yatır verdi. 
Bütün bu işlər həmin böyük toy (təntənə) əsnasında oldu. Oğuz da bu 
yerdə öz yurduna döndü. Oğuzun min il yaşadığını söyləyirlər. Bundan sonra Oğuz 
ordusu ilə həmişə burada olurdu. Amma belə deyirlər ki, bir dəfə Kıl-Barak 
dönmüş və vergi göndərmişdi
85
. Oğuz qıpçaqları
86
 oraya göndərmiş, Atil və 
Yaman-su
87
 sahillərinə qədər gedib oraları özlərinə yurd etmələrini buyurmuşdu. 
İndır-Tarıqı
88
 vergisini onların taqar və ulufası olaraq ayırdı. Bu vergini özlərinin 
istəyi ilə donluq da verə bilərdilər. Qıpçaqlar Kıl-Barakdan, Dərbənddən və o 
tərəfdə olan ölkələrdən vergiləri toplayıb xəzinəyə göndərdilər. O vaxtdan 
qıpçaqlar orada qalıb yurd saldılar və o ölkə onlarda möhkəmləndi. Oğuz min il 
ömür sürdükdən sonra vəfat etdi... Vəssalam! 
 
Oğuzun oğlu Gün xanın padĢahlığı 
 
Oğuzdan sonra böyük oğlu Gün xan onun yerinə keçdi. Gün xan taxta 
çıxarkən onun yetmiş yaşı vardı və yetmiş il də padşahlıq etdi. Bundan artıq ömrü 
olmadı. Oğuzun ölümündən sonra bəlli oldu ki, Oğuz qədim zamanlarda bir şəhər 
salmış, adını Yeni kənd
89
 qoymuşdu. Bu şəhəri İrkıl Xoca
90
 adlı çox ağıllı və 
tədbirli bir adamın idarəsinə vermişdi. (―İrkıl‖ sözünün mənası nəyi isə özünə 
çəkmək; xoca isə ulu və böyük deməkdir). İrkıl Xoca görüb-götürmüş yaşlı bir 
adam idi. Keçmiş qaydalara görə Oğuzun övladına çox səmimi yanaşırdı. Bir gün 
Gün xan dedi: ―Oğuz böyük bir hökmdardı və yer üzünü öz əlinə alıb çoxlu mal-
dövlət və saysız-hesabsız heyvan (mal-qara) toplayıb. İndi onalrın hamısı sizindir. 
Siz altı qardaşın Allahın izni ilə dörd oğlu, birlikdə ilə iyirmi dörd övladınız var. 
Ola bilər ki, onlar sonralar öz aralarında vuruşsunlar. Bunun çarəsi budur ki, hər 
birinin rütbəsi, məşğuliyyəti, adı və ləqəbi verilsin, hər birinin bir nişanı və 
tamqası
91
 olsun. Bununla tanınsınlar və heç birinin digəriylə bir savaşı olmasın. 
Hər bir övlad da öz yerini bilsin. Bunu belə etmək dövlətin möhkəmliyi və sizin 
xeyirxah ad qazanmanız üçün gərəkdir‖. 
Bu sözləri Gün xan çox bəyəndi və İrkıl Xocaya dediklərini yerinə 
yetirməyi əmr etdi. İrkıl Xoca hələ Oğuzun sağlığında birinci yarısı Bozok, o biri 
yarısı Uçok adını almış bu oğlanlardan olan iyirmi dörd övladın hər birinə bir ləqəb 
verdi. Yenə hər birinə onlara aid olan heyvanları vurmaq üçün tamqa müəyyən 
etdi. Hər bir oğula hansı heyvanın onqun olacağını da bildirdi. ―Onqon‖
92
 – ―Azık 
bolsun‖ sözündən əmələ gəlib, yəni xoşbəxt olsun, beləliklə də, onqun 
―xoşbəxtlik‖ və ―dövlət‖ deməkdir. İndi hər bir kəsi təfaül yolu ilə və hamının öz 
adı altında aydınlaşdırıb öyrənək. 
 
(597 a). 
Bozoklar 
 
Yaşca böyük olan üç qardaşa Oğuz Bozok adı vermişdi. İrkıl Xoca onların 
oğlanlarının hər birinə özü ləqəb və ad vermişdi. Onların qəbiləsindən olan hər kəs 
bu ləqəblə nəslin adıyla adlanırdı. 
 
HAMISINDAN BÖYÜK OLAN GÜN XANIN ÖVLADLARI: 
 
1. Kayı93 - yəni möhkəm tamqası: onqon. 
2. Bayat – yəni dövlətli və nemətli tamqa: onqon. 
3. Alkaravlı – yəni olduğu hər yerdə uğur qazanan tamqa: onqon. 
4. Qara Avul – yəni qaranlıq yolda uzağı görən tamqa: onqon. 
 
ĠKĠNCĠ OĞLU OLAN AY XANIN ÖVLADLARI: 
 
1. Yazır – yəni çox ölkələrdən sənin tərəfini tutacaqlar. 
2. Dogər – yəni ünsiyyət naminə. 
3. Durdurqa – yəni ölkələr alan. 
4. Yarurlu (Cayurlu) – yəni Oyuğ, onun adı Yağma idi. Döyüş vaxtı təqsiri 
olduğundan cəzalandırdılar. Xitay tərəfindən əsən sərt bir külək vardı. Adı Sam-
Süyrək
94
 idi. Çox narahatlıq gətirərdi. Onu bu küləyin əsəcəyi yerə göndərib 
küləyin qarşısını almağı əmr etdilər. Bununla onu məhv etmək istəyirdilər. Bu 
zamanda burada onun nəslindən Türkmən yoxdur. Onlar ancaq Xitay 
məmləkətində olurlar. 
 
ÜÇÜNCÜ OĞLU OLAN ULDUZ XANIN ÖVLADLARI 
 
1. Avşar – yəni çevik və ovçuluğu sevən. 
2. Kızık – yəni qüvvətli və savaş edən. 
3. Beqdili – yəni böyüklərin sözü kimi əziz. 
4. Karçın – yəni yeməyi bol, xalqı doyuran. 
 
Uçoklar 
 
Yaşca kiçik olan üç qardaşı Oğuz sol qol olaraq müəyyənləşdirmiş və 
onların adını Uçok qoymuşdu. 
İrkıl Xoca onların hər birinə ayrı-ayrı adlar verdi. 
Bu cür: 
 
GÖK XANIN ÖVLADLARI: 
 
1. Bayandur – yəni həmişə bolluq içində olan tamqa: onqon. 
2. Beçənə - yəni yaxşı işlərə səy göstərən tamqa: onqon. 
3. Çavuldur – yəni həmişə başqasına yaxşılıq edən tamqa: onqon. 
4. Çəpəni – yəni harda düşmən olsa orada savaşan tamqa: onqon. 
 
DAĞ XANIN ÖVLADLARI: 
 
1. Salur – yəni yetişdiyi yerdə qılınc və çomaqla vuruşar, tamqa: onqon. 
2. Eymur – yəni böyük ordusu və əsgəri olan, tamqa: onqon. 
3. Alayutlu – yəni həmişə yaxşı atları (dördayaqlısı) olan. 
4. Ürükər – yəni işləri daima yüksəklərdə olan. 
 
DENĠZ XANIN ÖVLADLARI 
 
1. Yıqdır – yəni həmişə böyük və ali. Tamqa: onqon. 
2. Yiva – yəni yüksək atları olan və hünərli. 
3. Kınıq – yəni hər yerdə əziz olan. 
İrkıl Xoca beləliklə at ətinin hansı parçasının hansı nəslə veriləcəyini, 
bir daha heç bir narazılıq və anlaşılmazlıq olmaması üçün təyin etdi. Toyda iki at 
kəsməli idilər. At on iki hissəyə parçalanır. Atın birini Bozoklara, o birini Uçoklara 
verdilər. Boyuna yaxın olan arxa sümüyü, arxaya yaxın olan onurğası, bir də sağ 
qol padşahın ulus böyüyünün olmalıdır. Digər parçalar bir nəslə və Oğuzun 
oğullarına ayrıca pay (xas uluş)
95
 kimi verilir. Bu ona görə edilir ki, heç kəs 
başqasının payını yeməsin. Bu cür təfsilat hər bir qəbilənin adı altında yazıldı. 
O zamanlar tabe olan ölkə hakimlərindən biri vergi ödəməkdən boyun 
qaçırarsa, bəylərdən birini döyüşçülərlə (onun üzərinə) göndərirlərdi
96
. Bu yolla 
yerlərdə vəzifələr vaxtında yerinə yetirilirdi. Bütün başqa ölkələrdə də Oğuzun 
oğullarının işləri təkmilləşəndən sonra belə əmr verdilər. Sağ qol olan Bozok 
qəbilələrinin yaylaqları sayram sərhəddindən və Başqurd dağlarından ta Qarabağa 
qədər olsun. Sol qol olan Uçoklar isə Kurtaq, Yeniuda (Karısunur?), Tutluq? 
(Quşluq?) və Bozyakadan ta Almalığın Ağdağına qədər olan torpaqları yaylaq 
etsinlər. Qışlaq kimi (Bozoklar) sağ qol üçün Barsuk, Aktağ, Namallış 
(Tamalmış?) Basarqum təyin edildi. Sol qol üçün (Uçok) Kayı (Qarlı?) dərə, 
Asaneşe (Sal Keçdum?) Kum Senqri, Kayı Durdu, Yar Senqri
97
 təyin edildi. 
Gün xan 70 yaşında taxta çıxıb bir o qədər də padşahlıq etdikdən sonra 
vəfat etmişdi. Gün xanın oğlu Dib Yavqu xan padşah oldu. Gün xandan sonra 
padşahlıq taxtına, ulu babasının adını qoyduğu oğlu Dib Yavqu çıxdı. Dib Yavqu 
xan bəylərdən, ululardan və divan adamlarından soruşdu ki, cəddimiz Oğuz bu 
qədər ölkələri necə tutmuş, haradan haraya qədər almışdır (zəbt etmişdi?). Buraya 
yığılanlar içərisində Salur boyundan (597 b) olan Ulaş və Ulad adlı iki nəfər ata və 
oğul irəli gəlib, diz çöküb salamlaşdılar və cavab verdilər: Gündoğandan 
günbatana qədər  bütün ölkələri sənin ata-babaların tutmuşlar. Biz sənə arxayınıq 
və bu ölkələrin vergi vermələrini izləyirik. Əgər biri boyun qaçırsa, qarşısını elə 
şiddətli vuruşla alarıq ki, ondan bir nişanə (iz) qalmaz. Ata-babların adı və şərəfi 
daima qalmalıdır. Heç kimsə sənə vergi verməkdə gecikməyə ürək eləməz
98
. 
Yavquy xan bu sözləri eşidincə çox sevindi. Öz-özünə dedi: ―Məmləkəti olduğu 
kimi saxlaya bilmək, bilik və bacarığı göz qabağında olan bu iki kəsin sözünə 
qulaq asmaqla mümkün olar‖. Onlara tamamilə (güvəndi) arxalanaraq son dərəcə 
sayğı-sevgi və qonaqpərvərlik göstərdi. 
Onlara dedi: ―Siz bizimlə bir oldunuz, biz sizlər kimi o biri nəsillərin 
nökərləri də bizimlə bərabər olacaqmı?‖. Onlar dedilər ki: Yazır qəbiləsindən olan 
Alan adlı bir bəy və onun oğlu Bulan (Uvlax)
99
 eləcə də Dib Çenqşu oğlu Barkeş, 
Taşbek (Yaşbek) və onun da Dogər nəslindən olan oğlu Baqlubəy (Yalqu bəy)
100
 
bizim arxamızdadırlar. Bayandur nəslindən olan Tulyu (Qulu)
101
 xora da bizim 
müttəfiqimizdir. Sənin düşmənlərin olan hər yerdə bizimıə birlikdə olurlar və sənin 
üçün (yolunda) ölümə gedərlər. Bu sözləri eşidib Dib Yavkuy xan çox xoşhallandı 
və ürəyi daha da təpərləndi. Öz-özünə dedi: ―Bu qədər nəsil mənimlə birdir, onda 
tədbirlərin nəticələri də gözəl olmalıdır‖. Bu səbəbdən adları çəkilən nəsillərin 
bəylərinin atalarını yanına çağırıb saxladı. Oğulları isə elçi kimi gələcək üç ilin 
vergisini yığmaq üçün Şam, K. r. l. Başqurd, Fars, Kerman, İsfahan, Bağdad və 
Bəsrəyə göndərdi. Bu yerlərin adamə qayda üzrə vergiləri verirdi. Bütün ölkələr 
onun qanadı altında idi. Qonşu ölkələrin hökmdarlarının hamısı ata-babaların 
çağında olduğu kimi itaətdə idilər. Dib Yavquy xan bir müddət padşahlıq etdikdən 
sonra Ad. n. i. k. mam. və ölkənin əhalisi düşmən olub itaət etmədi. Bura 
gündoğanda yerləşən bir vilayətdir, adına Yemekan (Yemeki) deyirlər. Çox güclü 
insanlar idilər. (Onların) iki kişisi başqalarının on kişisinə qarşı dura bilərdi. Bu 
qəbilənin günəş doğan vaxtı təbil çalmaq kimi bir adəti var idi. Yavquy xan onlarla 
düşmən olunca bu öləkni almaq üçün ordunu toplayıb oraya yollandı. Oranı 
tarmara etdikdən sonra geri döndü. Ancaq ilahi qədərin əmrinə tabe oldu  (boyun 
əydi): atı sürüşdü, yerə yıxıldı, bel sümüyü sınıb öldü
102
. Ondan sonra onun yerinə 
Kurs Yavkuy
103
 taxta çıxdı. Onun naibi Alış Oklı Olsun
104 
idi. Görəcəyi hər bir işi 
öncə onunla danışıb sonra edərdi. Otuz il padşahlıq etdi və ondan sonra oğlu Koru 
Yasaq Yavquy xan padşah seçdi. Doxsan il padşahlıq elədi. Ondan sonra İnal 
Yavquy xan onun yeinə keçdi. Deyilənlərə görə o yüz iyirmi il padşahlıq elədi. 
Hakimiyyəti zamanı o öz vəziri, naib və bəyləri Karu (?) Koyu və Bayat (?) Dede 
Kerencik Salurlardan olan Damtaq və yenə Salurlardan
105
 olan Oksi ilə məsləhət, 
məşvərət edərdi. Bu dövrdə bütün məmləkətlərdə və vilayətlərdə sülh və əmin-
amanlıq idi. Padşahlığı sona yetəndə oğlu İnalsır Yavkuy xan
106
onun yerinə şahlıq 
taxtına çıxdı. Yeddi il padşahlıq etdi və ölkəyə tam xoşbəxtlik və əmin-amanlıq 
verdi. Onun vəzirləri Salurlardan oksi Xoca və Yivalardan Taban Xoca idi. Yeddi 
illki padşahlığı dövründə oğlu Ala Atlı Kiş Yernekli Kayı İnal xandan çox razı idi. 
Hələöz sağlığında padşahlığı oğlu Ala atlı Keş Dernekli Kayı İnal xana
107
 vermək 
istəyirdi. Bu sözün mənası ―bir ala ata minmiş və samurdan paltar geymiş‖ 
deməkdir, Kayı isə atasının adıdır. Onu şahlıq taxtına oturtdu. Onun padşahlığı 
dövründə peyğəmbərimiz Həzrət Məhəmməd Mustafa əleyhissəlam zühur etmiş, 
bu hökmdar da Bayat Dede Kerençiki elçi sifətilə onun hüzuruna göndərmiş və 
müsəlman olmuşdu. Bu Qorqud Bayat nəslindən olub Qara Xocanın oğlu idi
108
. 
Çox ağıllı, bilikli və kəramət sahibi bir kəs idi. İnal xan Sır Yavqunun dövründə 
meydana çıxmışdı. 
Bu sözləri söyləyənin dediyinə görə iki yüz doxsan beş il ömür 
sürmüşdü. Onun gözəl sözləri, deyimləri və haqqında gözəl hekayətlər çoxdur və 
bunlar haqda ayrıca deyiləcəkdir
109
. Bu zaman atasının təyin etmiş olduğu naiblər 
və köməkçiləri öldülər. Onların yerinə başqa naib və vəzirlər seçildi. Onlardan biri 
Bayandurlardan olan Denker, o biri İqdirlərdən olan Dönge idi. Bu padşah 
ölüncəyə qədər vəzirlik və naiblik bu iki şəxsdə idi
110
. Kayı İnal xan öləndə 
Bayandur Denkerin oğlu Erki
111
 böyük bir süfrə açmışdı. İki göl düzəltdi: birini 
yoqurt (ayran), o birini kumısla doldurdu
112
. Elə çox at, inək, mal və qoyun əti 
yığılmışdı ki, bunlardan bir neçə dağ əmələ gəlmişdi
113
. Nə qədər ölkə varsa 
oradan adamlar yasa gəlmiş, hamıya da yemək vermişdilər. Onlar özləri ilə yemək 
götürmüşdülər, lakin yenə də artıq qalmışdı. Bu padşahın oğlu yox idi. Son 
vaxtlarda xanımı təsadüfən hamilə oldu və o, öldüyü zaman onun uşağı oldu. Bu 
uşaq doğulanda Bayat boyundan olan Korkut və Erki hər ikisi bu uşaöın adı Tuman 
olsun dedilər, yəni duman. Divanın böyükləri dedilər ki, ―duman qaranlıq olsa da, 
otlar üçün çox faydalı olan nəmlik zamanı yaranır. Bu uşağın atasının ölümüylə 
xalqın könlü qəmlə dolmuş, ətrafı duman almuş və qaranlıq bürümüşdü. Ancaq 
ümid edə bilərik ki, bunlar keçəcək, günəş doğub dünyaya bir yenilik gətirəcək, 
onlar çoxalacaq və hamının işi düzələcəkdir. Bu səbəbdən ona bu adı qoyduq‖
114
. 
Yavquy xan öz yerinə oğlu Ala Atlı Keş Dernekli kayı İnal xanı qoydu. Həyatı 
boyunca ov ovlayır, öldürüb dillərini kəsərək bir qutuya qoyub saxlayır (598 a) və 
deyir ki; əgər oğlum olarsa, doğulan kimi bu dilləri ona verin, heyvanların dilini 
öyrənsin. Tuman xan doğulan zaman bu qutunu təsadüfən tapdılar və içindəkilərin 
hamısını suda yaxalayıb Tuman xana verdilər. Bu səbəbdən uşaq böyüyəndə bütün 
heyvanların dilini bilirdi
115. 
Bundan sonra böyük, kiçik – hamı toplaşıb Tuman xan böyüyənə qədər 
taxtı kimə vermək barədə məsləhətləşirdi. Qorqud hamının arasından uca səslə 
dedi: ―Padşahımız öldüyü vaxt hamı  bilir ki, Erki onun qulluğunda idi və gözəl ad-
sanı vardı. Çox dəyərli xidmətləri var. İki göl düzəldib, ayran və kumısla doldurub. 
O qədər də ət topladı ki, heç bir kəs bunu edə bilməzdi. Onun haqqı daha çoxdur və 
zamanın və vəziyyətin (şəraitin) hökmü belədir: Tuman xan çox kiçikdir və 
padşahlıq vəzifələrini yerinə yetirə bilməz. Padşahlıq bu uşağın adına yazılsın. O, 
böyüyənə qədər onun adından bizlərə başçılıq etmək üçün indiyə qədər buna çox 
böyük haqq qazanmış Erkini onun naibi təyin etməliyik! Qorqud bu sözləri 
deyəndən sonra hamı razılaşdı və bu uşağı padşahlıq taxtına oturtdular. Erkini də 
ona naib seçdilər. Ayran və kumıs dolu iki göl yaratdığı üçün adına Göl Erki xan 
dedilər və onu şahlıq taxtına oturtdular
116
. Doqquz il padşahlıq taxtında qaldı və 
padşah adı ilə başçılıq etdi. Tuman xan böyüdükdən sonra şahlıq taxtı irsən və 
hüquqi cəhətdən ona çatmalı idi.  Taxtı tələb etdi, sağ və sol qol bəylərindən 
mülaziman üç yüz nəfərini və əsgərlərini çağırıb ―artıq taxta çıxıram‖ dedi. Naibi 
Göl Erki xan bunu bilib çox qorxdu və narahat oldu. Göl Erki xan köməkçilərinə 
(nəvvab) dedi: doqquz yüz qoyun, doqquz dayça kəsin, məclis (toy) qurun və 
Tumana deyin ki, mən ova getdim‖. Bu toy qurulandan sonra kasa təqdimi 
mərasimi üçün ayrıca üç min qoyun, otuz dayça hazırlanmasını buyurdu. Qorqudun 
yanına adam göndərib onun kasa təqdimi mərasimində olmasını istədi. ―Sən 
dövlətin dayağısan, işlər elə belə ola bilər, lakin şübhə yoxdur ki, haqq Tuman 
xanın tərəfindədir. Taxt və məmləkət onundur. Gəlib istədiyi fikri bildirsin. Biz də 
ona uyğun davranaq. Bu xəbəri alınca Qorqud oraya gəldi. Göl Erki xan Tuman 
xanın şərəfinə toy qurdu. Qorqud isə kasa təqdim etdi. 
Yeməkləri gətirib paylayanda qoca bir qurdun ulaması eşidildi. Tuman 
xan bütün heyvanların dilini bildiyindən bu qurdun nə söylədiyini də anladı. O 
deyirdi: ―Çox heyif ki, mən artıq qocaldım. Ovuma çata bilmirəm. Əgər çatıramsa, 
tuta bilmirəm, tuturamsa parçalaya bilmirəm‖. Qoca qurd sözünü qurtaran kimi üç 
cavan qurd belə cavab verdilər: ―Əgər sən yaşlı və gücsüzsənsə, bizim gücümüz 
var. Əgər hər gənc yaşlıya kömək etməzsə, onun nə dəyəri var. Bu gecə duman, 
qaranlıq və şiddətli tufan olacaq. Bundan istifadə edib toy üçün gətirilmiş 
heyvanların hamısının quyruqlarını, qarınlarını parçalayıb sənə verəcəyik. Bunları 
nuş ilə yeyərsən, həmişə sənə belə kömək edəcəyik‖. Göl Erki xanın qoyunları 
qoruyan Qara Barak adlı iti onların yanında idi. Bu it belə cavab verdi: ―Əgər 
padşah mənə isti, yağlı bir quyruq versə, sizlərdən heç birinizin bir quzuya belə əl 
uzadıb, yiyələnmənizə yol vermərəm‖. 
Padşahoğlu (padşahzadə) Tuman bunu eşitcək hazır yeməyin üstündən 
bir quyruq götürüb itə atdı. Ətrafındakılar dedilər: ―Heç itə də belə bir quyruq 
atarlar?‖ O belə cavab verdi: ―Göl Erki xanla aramızda heç bir anlaşılmazlıq 
(inciklik) olmasın deyə atdım. Həm də belə deyirlər ki, birinə sədəqə verəcəksənsə 
əvvəl itə vermək lazımdır. İt qəmsiz olarsa, biz də qəmsiz olarıq. Bunun üçün bu 
quyruğu verdim‖. Sonra yeyib yatdılar. Gecə yarısı Tuman xan oyanıb 
yanındakılara dedi: ―Baxın görün, bayırda külək əsir ya yox? Baxıb gördülər ki, 
ətraf qaranlıq, külək əsir, dəhşətli yağış yağır. Bunu Tuman xana söylədilər və 
Tuman xan qurdların sözünün düz olduğunu anladı. Bir qədər ayazıdıqdan, külək 
və qar dayandıqdan sonra, iti axtardılar və qoyunları da görmədilər. Tuman xan 
Qara Barakın sözündə durub-durmamasını bilmək istədi. Yanındakı üç yüz 
döyüşçü Qara Barak və qoyunların haraya getdiyini öyrənmək üçün dörd bit yanı 
axtarmağı əmr etdi. Axtarıb öyrəndilər ki, gecə qoyunlar qurdlardan qorxub 
hürkmüş, qurdların izlədiyi Qara Barakla birlikdə, təkcə bir yolu olan Ağlı adlı bir 
keçidə
117
 tərəf getmişlər. Qara Barak qurdlarla vuruşmuş, keçidin girəcəyini tutaraq 
qurdların qoyunlara hücumuna yol verməmişdir. Tuman xan bunu bilib, dərhal 
atına mindi və oraya getdi. Vəziyyəti gördü və bütün qurdları qırdı. Bu itin də 
sözündə möhkəm durduğunu özü gördü. əmr etdi ki, qoyunları Erki xanın yanına 
aparsınlar. Erki xan Tuman xanın gəldiyini bilib onu təmtəraqla qarşılamağa çıxdı. 
Göl Erki xan Tuman xana dedi: ―Bu qədər qoyuna görə bir şahzadənin güc sərf 
edib yorulmasına dəyərmi? Əgər bu qoyunlar və bunlardan min dəfə artığı da 
qırılsaydı heç bir şey olmazdı? Biz hamımız sənin qullarınıq və hər nəyimiz varsa, 
sənindir. Çünki sən bizim xanımızsan‖. Tuman xan cavb verdi: ―Əslində qoyunun 
sayının heç bir fərqi yoxdur. (598 b) amma ad-sanımız və bəxtimiz baxımından 
bunların qırılmağı pis olardı. Sonra camaat deyərdi ki, Tuman xanın ayağı uğurlu 
(düşərli) olmadı, onun şərəfinə verilən toyun qoyunları tələf oldu‖. 
Sonra toya başladılar və bu toy yeddi gün yeddi gecə davam etdi. Toyda 
hər gün doxsan qoyun və doqquz dayça kəsirdilər. Bu arada Qorqud irəli çıxıb 
Tuman xana dedi: ―Atan vəfat edərkən sən körpə uşaq olduğun üçün padşah 
naibinin kim olacağını aramızda götür-qoy edib, sən böyüyənə qədər Göl Erki xanı 
seçdik. İndi artıq sən böyümüsən və uğurla bu mövqeyə çatmısan. Göl Erki xan 
qocalmış və bu gündən sabaha çıxacağı bəlli deyil. İndi sən onu işdən ayırıb 
uzaqlaşdırsan xalq bunu yaxşı qəbul etməz (sərzeneş) və bu da sənin 
alicənablığınla bir sıraya sığmaz, çox təəccüblü və əcayib görünər. Ən yaxşısı 
budur ki, sən onun qızını alasan və o da bütün mal-dövlətini və xəzinəsini sənə 
verər. Bi müddətdən sonra o öləndə taxtı hər şeyi ilə sənə qalar‖
118
 
Tuman xan Göl Erki xanın qızlarını toyda kasa tutanda görmüşdü. 
Qızların birini bəyəndi və onu istədi. Bu səbəbdən toy, əyləncələr və tamaşalar bir 
ay da uzandı. 
Bir müddət  keçəndən sonra Tuman xanın böyük çadırını başqa evlərin 
qarşısında qurmuşdular. Br gün Tuman xan taxtda oturub mürgüləyirdi və bayırdan 
keçən bir qadının sözünü eşitdi. Guya Ayne (İne?) Xanın oğlu Uce xan deyirmiş 
ki, Tuman xanın aldığı Göl Erki xanın qızını daha əvvəl mən sevmişdim və 
alacaqdım. Amma o, araya girib qızı aldı, onun yanına gedəcəyəm, savaşıb 
(vuruşub) qızı gei alacağam. Tuman xan bu sözləri eşidib, özünü xəbəri yoxmuş 
kimi aparmağı gərək bilmədi. Yerindən qalxaraq əsgərlərini çağırıb yığdı və Uce 
xanın üzərinə getdi. 
Oraya yetişdiyi zaman Ayne xan
119
 çıxmadı, vuruşmağa Uce xan gəldi. 
Tuman xan onunla vuruşdu, qalib gəlib iki gün, iki gecə onu paytaxtına qədər 
qovdu. Nəhayət, yüz süvari ilə onun ordusunu bir daha basdı. Uce xanı tutaraq gei 
döndü və öz ordusuna qoşuldu. Bir müddət onların ölkəsinin həndəvərində qaldı. 
Uce xanı hüzuruna çağırıb dediyi sözləri və fikrini soruşdu. Lakin o, heç bir vəchlə 
bunları boynuna almırdı. Onun adından deyilib Tuman xana çatan sözləri də 
üstündən atdı. Bu barədə heç nə danəşmadı. Cavab olaraq yalnız bunu dedi: ― 
Aramızdakı vuruşmanın səbəbi yalnız odur ki, sən bizim ölkəmizə hücum etmisən, 
biz də buna qarşı durmalı olmuşuq‖. 
Tuman can onun heç bir vəchlə üzr diləmədiyini görüb öldürülməsini 
əmr etdi
120
. 
Bu yerdə daha bir il qaldı. Onun arvadı olan Göl Erki xanın qızı ərinin o 
məmləkətdə bir müddət daha qalacağını bilib özü oraya yola düşdü. Bu vaxt o, 
hamilə idi və doğumu da yaxınlaşırdı. Yolda bir uşaq dünyaya gətirdi. Bunu Göl 
Erki xana xəbər verdilər və hər ikisini onun yanına göndərdilər. Göl Erki xan uşağı 
yanına gətirtdi, toy qurdu və bu oğlana Kayı Yavqu xan
121
 adını verdi. Qızını 
Tuman xanın yanına göndərdi və onlar bir-birinə qovuşdular. 
Daha sonra Tuman xan Ayne xana üz tutub dedi: ―Ata-babalarınız 
həmişə ata-babalarıma il olub boyun əyiblər. Amma oğlun bizə qarşı öis fikirlər 
bəslədiyi üçün öldürülməsini əmr etdim. Əgər indi sən ürəkdən mənimlə danışıb, 
əvvəlki kimi itaət edərsənsə, düzgünlüklə vergiləri göndərərsənsə mən bu ölkəni 
sənə verərəm‖
122
. Ayne xan itaət göstərib, səmimiliyini göstərdi və Tuman xan da 
bu vilayəti ona verdi. Böyük razılıqla onu geri yolladı, özü də paytaxtına döndü
123
. 
Uşağının üzünü görüncə sevinc və şadlıqdan nə edəcəyini bilmədi. Bir 
müddət Göl Erki xanla birgə ədalətlə, düzgünlüklə işlər gördü. 
Daha sonra oğlu Kayı Yavquy böyüyüb yetkinləşdi və bir dəfə çay 
kənarında bir gənc ilə oynayırdı. Yoladaşına hirslənərək qamış qələm qədər nazik 
(türklər tikan deyirlər) üç ucu olan bir otu götürüb onu yoldaşına vurdu və onu 
qələm kimi iki yerə böldü. Bu otun ucları almaz kimi idi. Otu ona vuran kimi, 
kəsici ucları uşağın boğazını üzdü
124
. Hamı bunu görüb dəhşətə gəldi. 
Tuman xan bu hadisəni bilib dedi: ―Mənim oğlum kim nə deyir desin 
tanrıdan qüvvət alır və ərz etdi ki, bundan sonra onun adı Tigen Bile Er Biçken 
Kayı Yavquy xan olsun!‖. Bunun mənası bir adamın başını Tikan otu ilə üzən 
(biçən) deməkdir
125
. 
Bi müddət sonra Göl Erki xanla Tuman xan taxta oturduğu vaxt toy idi 
və Tuman xanın oğlu da orada idi. Hamının yanında o Göl Erki xana dedi: ―Bu 
taxtda oturmaq mənim atamın haqqıdır. Uzun müddətdir ki, sən buna sahib 
çıxmısan. Atam böyüyəndən sonra anamı ona verdin ki, hələ də taxtda oturub 
hökm edəsən. İndi isə mən də böyümüşəm, sən isə çox qocalmısan. İndi taxtdan 
einb onu yiyəsinə vermək vaxtı gəlməyibmi? Hər bir böyük və kiçik bilir ki, bu 
taxt bizim haqqımızdır. Bundan belə taxtda oturma, aramızdakı dostluq və birlik, 
düşmənçiliyə və anlaşılmazlığa çevrilməsin‖. 
Göl Erki xan bu sözləri eşidib bir müddət durdu, sonra dedi: ―Mən bu 
sözləri daha əvvəl bilməli, söyləməli idim və sənin tikan ilə birini iki böldüyün gün 
taxtı sənə verməli idim. Ancaq sən məndən tez tərpəndin və düz deyirsən. Mən nə 
deyə bilərəm ki‖
126
. 
Ertəsi gün Göl Erki xan böyük bir toy (məclis) qurdu: Tuman xanın 
atalarından qalan qızıl evini (çadır) başqa evlərlə birlikdə qurdular. Göl Erki xan 
Qorqudu, bütün Oğuz nəslini (uruq) böyükləri (əkabir) və digər görkəmli adamları 
(əşrəf) çağırıb dedi: ―Otuz iki ildir ki, mən bu taxta oturmuşam
127
. Bu gün bu, 
Tuman xanın haqqıdır və ona da atasından qalmışdır. əgər bizim nəslimizdən 
(uruq) biri padşah olmaq istəsəydi, bu, boş bir xəyal olardı. Padşahlıq taxtı, bunun 
üçün Ulu Tanrı tərəfindən seçilənlərə və onların nəslindən olanlara layiqdir. Bu bir 
həqiqətdir ki, bu kökdən gələnlər əsla yanılmazlar, amma mən yanıla bilərəm. 
Buna görə taxtda oturduğum otuz iki ildə məndən inciyən olubsa söyləsin‖. 
Oradakılar bir ağızdan cavab verdilər: ―Biz hamımız sənin bütün hərəkətlərindən 
razı və məmnunuq. Könlümüzdə səndən bir inciklik tozu qalmamışdır‖ (599 a). 
Sonra taxtı Tuman xana qaytarıb dedi: ―Belə bir şərtlə taxtı verirəm ki, onlar da 
atalarının davrandıqları kimi davransınlar, haqq-ədalətdən dönməsinlər. Necə ki, 
biz etmişik‖. 
Sözünü bitirdikdən sonra zarafatla nəvəsi Qayı Yavquya dedi: ―Ey 
mənim qızımın oğlu! Axırda mənimlə düşmən oldun. Gəl, sevinclə taxta otur!‖ Bu 
vaxt uşağın doqquz yaşı vardı. Cavabında dedi: ―Mənim bu barədə atamla sözüm 
və məsləhətim (kenqəş) var. Sabah bizim günümüzdür və nə edəcəyimizi bilirik, 
sənin sözünə ehtiyacımız yoxdur‖. 
Toya gələnlər getməyə hazırlaşarkən, atları yəhərləyərkən (toqamişi) 
gecə oğul atası ilə məsləhətləşib (kenqəş) ona belə dedi: ―Atası sağ ikən oğlunun 
taxta oturması doğru deyil. Sən bir toy qurub taxta otur. Mən isə yalnız sən 
qocalandan sonra taxta oturaram‖. Atası onun sözünü bəyəndi və qəbul etdi. 
Həmin gecə atasının vaxtında iş başında olan bəyləri (üməra), məmurları 
(qameşteqan) və amilləri (əsimal) çağırılması və hamının yığılması üçün elçilər 
göndərdilər. Hamı yığılanda toya başladılar. Bu toy elə gözəl qurulmuşdu ki, 
bundan irəli heç kim beləsini görməmişdi. Toy düz on üç gün çəkdi. Tuman xan ilk 
gündən taxta oturdu. Yüz gün keçdikdən sonra öz arzusuyla taxtdan düşdü və oğlu 
Tiken Bile Er Biçken Qayı Yavquy xanı taxta oturtdu. Bu xan doxsan il padşahlıq 
etdi. Çox qorxmaz, ləyaqətli, namuslu bir adam idi, bütün ölkələri yasanın 
hökmünə tabe etdi və dünyanın hər yerindən ona vergilər göndərirdilər. Doxsan il 
padşahlıq etdikdən sonra öldü. Dəfndən və yasdan sonra bəyləri (üməra) və 
yaxınları (moqarreban) toy qurub oğlu Uladmur Yavquy xanı
128
 taxta oturtdular. 
Onun Qara Alp
129
 adlı bir kiçik qardaşı var idi və qardaşından daha çox sevilib-
sayılırdı. 
Hakimiyyətinin on beşinci ilində əvvəllərdə oğuzlara itaətə boyun əyən 
Uyğur nəslindən Arıklı Arslan xan düşmənçiliyə başladı. Oğuz yabqularının 
hakimiyyətinə qarşı üsyan etdi
130
. Uladmur Yavquy xan ordunu yığıb onu savaşa 
çağırdı. Bu vuruş üçün gərək olan bütün yaraq və sursat ehtiyacını Sayram 
şəhərində tam ödəyəndən sonra Talas şəhərinin sərhəddində Arıqlı Arslan xanın 
ordusu ilə qarşılaşdı. Üç gün üç gecə vuruşdular. Uladmur güc gəlib onları əzdi və 
Arıqlı Arslan xan öz bəyləri ilə birgə bu vuruşmalarda öldürüldü
131
. Əvvəllər 
onlara verilmiş vilayətləri geri aldı və bu qəbilələrdən keçmiş otuz illki vergisini 
aldı. Tam bir il bu ölkədə qaldı. Ölümdən qurtarmış ordunun qalıqları Uladmur 
Yavquy xanın hüzuruna gəlib, öz günahlarını boyunlarına aldılar və ona qulluq 
etməyə hazır olduqlarını bildirdilər. 
Arıklı Arslan xanın kiçik yaşlı bir oğlu vardı. Bir gün onu Uladmur 
Yavquyun yanına gətirdilər. Uşağı görüb çox əzab çəkdi, gözündən yaş axıb dedi: 
―Yazıq! Atalarımız vilayəti Uyğurlara vermişdilər. Əgər Arıqlı Arslan xan boş 
ümidlərə qapılıb belə nanəciblik etməsəydi, bu uşaq belə kədərli və yetim 
qalmazdı‖. 
Uşağı Alp Taqvac-xan
132
 adlandırıb bu vilayətin padşahlığını ona verdi. 
Ona mümkün qədər yaxşılıqlar edib Uyğur bəylərinə dedi: ―Ata-babalarımız sizə 
hər zaman kömək etmiş, qorumuş və yaxşılıqlar etmişlər. İnşallah mən də bundan 
sonra bu yolla gedəcəyəm. Siz də təmiz ürəklə və bütünlüklə bizə itaət edib 
minnətdarlıq yolunu tutsanız və həmişə bizə bəxşiş göndərsəniz, bəs edər. 
Beləliklə, sizin hər gözəl davranışınıza biz də cavab verəcəyik. Amma bir daha, 
Allah eləməsin, bizə qarşı çıxıb dikbaşlıq etsəniz, üsyankar qullara nə edirlərsə, 
sizin cəzanız o olacaq‖. 
Bu sözləri söyləyib oradan geri döndü və öz paytaxtına getdi. Atası və 
dövlət bəyləri onun şərəfinə toy qurdular. Bu yığıncaq və toylar o qədər xoş keçdi 
ki, atalarından miras qalan torpaqları bu uşağa verməyi qərara aldılar. Uyğurlardan 
alınan bütün  əsirlərin geri qaytarılmasını buyurdu. Bunun üçün məmləkətin dörd 
tərəfinə carçılar göndərib əsirlərin geri qaytarılmasını elan etdilər. Toplana Uyğur 
əsirlərini Alp Taqvan xana göndərdi. Hər yerdə sülh bərpa oldu və dinclik yenidən 
qaytarıldı. Bundan sonra atsı Tiken Bile Biçken Kayı Yavquy xan öldü. Uladmur 
xanın bütün padşahlığı yetmiş beş il çəkdi. Lakin onun oğlu yox idi. Uladmurun 
ölümündən sonra Kayı Yavquy xanın oğlu Qara Alp hökmdar oldu. Atası Urce 
xanla vuruşan zaman onu düşmənlər beşikdən oğurlamışdılar. Sonra geri dönüb 
atasını sağ görmüşdü
133
. Uladmur Yavquy xanın yetmiş beş illik padşahlığından 
sonra Qara xan taxta keçdi və iyirmi iki il padşahlıq etdi
134
. O öləndən sonra isə... 
 
Qara xanın oğlu Buğra xanın padĢahlığı və məmləkətin 
 taxtına çıxması 
 
Yavquların varisi olmadığından onların nəsli kəsildi. Qara xanın oğlu 
Buğra xanı padçahlıq taxtına oturtdular. Doxsan ildən sonra onun üç oğlu oldu. Ən 
böyüyü İl-Təkin, ortancıl Qoru-Təkin, ən kiçiyi də Bəy-Təkin idi. ―Təkin‖ sözünün 
mənası gözəlüzlü deməkdir
135
. ―Buğra xan yeməyi
136
 (aşı)‖ adlı xörək onunla 
bağlıdır. Deyilənlərə görə belə bir hadisə olmuşdur: Bir gün əsgərlər ac qalmış və 
―nə bişirək?‖ deyə soruşmuşlar. O da cəld bir qədər xəmiri götürüb əlində 
yoğurmuş və qazana atmışdır. O zamandan bu günə qədər bu xörək onun adıyla 
bağlıdır. 
Onun dövründə haqq-ədalət var idi. Hər bir kəs öz haqqını alırdı. Xalq 
bolluq və ucuzluq içərisində yaşayırdı. Üç oğlunun anası Bayır xatın
137
 adlı çox 
ağıllı, bilikli və görüb-götürmüş bir arvadı var idi. Ölkədəki işlər üzrə çox zaman o, 
hökm verirdi. Bir gün bu qadın öldü. Buğra xan üç il yas tutdu, otaqdan bayıra 
çıxmadı, saçlarını kəsmədi. Buğra xan qocalmış və zəifləmişdi, getdikcə də daha 
da gücdən düşür (geri gedirdi?). Onun bu halını görən bəylər nəhayət soruşdular: 
―Üç oğlundan hansını öz yerinə xan seçirsən?‖ . Buğra xan cavab verdi: 
―Məsləhətləşin, bəylər kimi istəsə onu da qoyun‖. (599 b). Lakin onlar birlikdə bu 
vəzifəni biri digərinin üstünə atır, bir-birinin rəyini öyrənirdilər. Sonra bəylər bu 
vəziyyət haqqında Buğra xana bildirdilər. Buğra xan soruşdu ki, siz kimin haqda 
düşünürsünüz? Onlar cavab verdilər ki, ―hər üçü seçilməyə layiqdirlər, taxta-taca 
layiqdirlər. Hökm sizindir!‖. Buğra xan dedi: ―Hamısından yaxşısı ortadır‖. Bəylər 
bu sözlərdən anladılar ki, ortancıl oğlu Qoru-Təkini seçdi. Bundan sonra yığılıb 
yeddi gün toy etdilər cə Qoru-Təkini taxta oturtdular. Sonra Qoru-Təkin atasının 
yanına gəlib ona belə dedi: ―Ay ata, neçə ildir ki, evin bir küncündə oturub yas 
tutursunuz. Bu yalqızlıqdan nə çıxar?‖. Sonra atsını çölə çıxartdı və birlikdə ova 
getdilər. 
Ovda Qoru-Təkin bir dağ ceyranına ox atdı. Sarı Qul adlı birisi bu oxu 
tapıb Qoru xana gətirdi. Qoru xan dedi: ―O sədaqət və səmimiliyindən bu oxu 
mənə gətirdi‖. Onunla çox gözəl davrandı, onu ―ləşkərkeş‖ bəyliyinə ucaltdı. Ona 
yüksək yer və rütbə verdi. Ovdan qayıtdıqdan sonra Qoru xan atasına dedi: 
―Anamım yerini tutmaq üçün sənə bir qız alacağam‖. Buğra xan ağlayıb dedi: 
―Hansı bir qadın anan Banu (Bayır) Xatının yerini tuta bilər? Həm də mən 
qadınlardan qaçıram, biz ata-oğulu küsdürər, ortalığa nifaq salar‖. Qoru xan 
bəylərbəyi olan Güncə bəyin
138
 qızını atası üçün istədi. Bir dəfə toy idi. Qış 
mövsümü idi. Buğra xan sərxoş olub yatmışdı. (Buğra xanın) arvadı Qoru xanı 
yalnız görüb, onun xoşuna gəlmək üçün başındakı bitləri təmizləmək istədi. Qoru 
xan hər halda anam hesab olur deyə çəkinmədən başını onun diiznə qoyur. Qadın 
ona dedi: ―Məni atan üçün istədin, amma heç mənə baxmırsan və məni bir qocanın 
əlində əsir etdin‖. Qoru xan kişilik qeyrəti və heysiyyatının tapdandığını görüb 
qəzəblə dedi: ―Sən qəlbində (özündə) belə bir çirkin istəyi necə daşıyırsan? 
Sabahdan gec olmayaraq atamla danışıb sənə layiq olduğun cəznı verəcəyəm‖. 
Sonra oradan çıxıb evinə gəldi və yatıb yuxuladı. Qadın bu sirrin bilinib 
yayılacağından və hamının yanında rəzil olacağından qorxdu. Onu qabaqlayıb bir 
hiylə işlətməyi qərara aldı: Qoru xanın evindən iki-üç qız çağırdış o gecə təsadüfən 
qar yağmışdı. Qızlardan biri Qoru xanın çəkməsini geyinərək Buğra xanın evinin 
qapısına qədər ayaq izləri qoydu. Səhər qadın keçib gəlib əri Buğra xana dedi ki: 
―Sənin oğlun Qoru xanın mənə qarşı çirkin və utanmaz arzular bəsləməsi heç 
layiqdir (rəvadır)? Bax bu da onun evə gəldiyini göstərən ayaq izləri‖. Buğra xan 
bu hadisədən hiddətlənib çox qəzəbləndi və bəyləri çağırıb bu hadisəni onlara 
danışdı. Bəylər dedilər ki, doğrusunu öyrənmək üçün ən yaxşısı budur ki, onu tutub 
gördüyü günahı və alçaqlığı özündən soruşaq. Buğra xan buna razılıq verdi. Qoru 
xanın evindən qapısına gəldilər. O hələ yatırdı. Bəylər dedilər ki, səni tutmaq üçün 
buyruq var. Qoru xan çaşdı və fikirləşdi ki,  yəqin Antlıq Sarıqulbaş gəlmişdir. 
Bəlkə düşmən gəlmiş və məni tutmaq istəyir. Lakin bəylər dedilər ki, səni atanın 
əmri ilə tuturuq. Qoru xan dedi: ―Madam ki, atamım əmri ilə məni tutursunuz, 
onda buyurun‖. Əllərini uzatdı və onu tutdular. Qadının söylədiklərini ondan 
soruşdular. Qoru xan belə cavab verdi: ―Belə görünür ki, mən olanları atama 
deməkdə gecikmişəm. O, daha cəld tərpənib məndən qabağa düşüb. Ən yaxşısı 
sonra görəcəyin işi dilinə gətirmə. Ağıllı adamlar demişlər ki, dilə düşən iş ziyan 
gətirər. Bu öyüd insanlara tutmadıqları işlərdən danışmağı nəsihət edir, çünki bu 
axırda insana zərər gətirir‖. Sonra özü ilə bu qadın arasında baş verənləri açıq 
danışır. Bəylər sorğu zamanı onun söylədiklərini atasına bildirdilər. Qoru-Təkin 
deyir: ―Düzdür ayaq izi onundur, ancaq o belə bir iş tutmayıb, belə bir alçaqlığa 
enməyib‖. Buğra xan bəylərdən soruşdu: ―Bu barədə sizin fikriniz nədir?‖. 
O zamanlar ―Div qayası‖ adlı yüksək bir dağın ətəyində əjdaha vardı
139
. 
Bu dağın ətəyində Əndək adlı çox geniş bir düzənlikdə üç dənə böyük ağac vardı. 
Hər ağac bir çeşmənin ayasında bitmiş və hər ağacın altında iki mavi əjdaha vardı. 
Əgər birinin günahı olardısa, onu yaralayıb əjdahanın yanına göndərirdilər. Əgər 
doğrudan günahı vardısa, əjdaha onu bir anda yeyirdi. Yox əgər günahsız və təmiz 
isə, onda yaralı vücudu sağalırdı. Yaxşı, ya pis adam olmaları oradaca aydınlaşırdı. 
Buğra xan onun xəyanətkar olub-olmadığını ayırd etməyi əjdahalara tapşırmaq 
istədi və gözlərini çıxarmağı əmr etdi. Sonra onu iti gedən çöl dəvəsinə mindirib 
bir zənci aşpazı da ona qoşdular. Ağasını qorusun. Zənci dəvənin yedəyini əlinə 
alıb bu səhra ilə iki aylıq yola düzəldi. Bu vaxt Qoru xanın sipəhsaları və 
ləşkərkeşi olan Antlıq Sarıqulbaş yox idi. Geri dönüb bu acı xəbəri eşitcək çox 
düşündü və öz-özünə dedi: ―Atası Buğra xanı öldürüb başını oğluna aparacağam, 
onu yoldan döndərib taxta oturdacağam. Lap gözləri görməsə də hökm verə bilər‖. 
lakin bir qədər də düşünüb dedi: ―Mən atamı necə sevirəmsə Qoru-Təkin də öz 
atası Buğra xanı elə sevir. Belədirsə onu öldürsəm heç xoşuna gəlməz. Yaxşı bir iş 
görüb  qulluq etmək istəyirkən, bundan tərsinə pis iş görmüş olaram. Qoy bir onu 
tapım, ondan rüsxət alsam, geri dönüb atasını öldürərəm‖. Tələsik atlanaraq getdi. 
Bir sabah onlara yetişdi. Qoru-Təkin at nalının səsini eşidib zənciyə 
dedi: ―Bax gör arxamızca gəlib çatmaq istəyən kimdir?‖. O cavab verdi: ―Boz atın 
üstündə bir adam oturmuş və atın sinəsinə bir qara qotaz (kutas
140
) bağlamışdı‖. 
Onda Qoru xan dedi: ―Elə isə bu mənimlə dostluğa and içmiş olan Antlıq 
Sarıqulbaşdır. Əgər qardaşlarım olsaydılar, atları qara, qotazı isə ağ olardı‖, bir-
birlərinə yaxınlaşanda atlardan endilər. Sarı Kulbaş Qoru-Təkinin əl-ayağını öpüb 
ağladı. Qoru-Təkin dedi: ―Ey mənim vəfalı dostum! Mənim üstümdə sənin haqqın 
böyükdür. Mənim qardaşlarımın da yerinə sən gəldin. Geri qayıt, evinə, uşaqlarına 
bax. Mən günahsız olduğumu bilirəm və bilirəm ki, evə sağ-salamat qayıdacağam 
(l 600 a). Əgər nəticə başqa cür olarsa, evimə və uşaqlarıma sən bax‖. 
Antlıq Sarı Kulbaş ağladı və dedi: ―Mən geri dönməyəcəm. Yaxşı, ya 
pis olsa da səninlə qalacağam‖. 
Oradan yola düşdülər. Bu uzun yol qısaldı. İki aydan sonra bir gün 
uzaqdan üç ağac göründü. Antlıq soruşdu: ―Bu üç ağacdan hansına yaxınlaşaq?‖. 
Qoru-Təkin cavab verdi: ―Mən ortancıl oğul olduğum üçün ortadakı ağaca‖. Elə bu 
arada üç dağ qoçu (keçisi) göründü. Antlıq atını sürüb düz əjdahanın yanına gəldi. 
Qoru-Təkin tərəfə baxanda gördü ki, o, bulağın (çeşmənin) başında yatıb. Əjdaha 
düz onun sinəsi üstünə yeriyirdi. Sarı Kulbaş bundan qorxub qılıncını çəkdi, 
əjdahanı öldürmək istədi. Əjdahaya dedi: ―Nə edirsən? O, padşahdır; günahsız ola-
ola onu bu acınacaqlı günə salıblar. Ona bir pislik etməyəsən deyə səni 
öldürərəm‖
141
. Əjdaha dedi: ―Narahat olam, o, günahsız və tərtəmizdir‖. Dili ilə 
Qoru-Təkinin hər iki gözünü yaladı və o dəqiqə gözləri açıldı. Oradan sağ-salamat 
geri qayıtdılar. Evinə qayıdıb arvad-uşağını gördüyü vaxt, düşmənin gəldiyini və 
Buğra xanı əhatə etdiyini xəbər verdilər. Tez düşmənin üstünə yeridilər və onu 
darmadağın etdilər. 
Qoru-Təkin atasını görüb başına gələnləri ona söylədi. Buğra xan 
cavabında dedi: ―Bu qadını mənim üçün istədiyin gündən bilirdim ki, bir gün fitnə 
(bulqaq
142
) fəsad salacaqdır. Amma sən mənim sözlərimə qulaq asmalısan. İndi isə 
bu qadının cəzasını necə istəyirsən, elə də ver‖. 
Qoru xan beş dayça gətirməyi əmr etdi. Qadını bir atın quyruğuna 
bağladılar. Sağ qolunu başqa bir atın quyruğuna, sol qolunu və ayaqlarını da 
beləliklə o biri ata bağladılar. Atları birdən qamçıladılar və beləcə bədəni parça-
parça oldu. Bu haqda rəhmətlik Firdovsi belə demişdi: 
―İlxıdan bir dayça gətirməyi əmr etdi. Onu iplə, qayışla boynundan 
keçirib atın belinə daş kimi bağladılar. Bu dayça kimi bərk qaçan bir heyvan 
görünməmişdi. Bu kinli hökmdar onu meydana çəkdi. Meydana bir neçə süvari 
göndərdi. Boynuna qayışdan kəmənd keçirdilər ki, dayça onu daim çəkə bilsin. Bir 
az sonra onu yerə atıb sürükləyəcəkdi. Bu (mənzərə) görənləri dəhşətə gətirirdi. 
Onu o qədər sürüklədi ki, vücudundakı dəri  tamamilə soyuldu. İsti bədənindən 
qanlar axırdı. Canını beləcə əzab və işgəncə içində verdi. Zalımdan ədalət 
gözlənilərmi?‖
143
. 
Qoru xan dedi: ―Bundan sonra kim yalan danışıb böhtan desə, axırı belə 
olacaq‖. Sonra Buğra xan oğluna dedi: ―Artıq heç bir söz-söhbət və dedi-qodu 
olmasın deyə taxta çıx, padşahlıq sənin haqqındır. Qoru xan Karı Talasda taxta 
oturdu və yetmiş beş il padşahlıq etdi
144
. Onun ölümündən sonra qohumu 
Oyunaq
145
 Küləngdə
146
 yeddi il padşahlıq etdi. Ondan sonra oğlu Arslan xan 
Küləngdə taxta çıxdı. Onun qırx Hacibi
147
 Süvar ölkəsindən
148
 aldığı Süvar adlı bir 
qulu var idi. O, çox hünərli, qəhrəman, qıvraq və istiqanlı idi. Padşaha çox yaxın 
idi. Elə yaxın idi ki, bəylərin və vəzirlərin hüzurunda, padşahın qulağına söz deyə 
bilərdi. Bir dəfə onun tərifi Xatunun (xanımın) qulağına çatdı və onun 
sərbəstliyindən və dikbaşlığından şaşırdı. Haciblər və inaklar
149
 ona qibtə edirdilər. 
Öz aralarında məsləhətləşib birlikdə padşaha belə dedilər: ―Həmin bu Süvar padşah 
haqda çox pis fikirdədir. Səni öldürüb zorla padşahlığı ələ keçirəcək və sənin 
arvadını alacaq. Bütün bunları öyrənib gizlədə bilmədik‖. 
Kara Arslan xan Süvara iş tapşırıb bir yerə göndərdi və dedi: ―Geri 
dönəndə onu parça-parça eləmək üçün sizə verirəm‖. 
Onlar getdilər, padşah da hərəmxanaya getdi. Böyük qadını olan (Mal?) 
Bal Xatun ilə Cevar (Gövhər) xatun ona canlıqla şərab içməyi arzulamaq üçün 
yanına gəldilər. Padşahı qəmgin və üzüntülü görüb səbəbini bilmək istədilər. 
Arslan xan Suvar haqqında öyrəndiklərini danışdı və dedi: ―Qəlbim buna görə 
sıxılır. Sabah buraya qayıdanda buna görə sorğuya tutulacaq. Əgər deyilənlər 
doğru olsa, onu öldürəcəyəm‖. Qadınlar da belə dedilər: ―Sözün düzü, biz də 
hərdən ona həsəd aparır və onu xoşlamırdıq, çünki, gizli-açıq hər sözü cəsarətlə 
sənə deyirdi. Lakin o, qəhrəman və çevik bir adamdır. Hər bir işin və qulluğun 
ğhdəsindən gözəl gəlirdi. Bütün adi vəzifələri və padşahlıq işlərini, yemək, içmək, 
at, aqtır, dəvə kimi heyvanların yemlənməsini, pal-paltar, geyim işlərini çox gözəl 
görmüş, təşkil etmişdir. Ola bilər ki, onlar qibtə və kindən bu sözləri deyiblər. 
Əvvəlcə dərindən yoxlama və araşdırılma aparılmalıdır. Beləliklə, tərəflərin 
mövqeləri və bicliyi boşuna buraxılmasın. Yazıq günahsız ikən ona qibtə edənlərin 
yalanı ilə ölümə getməsin. Sonrakı peşmançılıq fayda verməz, sakit olmaq üçün 
diqqətlə davranmaq lazımdır‖. 
Kara Arslan bütün gecəni bu iş haqqında düşündü. Sabahı günəş 
doğanda baş xəcibinə xəbər verib dedi: ―Mən Küyüklü Hisara
150
 ova getmək 
istəyirdim. Amma onların (qadınlar) bir qədər nasaz olmaları buna yol vermədi. 
Siz özünüz (ova) gedin‖. Onlar da padşahın əmri ilə getdilər. 
Ertəsi gün Suvar gəldi. Kara Arslan elə etdi, Suvar onu görməsin. Bir 
gündən sonra ona xələt göndərib əmr etdi ki, Ananda
151
 və Yeni Kənd 
vilayətlərindən üç illik vergini gətirsin. Ona mənşur və mal-qara verdi və bir çox 
başqa hədiyyələrlə yola saldı. Sonrakı günlərdə öz xəciblərinə və Suvara qarşı 
hiylə düşünürdü. Özünü ölmüş deyib bir tabuta uzandı, xəciblərə və Suvara xəbər 
göndərdi ki, bəs Qara Arslan ölmüşdür! Xəciblər bu xəbəri eşidib tez geri 
qayıtdılar və tələsik bir-biriləri ilə məsləhətləşməyə başladılar: ―O bizimlə heç 
yaxşı davranmırdı, xoş üz göstərib etibar etməzdi, üstəlik, bizə olan inamı qırıb 
Suvara üstünlük verərdi. Onun yası bizim üçün bir gəlinin toyu  kimidir‖. Xanın 
qadınları ilə heç maraqlanmadılar, yalnız bir dəfə  könülsüz yasa gəldilər. Arslan 
xanın xəzinələrini ələ keçirib öz aralarında bölüşdürdülər. Onun təbil və kosunu, 
bir də bayrağını ələ keçirdilər. (600 b). İkinci gün Suvar gəlib çıxdı. Böyük bir yas 
məclisi qurdu. Qadınların yanına gəlib ürəkdən ağladı, yandı. Onun ağı kimi dediyi 
şerlər hamını ağlatdı. Bu şerlərdə belə deyilirdi: ―Ey padşah, çox heyflər olsun ki, 
sən bəylərini razı salmadın, indi onlar sənin ölümündən sonra evinə və uşaqlarına 
kömək etmədilər, təbil və bayrağını evlərinə apardılar. İndi sən öləndən sonra 
mənim yaşamağımınnə faydası var? Səndən sonra düşmənlərinin sevinc dünyasını 
görməmək üçün özümü öldürəcəyəm‖. 
Onun bu ağlamağını, sızlamağını eşitcək Qara Arslan birdən əlləri ilə 
vurub tabutu qırdı və ayağa qalxdı. Qadınlar bundan qorxub dedilər: ―Bir ölü necə 
oldu ki, canlandı!‖ və qaçdılar. Suvar qaçmadı və uca səslə dedi: ―Sənə sədaqətim 
və bağlılığım bəlli oldu, məni də özünlə o biri dünyaya aparmaq üçün gəldin‖. 
Qara Arslan onu bərk-bərk qucaqlayıb öpdü. Onun qəlbi sevinc və razılıqla dolu 
idi: ―Uca Tanrı mənə yenidən dirilik bağışladı və həyata qaytardı, sən heç qəm 
yemə‖. Suvar çaşqınlıqla dedi: ―Sən insanı belə necə imtahana çəkirsən?‖. Padşah 
dedi: ―İndi söhbət vaxtı deyil. Oğlanlarım İlarslan və Mahmud bütün yoman və 
xidmətçilərlə atlanıb getsinlər və qırx xəcibi tutub gətirsinlər‖. Onları tutub 
padşahın hüzuruna gətirdilər. Bilmədən tutduqları işdən utanıb peşiman olmuş və 
gözlərini yerə dikmişdilər. Padşah qəzəblə qışqırdı: ―Niyə gözləriniz yerə 
dikilmişdir?‖. Onlar qorxudan çaşıb cavab verdilər ki: ―Günahkar olduğumuzdan‖. 
Arslan xan əmr etdi: ―Sizin Suvar haqqında dedikləriniz özünüzə qarşı 
çevrildi. Ondan mənə dediklərinizin hamısı öz murdar canınızda varmış. Bizim 
təbil və zurnamızı evinizə aparmısınız. Mən tabutdan çıxmaqda bir qədər 
geciksəydim, gəlib yetişən Suvar özünü öldürəcəkdi. İndi sizin etdiklərinizin cəzası 
ölümdür, yox olmaqdır‖. Və onların öldürülməsini Suvara həvalə etdi. Suvar dedi: 
―Padşahın icazəsi ilə onları elə öldürüm ki, bütün düşmənlərə ibrət dərsi olsun‖. 
Onları yol ayrıcına gətirməyi əmr etdi. İbrət olsun deyə öldürdülər, yəni gözlərini 
çıxardıb, qulaqlarını kəsdilər. Əl-ayaqlarını bədənlərindən ayırıb yol boyunca 
düzdülər. Ölkənin müxtəlif yerlərindən bu matəmə gələn əhali və bəylər yol 
boyunca bunları görüb sarsıldılar. Arslan xanın hüzuruna gəlib gördüklərindən 
təəccübləndiklərini bildirdilər. Padşah bunu belə aydınlaşdırdı: ―Onlar pis niyyətli 
adamlardı. Yalan yaymağa və nifaq salmağa çalışırdılar. Bu da əməllərinin 
cəzasıdır‖. 
Sonra Suvara dedi: ―Sən özündən sonra gözəl ad qoydun. Hər yana yay 
ki, yer üzü onların murdar canlarından qurtardı. Bir də yay ki, hər kim yalan 
danışıb, böhtan atıb, pislik etmək fikrinə düşərsə və padşaha əl qaldırmış olarsa, 
onu belə cəza gözləyir‖. 
Suvara Sibaşı (imarət i-leşker) rütbəsi verdi, naib və həcibliyi də ona 
tapşırdı. Yetmiş il dövlətin başında durdu, xoşbəxtlik və böyüklüklə padşahlıq etdi. 
Öz oğlu hələlik kiçik olduğundan əmisi oğlu Osman xan Küləngdə taxta 
çıxdı. On beş il padşahlıq etdi. Ölümündən sonra Əsli xan taxta çıxdı. Yaşlı və 
dünya görmüş bir adam idi və dünyanı ayların, illərin arşını ilə ölçmüşdü. Üç ildən 
sonra oğlu Şaban xan
152
 taxta çıxdı. Şaban xan iyirmi iki il padşahlıq etdi
153
. Onun 
ölümündən sonra  yerini oğlu Buran xan (Turan) tutdu. On səkkiz il padşahlıq etdi. 
Buran xanın ölümündən sonra onun yerinə oğlu Əli xan keçdi. O iyirmi il 
müddətində Mənd və Yenikənddə padşah oldu. Amuye çayının bu tərəfində 
otururdu. Amuyenin o biri tərəfində, Seyhun çayının sahilində çoxlu qəbilələr 
yaşayırdı. Onların böyükləri bir neçə bəy idi. Əli xan oğlu Qılınc Arslana qırx 
minə yaxın atlı çıxara bilən o yerləri idarə etməyi tapşırdı. Yüz səksən yaşlı Biqdiz 
Qardıçının ədalətindən çıxmamaqla yerinə yetirsin. Oğlunun belinə bir qılınc 
bağlayıb dedi: ―Qoy sınin adın Qılınc Arslan olsun!‖. 
Onlar Xorasana gəldilər, bir neçə il keçəndən sonra Qılınc Arslan həddi-
buluğa çatmış bir gənc oldu. Hər gün günah işlər tutur və pis əməllər görürdü. 
Gecələr bəy qızlarının evlərinə girir və onları zorlayırdı. Bəylər artıq buna dözə 
bilmirdilər. Bu səbəbdən ona ―Zalım şah Məlik‖ adı verdilər. Hamılıqla Atabəy 
Qardıçının  yanına gəlib, ondan çoxlu şikayət etdilər. Qardıçı ona çox öyüd verdisə 
də, faydası olmadı. Nəhayət bəylər birləşib onu tutmaq qərarına gəldilər. Lakin Şah 
Məlik çayı keçib qaçdı və Biqdiz Qardıçı da onun ardınca getdi. 
Əli xanın hüzuruna gəlib oğlunun etdiklərini bir-bir ona danışdı və dedi: 
―Mənim öyüd-nəsihətlərimi eşitmədiyindən belə pis iş oldu (axı) o, uşaqdır‖. Əli 
xan fikirləşdi ki, əgər oğlum bunları bilsə, yanıma gəlməmiş qaçar və ona görə də 
dedi: ―Sən yalan deyirsən, bütün bu hadisələr sənə görə olub, o, axı uşaqdır‖. Şah 
Məlik atasının belə sözlərini bilib tez gəldi, atına diz çökdürdü və atasının ayağını 
öpmək istədi. Atası onun başına vurub dedi: ―Bu bədbəxti tutun!‖. Onu tutub 
zindana saldılar. 
Əli xan  Biqdiz Qardıçını çağırıb üzr dilədi və belə dedi: ―Bu uşağı 
zəncirləyib apar ver düşmənlərə, qoy onu istədikləri kimi öldürüb könüllərini şad 
etsinlər‖. 
Lakin gecə birlikdə bu vəziyyəti düşünüb məsləhətləşdilər: ―Uşağı bu 
cür aparmaq yaxşı iş olmazdı. Üstəlik də düşmənə vermək. Əgər onlar onu 
öldürsələr, çox lovğalanacaqlar və etdiklərindən çəkinməyəcəklər. Onlat yatmış 
fitnəni oyadıb, buraya gələcək və səninlə savaşacaqlar. Uşağı hamının yanında 
zəncirləməyi əmr etdin. Ən yaxşısı budur ki, onu bu gün bir yerdə gizlət, mən də 
onların qəzəb və kinini yatırtmaq üçün oraya gedim və deyim ki, bəs Əli xan 
oğlunu tutdu və intiqamınızı almaqdan ötrü sizə təslim etmək üçün mənə verdi. 
İndi hər biriniz öz yerinizə keçin. Əgər məni dinləməsələr və tabelikdən çıxmasalar, 
heç olmasa, oğlun sağ qalar. Onu qoşunla göndər, güclə onları əyib itaət etdirsin, 
baş əydirsin‖. (601 a). Bu fikir Əli xanı razı saldı. Biqdiz Qardıçını bir qaçağan 
ərəb atına mindirib yola saldı. Oğlunu da o gecə gizlətdi. 
Mərv, Səraxs və Fəramurzan tərəflərdəki oğuz qəbilələri və bəylər 
toplandılar. Bu bəylərin bir parası ayrılıb İran tərəfə getdi. Qardıçı Mərv 
sərhədlərində onlara çatdı və əhvalatı danışdı. Bəylər hamısı birlikdə dedilər: ―Əli 
xan oğlunu öldürməyincə biz ona köç verməyəcəyik və öz yurdumuza da 
dönməyəcəyik‖. 
Bəylərin böyüyü Kınıq Qazıqurd
156
 idi. Xorasan, Buşəng və Mərv 
şəhərlərinə (çapar) göndərib üç illik vergi istədilər. Lakin adamlar boyun qaçırıb 
dedilər: ―Aranızdakı çəkişmə razılıqla qurtaranda və padşahımız bəlli olanda sizə 
vergi verəcəyik‖. Beləliklə, Amuyerinin hər iki tərəfində yaşayanlar və qəbilələr 
köç etdilər və Mövdəkilərlə birləşmək üçün min nəfərlik süvari dəstəsi göndərdilər. 
Bu bəylərin arasında gecələyir və gizli sirlərin bilicisi Amiran-Kahin
156
 adlı fakih 
vardı. Kınıq Qazıqurd ondan soruşdu ki, Əli xanla düşmənçiliyimizin axırı necə 
olacaq? O, bir saat düşündükdən sonra dedi: ―Sizin içərinizdən ədaləti, doğruluğu, 
qorxmazlığı və əliaçıqlığı ilə tanınmış biri çıxacaq‖. 
Onların arasında Keraküçü Xocanın oğlu Toksurmuş İçi (Elçi?)
157
 adlı 
çadır düzəldən bir usta var idi. Onun üç oğlu var idi: Ən böyüyü Dukak
158
, ortancıl 
– Toğrul və kiçiyi Arslan. Bu adam o gecə yuxusunda görmüşdü ki, onun 
göbəyindən gövdəli və qollu budaqlı üç ağac çıxdı. Onların başı göyə dirənirdi, 
―Kökləri yerdə, budaqları göydə‖. 
Yuxusunu danışdığı Əmiran Kahin ona dedi: ―Dinmə, heç kimə bu 
yuxunu və sirri söyləmə‖. Sonra soruşdu: ―Sənin neçə oğlun var?‖. O, cavab verdi 
ki, üç oğlum var. Əmiran Kahin dedi: ―Hər üçü padşah olacaq‖. Kişi buna 
inanmırdı. Çox kasıb olmağına baxmayaraq, gedib əlində olan iki-üç çadırı satdı, 
bir neçə qoyun alıb, nəzir kimi payladı. Onun hər üç oğlu qorxmaz, dizibərk igid 
idilər. Hər cür ovu ustalıqla ovlayırdılar. Oğuz bəyləri onların məharətlə ov 
etmələrini görüb onları ov əmiri (əmir – i şikar) təyin etdilər. 
Bir dəfə bəylər Herat, Qəznə və Kirmana və Xorasanın başqa 
vilayətlərinə elçilər göndərib vergi istədilər. Söz yox, xalq bunu yerinə yetirmədi. 
Toksurmuşun oğulları içərisində ən bacarıqlısı Toğrul idi. O, Kınıq 
Qazıqurda dedi: ―Mənə bir qədər süvari verin, gedib mustofeyin (maliyyəçinin) 
vergisini toplayıb gətirim!‖. Buna görə ona min döyüşçü verdilər. O, qabaqcadan 
hər yana elçilər göndərdi və soruşdu ki, nə üçün verginizi vermirsiniz, üzərində 
qarışqa və çəyirtkə kimi əsgər gəlir. Hər bir əsgərə iki deşikli torbanı doldurmağı 
və atları bərk sürməyi əmr etdi. Torpaq deşiklərdən töküldükcə elə toz-duman oldu 
ki, ətraf qaranlıqlaşdı, heç nə görünmədi. Elçilər daha da  uca səslə qışqırdılar: 
―Sultan Toğrul saysız-hesabsız ordu ilə gəlir, sizi qırıb arvad-uşaqlarınızı əsir 
alacaq. Toğrul hər dayanacaqda çoxlu məşəl yandırmağı döyüşçülərə əmr etdi. Bu 
cür işlərdən hamının canına qorxu düşmüşdü. Xalq vergi verməyə razı oldu. Elçilər 
göndərdilər ki, qoşun getməsin, onlar vergi verəcəklər. Toğrul çoxlu mal, pul yığıb 
geri döndü. Onu belə bacarıqlı görüb yurd saldılar, çadır qurdular və onu özlərinə 
bəy (əmir) və şah etdilər. 
Bu hay-küy vaxtı Biqdiz Qardıçı gəlib çıxdı. Oğuzlar Toğrulu artıq öz 
bəyləri seçmişdilər. Onu Toğrulun yanına gətirdilər. Toğrulun böyüklüyü və 
şöhrəti Qardıçını heyrətə gətirdi. Toğrul dedi: ―Səndən bir söz soruşacam, ancaq 
düzünü söylə‖. O razılaşdı və Toğrul dedi: ―Nə üçün buraya gəlmisən?‖ Qardıçı 
cavab verdi: ―Əli xan Şah Məliki tutub intiqamınızı alasınız deyə sizə təslim etmək 
üçün mənə verdi. İndi yoldadır. Carkənd vilayətində
159
, tezliklə gəlir‖. Toğrul dedi: 
―Əgər doğru deyirsənsə, məndən canını qurtaracaqsan, yox əgər yalansa mənim 
işgəncələrimdən öləcəksən‖. Qardıçı qorxub hər şeyi olduğu kimi danışdı. Toğrul 
Qardıçını tutub bir neçə nəfəri də onu qorumaq üçün qoydu. On altı min əsgəri 
orada qoyub əmr etdi ki, ehtiyatlı olub yerinizdən tərpənməyin. On dörd min 
döyüşçü seçib onun da altı minini sağ tərəfdəki iki dəfə arasında pusquda durmaq 
üçün qardaşı Dukakın ixtiyarına verdi. Altı min döyüşçünü də kiçik qardaşı 
Arslanın ixtiyarına verdi ki, o da sol tərəfdə pusqu qursun. Toğrul özü iki min 
əsgərlə iyirmi minlik Şah Məlik ordusu ilə qarşılaşdı. Toğrul geri çəkilib pusquda 
duranlara yaxınlaşınca, qardaşları pusqudan çıxaraq iyirmi min əsgəri dövrəyə alıb 
çoxunu qırdılar. Şah Məlikin bir çox tanınmış bəyləri ilə tutub qələbə sevinci ilə 
geri qayıtdılar. Şah Məliki qoşunun gözü qabağında iki parça böldülər. Toğrul 
dedi: ―Kim padşah olmaq istəyirsə, gərək yaxşı qayda-qanun yaratsın. Şah Məlik 
pis hərəkətlərinin və çirkin davranışının, günahının cəzasını aldı‖. 
Əli xan Toğrulun sultan olduğu, Şah Məliyi öldürdüyü xəbərini eşidib 
qəm-kədərdən xəstələndi və iki il sonra vəfat etdi. Bu səltənət Toğrula qaldı. 
Ətrafdakı bütün ölkələrə elçilər göndərdi. Ədalət, doğruluq və yaxşılıq üstündə bir 
dövlət qurdu. O, dünyanın hər yerindən vergi toplayərdı. 
Böyük qardaşı Dukakı Qəznəyə və o yerlərə hökmdarlıq etməyə 
göndərdi. Kiçik qardaşı Arslan şahı Ruma və onunla qonşu ölkələrə bəy təyin etdi. 
O, ermənilər ölkəsinə gəldi və bəylərindən biri olan İl Arslan şahı ermənilər 
ölkəsinə bəy təyin etdi. Gürcü ölkəsinin vergisini toplamağı da ona tapşırdı ki, 
sultan Qızıl Arslanın xəzinəsinə göndərsin
160
. 
O, Ruma getdi, vuruşub bütün Rum ölkəsini tutdu. Hər il Mərvə, qardaşı 
Sultan Toğrula vergi göndərirdi. O, iyirmi il, peyğəmbərimiz ( Məhəmməd) 
əleyhissəlamın peyğəmbətliyinə qədər padşahlıq etdi. O, öləndən sonra qardaşı 
(Dukak) yerinə keçdi. Yeddi il padşahlıq etdi. O, ölüncə (Tokuz Yavku) padşah 
etdilər. Bu bir uyğur adıdır. O, on iki il padşahlıq etdi. 
Əsilzadə (Saman Yavqunu) Mavərnnəhrdə ondan sonra taxta oturtdular. 
Samanilər tarixində ona Saman Xuda deyirdilər və bütün samanilərin ulu 
babasıdır
161
. 
(601 b) ondan sonra (Ağım Yavqu) bir il padşahlıq elədi. Ondan sonra 
Kökəm Yavqun oldu. O, hələ uşaq idi. Bu məmləkətin Qara Şit adlı bir düşməni 
var idi. Dövlətin idarəsi üçün lazımi hökmləri bəylər verirdi. Birdən Qara Şit qoşun 
toplayıb ağır vuruşmaya başladı. Kökəm Yavqu ağır çətinliklərlə rastlaşdı. 
Düşmənlər ta evinin qapısına qədər hər yeri talan etdilər. Beşikdəki körpə qardaşını 
əsir aldılar və qənimət toplamaqla başları qarışdı. 
Kökəm Yavqunun ordusu yenidən gücləndi, qeyrət, mərdlik və istəklə 
qadın və kişilər toplanıb Qara Şitin ardınca getdilər. Onlara çatıb, darmadağın edib 
geri qayıtdılar. Haqq ədalətlə padşahlıq işləri ilə məşğul oldular. Bir neçə ildən 
sonra əsir alınmış kiçik qardaş böyük qardaşına belə xəbər göndərdi: ―Mən artıq 
böyümüşəm və həddi buluğa çatmışam. Qoşun göndərmək lazımdır. Onların 
köməyi ilə üstün gəlib bunlardan xilas olaram‖.  Kökəm Yavqu oraya ordu 
göndərdi və bu ordu Qara Şitin qoşunları ilə qarşılaşdı. Orada Kökəm Yavqunun 
qardaşına Sərənk adı
162
 vermişdilər. Onların arasından çıxıb qardaşının qoşununa 
qoşuldu. Ordular qarşılaşınca aralarında böyük vuruşma oldu. Hər iki tərəfdən 
çoxlu ölən və yaralananlar oldu. Axırda hər iki tərəf geri çəkildi. Sərəng ordunun 
qərargahına gəlib qardaşının qulluğunda yer öpdü və başına gələnləri danışdı. O 
dedi: ―Mən orada sərhənclik və ev-eşik ağası vəzifəsi vermişdilər‖. Kökəm Yavqu 
dedi: ―Burada da o işləri gör‖. 
Kökəm Yavqu iyirmi il padşahlıq edib qəflətən öldü. Sərəng qardaşının 
cəsədini bir tabuta qoyub bir il xəstə adı ilə saxladı və qapıları qoruyaraq ölkənin 
işlərini idarə edirdi. Bir ildən sonra ölkənin bəyləri toplanıb Sərəngin yanına 
gəldilər və dedilər: ―Bir ildir sən hökmranlıq edirsən, qardaşın sağdırsa onu bizə 
göstər. Yox, əgər ölübsə daha niyə gizlədirsən? Sən özün taxta çıxmalısan‖. 
Sərəng onun padşah olmasına onların razı olduqlarını görüb ağladı və 
dedi: ―Qardaşım bir ildir ki, ölmüşdür. Ölkəmizin düşməni çox olduğundan, bu işin 
açılmağını istəməmişəm‖. 
Sonra qardaşını üzə çıxarıb dəfn etdilər və özü də padşah oldu. Öləndən 
sonra oğlu Səbuk Təkin padşah oldu. Ondan sonra Qayı nəslindən
163
 olan oğlu 
Mahmud Səbuk Təkin hökmranlıq edirdi. O on doqquz... idi və ...il taxtda olmuşdu. 
Hindistanın bəzi şəhərlərini tutmuşdu. Onun tarixçəsidaha əvvəl geniş verilmişdi. 
(641 a) Ondan sonra oğlu Məsud padşah oldu. Qış mövsümündə 
qışlamaq üçün Gurgan və Mazandarana gəldi. Sultan Toğrulun yaxınları və 
qohumları, Kınıq Səlcuq və Çağrı bəy Davudun övladları və törəmələri Mərv, Bəlx 
və Herat vilayətlərini tutdular. Sultan Məsud onlardan vergi istəyəndə vermədilər 
və dedilər: ―Biz ancaq özümüzdən olanlara vergi veririk, çünki biz padşah 
nəslindənik‖. Məsud şah qışlamaq üçün Gurgan və Mazandarana gedəndə Çağrı 
bəy Davud Mahmudilərin əsas şəhəri olan Qəznəni almaq üçün tədbirlər tökürdü. 
Məsud bunu bilən kimi 30 min atlı ilə Mərvi mühasirəyə aldı. Kınıq Səlcuqun 
oğulları kömək üçün elçilər göndərdilər. Kəfən geyinib biz sənə tabeyik dedilər və 
Məsuda tuzqu və taqar
164
 vergisi göndərdilər. (Çağrı bəy Davud) elçi və xəbərçi 
göndərib buyurdu: ―Diqqətlə öyrənin görün Məsudun düşərgəsi haradadır və nə 
vəziyyətdədir‖. Onlar hər şeyi yaxşıca öyrənib gördüklərini yerli-yataqlı danışdılar. 
Çağrı bəy hət qapıya altdan geyinib üstdən qıfıllanmış 100 süvari qoydu və 
buyurdu: ―Gecə yarısı namaz vaxtı ayıq olun, birlikdə düşmən üzərinə gecə 
hücumu edəcəyik‖. 
Gecə müəzzin ―Ey Davud, səni yer üzündə özümüzə xəlifə etdik‖ 
ayəsini oxudu. Davud bunun nə demək olduğunu soruşdu. Mənasını öyrəndikdən 
sonra özü üçün bunun yaxşı olduğunu anladı və bir də qulaq adı. Hafiz deyirdi: 
―Allahım! Sən istədiyini yüksəldirsən, istədiyini isə yerə yıxırsan. Xeyir-bərəkət 
sənin əlindəndir. Sən hər şeyə qadirsən‖. 
Davud bu ayənin də mənasını bilmək istədi. Onu da xeyirli sandı, 
ürəkləndi və cəsarəti artdı. Qardaşı Çağrı bəylə
165
 sözləşəndən sonra birlikdə ürək 
arxayınlığı və təmiz qəlblə şəhərdən çıxıb bir neçə yerdən düşmən üzərinə yeridilər. 
Döyüşçülər bir anda Məsudu tutub Davudun hüzuruna gətirdilər və təslim etdilər
166
. 
Səlcuq türk padşahlarına çadır düzəldən Keraküçü Xocanın oğlu 
Toskurmuşun nəslindən olub Kınıq biyundan idi. Nuştəkin Qarça da Sultan 
Məhəmməd Xarəzmşahın uzaq əcdadı olub, Oğuz boyunun Beqdim övladlarından 
idi. Nuştəkin Səlcuq sultanlarının qulluğunda olanlar arasında idi
167
. 
Oğuz soyundan olan padşahlar beş övladın törəmələridir: Kayı, Yazır, 
Eymur, Avşar və Beqdili. Padşah yalnız bu boylardan olmuşdur
168
. 
Şah Məlikin bəylərindən olan Kınıq Qazıqurdun Salvur Dingli bəy adlı 
bir nökəri vardı. Deyirlər ki, Şah Məlik məğlub olan vaxt bütün Oğuz bəyləri 
Mərvdə toplaşdılar. Salvur öz qəbiləsindən olan on min atlı ilə köç edib Xorasan 
sərhədinə gəldi və Kuhistan, Təbas və İsfəhan tərəfləri uzun müddət talan etdi. 
Nəhayət səlcuqlar bu ölkələri tutanda Salvur onlarla birləşdi və uzun müddət 
onlara kömək etdi. Axırda onun övladları fars tərəfə getdilər və o ölkəni aldılar. 
Tarixdə Salqurilər adlanan fars atabəyləri onların nəslindəndirlər
169
. 
Adı ...... olan digər Oğuz bəyi min atlı ilə Ceyhunun o tayında yurd 
salmışdı. Qışlamaq və yaylamq üçün Balkan dağlarına və eləcə də Xarəzm 
sərgədlərinə gedirdi. Kutluq bəy və Qazan bəy
170
 onun övladlarıdır. Onların nəsli 
hələ də davam edir. 
Rum türkmənləri Karamanlar, Əşrəflər və digər türkmənlər, Səlcuq 
sultanı Toğrul Ruma getdiyi vaxt onunla olan həmin iyirmi min türmənlərdəndir. 
Toğrul geri qayıdanda onlar orada qalıb yurd salmışlar. Onların bəyi və 
başçısı Kınıq soyundan olan Arslan idi. 
Bundan əlavə, Oğuzlar parçalanıb dağılanda şah Məlikin Yazır 
boyundan olan bir bəyi və Əli xanın oğulları... Yazır tərəfə getdilər. Onlar Hisar 
dağını
171
 özləri üçün yurd və məskən seçdilər və orada bünövrə saldılar. Onların 
nəvə-nəticələri hələ də orada yaşayırlar. 
Allahın köməyi ilə Oğuz və nəslinin, eləcə də türk sultanlarının anılması 
tamamlandı. 
 
ġƏRHLƏR 
 
Ön söz 
 
1
Bu barədə ətraflı məlumat üçün bax: Бартольд В. В. Туркестан в эпоху 
монгольского нашествия. – М., Соч., 1963; yenə onun: Очерк истории 
туркменского народа. - М., Соч. т. II, ч. 1, 1963; yenə onun: Султан Синджар и 
гузы (по поводу статьи Иностранцева К. А.) - М., Соч. т. II, ч. II, 1964. 
2
Рашид ад-Дин. Сборник летописей. Перевод с персидского Хетагурова Л. А. 
– М. Л., т. I, кн. 1, 1952. 
3
Dietz F. Der Neuentdeckte oughusisme Cyklop. – Halle und Berlin, 1815. 
4
Радлов В. В. К. Вопросу об уйгурах. (Приложение к 70 тому Записок АН, № 
2, - СПб., 1893, с. 21 – 28) və onun digər əsərləri. 
5
Бартольд В. В. Турецкий эпос и Кавказ. – М.,  
6
Riza Nour. Oughous-name. Epopee turgue. – Aleksandrie, 1928. 
7
Pellot P. Sur la legende d΄Oguz-Khan et ecriture ouigure. Toung Pao, XXVII,,, 
1930, 4 – 5, 248 – 538. 
8
Bang W., Pachmati G. R. Die legende von Oghuz-Kaghan. – SPAW. Phil-hist. Kl., 
XXV, 1932, 1- 44 Türkcəyə tərcümə edəni M. Ergin. Oguz Kagan destanı, İstanbul, 
1970. 
9
Orkun H. W. Oguzlara dair. – Ankara, 1935. 
10
Щербак А. М., Огуз-наме. – М., 1959. 
11
Eraslan Kemal. Manzum Oguzname. – İstanbul, 1976. 
12
Kononov A. Н. Введение к «Родословной туркмен». Сочинение Абу-л-Гази, 
хана хивинского. —M. —L., 1958, c. 22, 82 и сл. Bundan sonra: РT. 
13
Бартольд В. В — M., Сoч., т. VIII, c. 270—310. 
14
Стори Ч, A. Персидская литература. Библиографический обзор. Пер. c 
английского Ю. Э. Брегеля — M., ч. I, 1972, c. 305. Bundan сonra: Стори. 
15
Петрушевский И. П. Рашид aд - Дни и eгo иcтoричeckий труд. V kн.: Рaшид 
aд-Дин. Сборник летописей. — M. — L., т. I, 1952, c. 25 
16
Mahmud Kaşqari. Divan-i luğat it-türk. 
17
―Oğuznamə‖. Topqapı kitabxanası (Bağdad Köşkü fondu), № 282. ―Məcmue-yi 
hafiz Əbru‖ toplusunda. 
18
Ehtimal ki, burada əlyazmasını köçürən katib səhifələrin nömrələrini 
qarışdırmışdır.. Belə ki, sonuncudan əvvəlki vərəq 601 b rəqəmi ilə 
nömrələnmişdir. 
19
Бернштам A. Н. Иcтoричeckaя легендa oб Oгуз-kaгaнe. — coвeтckaя 
этнoгрaфия, 1935, № 6, c. 33. Bundan sonra: Бернштам A. N. Göstərilən əsəri. 
20
Oğuzun Çin mənbələrindəki Mode ilə eyniləşdirilməsi barəda N. Y. Biçurin 
müfəssəl yazmışdır: Cобрание cвeдeний o нaрoдax, oбитaвшиx в Срeднeй Aзии 
в древние времена. —M. —L., т. 1, 1950, c. 225—226. Həmçinin, bax: Koрoглы 
X.  Oгузckий гeрoичeckий эпoc. —M., 1976, c. 15, 44—45, 78—79. 
21
Bernştam A. N. Göstərilən əsəri, səh. 42—43. 
22
Əd-Dəvadari. Dürər ət-tican və qürər tavarix əz-zəman (İstanbuldakı 
Süleymaniyyə kitabxanası əlyazması, № 523, 202 a-b vərəqləri). Bundan sonra: 
əd-Dəvadari. 
23
Raşid ad-Din. Сборник летописей, т. 1, kн. 1, c. 80—91. 
 
Oğuznamə 
 
1
Olcay (Ulcay) adı ―Cami ət-təvarix‖də (s. 80, 81, 153) Bulca (Əbulca), Əbul-
Qazidə (s. 39.) Amulca kimi qeyd edilir. Müasir şəxc adı Ulcatayla müqayisə edin. 
2
Ortak və Kurtak. Hər iki məntəqə Balxaş gölündən şimal-qərbdə, Temiz və Kara-
Sor gölləri arasında Akmolinsk-Karkaralinsk xəttində, Sarı-su, Çapan-su və 
Manaka çayları arasında yerləşir. Teymurun yürüşləri ilə əlaqədar xatırlanır (Şami. 
Zəfərnamə, 1, c 470). Ç. Ç. Valixanova görə (Coбр. coч., 1, c. 647) —Urtak 
(Ortak) və Kortak (Kertak) —Mərkəzi Qazaxıstanda, Betnak-Dal çölündən şimalda 
yerləşən dağdır. 
3
İnanc şəhəri (Yafenc) Qazaxıstanın Semipalatinsk vilayətində, Ayaquz çayı 
üzərindəki Ayaquz şəhərinin yaxınlığında, yaxud onun yerində olmuşdur. Mahmud 
Kaşqarida (1,59) ―Çay adıdır‖; Yaqutda (III, 375): ―Yafenc İli yaxınlığında 
şəhərdir‖. Cüveynidə (ingiliscə nəşri, I, 356) şəhərin adı Yafənc kimi oxunur və 
türkcə Yananc (Yanancı) kimi tələffüz olunur. Türkcə yapınca və çapanla 
müqayisə edin. 
4
Borsuk, Barsuq (Böyük və Kiçik) adlanan yer (qumluq) Muqocar massivindən 
cənub şərqdə yerləşir və Aral sahillərinə qədər gəlib çatır. Ç. Ç. Valixanova görə 
(1, 648) Borsuk qumluqları Çelkar dəmir yol stansiyası ilə Aral arasındadır. 
5
Talas   (ər, Taraz)  — Qırğızıstanda şəhər və eyni adlı çayın vadisi. Karı  Sayram   
(indiki  Sayram)   — Çimkəntin   12  kilometrliyində eyniadlı çayın sahilində kənd. 
Bax: P. P. İvanov. Caйрaм. Cб. Туркистанского восточного института. —
Тaшkeнт, 1923, c. 46—56. 
6
Kunçi (Kundji, Kunci, Qoyunçi) — Ordanın oğlu, Cucinin nəvəsi, Çingiz xanın 
nəticəsi. Xubilay xaqanla mübarizəsində Kayduya kömək etmişdir. 
Elxanilər-Arqun və Qazanla dostluq münasibətlərində olmuşdur. 
7
Kaydu (monqolca Xaydu) — Kaşinin oğlu, Ugedeyin nəvəsi, Çingiz xanın 
nəticəsi. 1261 — 1301-ci illərdə Orta Asiyanın şərq hissəsində hakimiyyət 
sürmüşdür. 
8
Yavqu (Yabqu, Yafqu) — qərb türklərində baş hökmdar titulu (DTc, 222, 223, 
249). Rəşidəddin İsmaililər haqqında fəsildə (Daneşpəjuhun nəşri, 
Tehran, s 220) bu titul ―Çəfqa, Cübbə‖ şəklində verilir. Əbu-l-Qazidə titul Bakuy 
(Yakuy olmalıdır) kimi yazılır. Mahmud Kaşqaridə Cəfqa-kəndxuda, 
subaşi deməkdir. Bu ləqəb, ümumən, ―başçı, rəis‖, başqa sözlə —padşahdan 
tutmuş kəndxudaya qədər bütün şəxslər mənasına uyğun gəlir. Rəşidəddində 
(I, 1, s. 81): ―Bütün tayfalar üzərində hökmranlıq edən adam‖. Əbü-l-Qazidə(39): 
ilin ağsaqqalı (il uluğu). 
9
―Cami ət-təvarix‖ə görə (c. I, kitab 1, s 76, 77, 81). Oğuzun əmiləri Or xan, Kür 
xan və Küz xan idi. Əbü-l-Qaziyə görə isə onlar Ur xan, Gur xan və Kır xan 
adlanırdılar. 
10
Oğuzun anasının adı Ay-Kaqan idi (bax: Riza Hyp, s. 15, Şerbak A. M., s. 22). 
11
Bu döyüş haqqında bax, həmçinin Əbü-l-Qazi (s. 42). Burada öldürülənlər 
arasında Oğuzun sonuncu arvadının atası Or xan yoxdur. 
12
―Cami ət-təvarix‖də (s. 83): ―Oğuz qalib gəldi, Talas və Saramdan Buxarayadək 
olan vilayəti zəbt etdi‖. 
Qaraqurum şəhərini Ugedey xan uyğurların qədim paytaxtı Qara balqosunun 
yaxınlığında saldırmışdı. Qaraqurum deyilən yer adı (Xanqay dağları rayonunda 
Selenqa çayının sağ qolu Orxan çayının yuxarı axarında) əvvəllər də mövcud 
olmuşdur. Qurum ―qara qaya və qala‖ deməkdir (bax: ―Dorfer‖, III, 460). 
13
Tuqla çayı — Kentey dağlarından başlayıb Selenqaya qovuşan Tola çayıdır 
(Moqolların gizli tarixində — Tuula). 
14
Ad ―moval‖ kimi təsbit olunur. Əbü-l-Qazidə Oğuzun babasının adı Moqul  (A. 
Tumanskinin tərcüməsi c 10); Moqol  (A. N. Kononovun tərcüməsi, s. 40; hərçənd, 
A. N. Kononov yazır ki, ―fonetik baxımdan ―moqul‖ yazmaq daha yaxşı olardı) 
kimi verilir. Beləliklə, Əbü-l-Qazidə söhbət Moqol xandan gedir. O, həmçinin, 
yazır (s. 76): ―O vaxtlar özbəkləri moqol adlandırırdılar‖. İkinci halda ―Moval‖, 
Rubruka görə (s. 92, 113 və i. a.) moal, moqal, moqol — tayfa adıdır (monqolca 
―monqxol‖un türk formasıdır). 
Plano Karpini ilə müqayisə et: ―Su-moqol — su monqolları‖. Müfəssəl məlumat 
üçün bax: Д. Банзаров. O проиcxoждении имени «monqol».. Coч., — M. 1955, 
c. 167—174. 
15
Oğuz haqqında şifahi rəvayətlərdə bu təfərrüat yoxdur. 
16
Başqa bir yerdə (―Cami ət — təvarix‖, 1, 1, 83, 84) Rəşidəddin yazır ki, uyğur 
türk dilində ―birləşmək və yardım etmək‖ deməkdir və Oğuz ―ona qoşulan və 
onunla əlbir olanlara uyğur adı verdi. Bu, türk sözüdür və farcca mənası belədir: o, 
bizə qoşulmuş, kömək və həmrəylik göstərmişdir‖. 
Sözün etimologiyasına dair fikirlərlə əlaqədar bax A. A. Semyonovun ―Cami ət — 
təvarix‖ə şərhlərinə (I, 1, s 84, qeyd 1) A. N. Kononova (s. 84— 85, qeyd 35). 
Burada zəruri ədəbiyyat da verilmişdir. 
17
Kanqlı (kanq sözündən) və kanlı (kan sözündən) arabalı, yəni arabası olanlar 
anlamını bildirir. Bax: Taçata sözlügü (IV, 2234)—kanlı (kanqlı) —araba; DTS (s. 
418, 419); kanqa, kanqlı — araba; В. A. Гордлевски (Гocудaрcтвo 
Сельджукидов, c. 128) çağdaş Anadolu türklərinin arasında kanlı (araba) sözünün 
işləndiyini qeyd edir. s. Jö Malov (Пaмятники, c. 411) kanlının mənasını ―minik‖ 
kimi vermişdir. Bax həmçinin: В. В. Бартольд. O koлecнoм и верховом 
движении в Среднeй Aзии, Сoч., IV, 406-408. 
18
İl olmaq — öz üzərində hakimiyyəti tanımaq, dövlətin tərkib hissəsi, vassal, 
müttəfiq olmaq. 
19
Çox ehtimal ki, İkariyyə Pamirdəki Zorkul gölü, Vahan-dərya və Ağsu çayları 
arasında yerləşən vilayətin adı idi. 
20
Yəqin ki, söhbət Pənc çayından gedir. 
21
Sınmi (Tinesi) Oğul Yağma xan Göytürk kitabələrindəki Kəşmir hökmdarı Tinesi 
oğlu Yadiqmadır. Ehtimal ki, Tinesi Çin dilindəki Tien-izi — ―Allahın oğlu‖ 
sözündəndir. Bax: K. Yan, s 21. Ehtimal ki, Oğuzun Kəşmirə yürüşü zamanı 
burada yağma adlı qüdrətli tayfa yaşayırmış. 
22
Mətndə ―Çin‖ bütövlükdə ölkənin adı kimi çəkilir. Maçin (Manzi) - isə Cənubi 
Çin mənasını bildirir. ―Cami ət-təvarix‖də (I, 1, s 160) deyilir ki, Sübedey 
Bahadurun qardaşı oğlunu ―Bayanla birlikdə ordunun əmiri kimi monqolların 
Nankiyas adlandırdıqları Çin və Maçin ölkələrini zəbt etməyə göndərmişdilər‖ və 
―onlar oraya getdilər və yeddi il ərzində Nankiyas vilayətini bütünlüklə tutdular‖ 
(I, 1, s 188). 
23
Türkan — İrtışın qollarından biri., Ehtimal ki, bu dağlar Cunqariya Alatausunun 
qollarıdır. 
24
Əgər Balxaş gölü — Cunqariya Alatausu —Sasıkkol və Alakol gölləri arasındakı 
ərazi İnal xanın ölkəsi adlanırdısa, onda, ehtimal ki, bu Yenisey qırğızlarının ölkəsi 
idi. 
25
Ola bilər ki, burada adları mənbələrdə başqurdlarla yanaşı çəkilən kelarlar 
nəzərdə tutulur: Bax: hüdud, 318—319. Cüveyni (ingiliscə tərc., 
I, s 270). Rəşidəddin (I, 1, s, 66, 73, 103). 
26
Kara Şit Yavqı Kara Şit Yağı (Yavqu) da ola bilər. Əbü-l-Qazidə (s. 69): ―Oğuz 
ilinin Kara Şit adlı bir düşməni var idi‖. Şit haqqında bax: P. Qolden I, s, 173, 174. 
27
Belə çıxır ki, Oğuzun adında ―xeyirxah‖ anlayışı da vardır. 
28
Qara Süluk uyğur ―Oğuznamə‖sində (M. Şerbak, s. 56). Uluq Turuq adlanır. 
29
Buna bənzər rəvayət yakutlarda da var. Bax: A. П. Окладнтков. Яkуты. —M., 
1955, c, 354. 
30
  ―Cami ət-təvarix‖ə görə (Berezin İ. N., s. 18, 19; I, 1, s. 84). Oğuz 17 il ərzindэ 
İt Barak tayfası ilə iki dəfə müharibə aparmışdır. Əbü-l-Qazi (s. 43, 45) nəql edir 
ki, Oğuz hökmdarı İt Barak xan adlanan il ilə vuruşmuşdur. A. M. Şerbaka görə (s. 
58). İt Barak — ―Şamanların minib göyə qalxdıqları uzun qıllı itdir‖. Bu ölkənin 
harada yerləşdiyi barədə qəti bir söz demək çətindir. Plano Karpini (c. 48, 72) yazır 
ki, ―Okean üzərində hansısa bir ölkə var. Orada bədheybət varlıqlar tapmışlar. Bizə 
deyildiyi kimi, onlar hər cəhətdən insana bənzəyirdilər, başları adam başı idi, üzləri 
isə it sifətinə oxşayırdı‖. Bu xalqın ―it sifəti var‖ və onlar ―samodilərin arxasında, 
Okeanın sahillərində səhrada yaşayırlar‖ (İohann de Halanofontibus, s 15), Qafqaz 
dağları zonasında ―maraldan bərk qaçan‖ belə adam — itlərin yarımit, 
yarımadamların olduğunu təsdiq edir. İt başlı ulus haqqında əfsanəyə dair həmçinin 
Əbdül Qadir İnanın qeydinə (s. 194) və A. N. Kononovun şərhlərinə (s, 88, qeyd 
44) bax. 
31
Burada Volqanın deltası nəzərdə tutula bilər. Əbü-l-Qazidə (c. 43): «Vuruşmanın 
getdiyi ycrin qarşı tərəfində iki böyük çay axırdı (Oğuz xan) bir neçə gün bu iki 
çayın arasında qalıb, qaçıb dağılışan ordusunun qalıqlarını topladı‖., 
32
Marko—Polo Qaranlıq Ölkəni Sibir ərazisində (Ural, Tura və Ob çayları 
arasındakı ərazidə) yerləşdirir, hər halda, bu yer Ural dağlarından şimal-şərqdşdir. 
İbn Bəttutə (s. 11, 398 və i. a.) xəbər verir ki, Qaranlıq Ölkəyə Bulqarlar 
Ölkəsindən keçib getmək olar. Buradan Qaranlıq Ölkəyə it qoşumu ilə 40 günlük 
yoldur. 
33
Buna bənzər süjet Marko Polo (s. 166) tərəfindən də qeydə alınmışdır, ―Tatarlar 
buraya (yəni Qaranlıq Ölkəyə —R. Ş.) bax belə gəlirlər: onlar buraya qulunlu 
madyanlarla gəlir, qulunları sərhəddə qoyurlar ki, madyanlar öz qulunlarının 
yanına qayıtsınlar. Onlar yola insanlardan yaxşı bələddirlər, Belə ki, tatarlar 
madyanlarda bura gəlir, qulunları isə arxada qoyurlar. Burada əllərinə keçəni qarət 
etdikdən sonra geri qayıdırlar, madyanlar öz qulunlarına doğru gedir və öz yollarını 
yaxşı tanıyırlar‖. 
34
Süjet Nizaminin ―İskəndərnamə‖ poemasına keçmişdir. 
35
Mətndə bu ölkənin adı çəkilmir. Çox ehtimal ki, bu, Volqanın aşağı axarı ilə 
Qafqazın dağətəyi yerləri arasındakı torpaqlardır (ola bilər ki, Kalmıkiyadır). 
36
Atil (Adil, İtil, İdil) — Volqanın türkcə adı. 
37
Şixnə (Şihnə) — şəhər komendantı, qarnizon rəisi (şihnə ərşbcə qarnizon 
deməkdir) mənalarına müvafiq gələn vəzifə. Bu vəzifəni daşıyan şəxs şəhərin 
təhlükəsizliyi və əmin-amanlığı üçün cavabdeh idi. 
38
Yarlıq (türk-monqolca — ―sərəncam, əmr‖) —xanların verdiyi yazılı fərman. 
Yarlıqlar, əsasən, toxunulmazlıq və imtiyazlar haqqında fərmanlar idi. Payıza 
hökmdarın adından mandat kimi verilən üstü imzalı lövhəcik. Yol buraxılışı kimi 
istifadə olunan payızanın sahibi onun vasitəsilə özünə lazım olan hər şeyi ala 
bilərdi. -Tapşırığın vacibliyindən asılı olaraq, payıza qızıldan, gümüşdən, 
çuqundan, bürüncdən və taxtadan ola bilərdi. 
39
Alafa — döyüşçülərin azuqəsi və atlar üçün yem. Ulufa — döyüşçülərin təminatı 
vэ məvacibi. 
40
Mətndə ad buraxılmışdır. ―Oğuznamə‖ əsasında bərpa edilmişdir. Addakı hər üç 
söz bu və ya digər şəxsin qeyri-adi bacarıqlarının təzahür etdiyi müəyyən şəraitlə 
bilavasitə bağlıdır. Barmakluq Cosun Billikin əlamətdar keyfiyyəti qəsb edilmiş 
qəniməti daşəmaq vasitəsi axtarıb tapmaq fərasəti idi. Bütövlükdə ―Barmakluq 
Cosun Billik‖ birləşməsi ehtimal ki, ―əlüstü bilən (işin mahiyyətinə baş vuran) 
deməkdir. Bax: A. M. Şerbak. Oquz-name. —M., 1959, s 52, 96. 
41
Mətndə uqruk — düşərgə, hökmdarın daşınar əmlakı və ailəsi. 
42
Oğuzun atının itməsi ―Oğuznamə‖nin uyğur versiyasında əksini tapmışdır. A. M. 
Şerbak (s. 47—48). Oğuz Kaqan dastanı (c. 9—10). 
43
Şabəran (Şabran) — xarabaları Azərbaycan Respublikası, Dəvəçi rayonunun 
Şahnəzərli kəndinin yaxınlığında  qalan orta əsr şəhəridir. 
44
Şamaxı hələ uzun müddət xaraba qaldı və yalnız Şirvanşah Qubadın (1043—
1049) hökmranlığı vaxtında Oğuzlar Şirvan torpaqlarından xeyli cənubda yürüş 
keçirməklə məşğul olub, Şirvana nəzarəti zəiflətdikdə ―Yəzidiyyə (Şamaxı) 
şəhərinin ətrafına yonulmuş daşlardan möhkəm divar çəkildi və türk-Oğuzların 
qorxusundan ona dəmir qapı qoyuldu‖. Bax: В. Ф. Mинoрckий. Иcтoрия 
Ширвaнa и Дeрбeндa. — M., 1963, c. 56. 
45
Sabalan (Sevalan) — Ərdəbil yaxınlığında dağ. 
46
Alatağ və Ağdiberi dağları Van gölündən  (Türkiyə)  cənubdadır. 
47
Ucan (Uçan) — Cənubi Azərbaycanda şəhər. 
48
Bu parça sonradan əlavə olunmuşdur və   ―Azərbaycan‖ toponiminin 
etimologiyası qondarmadır. 
49
Diyarbəkr — Van gölündən cənubda şəhər. 
50
Şam məfhumuna Van, Bitlis, Urfa, Mərdin, Antep, Xitay  (müasir Türkiyə) 
şəhərləri və ətrafları  və Suriyanın  şimal  hissəsi daxil  idi. 
51
 İrbil və Mosul — İraqın şimalında şəhərlər. 
52
Rakka — Suriyanın şimalında şəhər. 
53
Antakiya — Türkiyədə, İskəndərundan cənubda şəhər. A. Z. Validovun 
məlumatına görə (s. 91, qeyd 257 a), Oğuzlar Antakiyanı ―Batak Şəhr‖ 
adlandırırdılar. Onlar buraya elliklə köçmüşdülər. Onların başçıları (bəyləri) isə o 
həndəvərdəki Bəy Dağları deyilən dağlarda yaşayırdılar. Burada, əsasən, qarluk 
tayfaları yaşayırdı. 
54
Təkfur - Yəqin ki, söhbət Bizans imperatorundan gedir. 
55
Qoşunun avanqard (mankala)  dəstəsinin  ardınca gələn hissəsi keçələ yaxud 
keçilə adlanırdı. 
56
Ordunun şəhərdən kənara çıxarılması bütün türk sülalələrində müşahidə olunur. 
Qoşun şəhərə ancaq əhali üsyan qaldırdıqda yeridilirdi. 
57
Söhbət Aralıq dənizindən gedir. 
58
Tağar — 1) ordunu ərzaqla təmin etmək üçün rəiyyətdən yığılan natural vergi;  2) 
taxıl çəkmək üçün ölçü vahidi. 100 Təbriz məninə (295 kq) bərabər idi. 
59
Oğuz su sərhədlərindən danışarkan yolları üstündəki hansısa çayları (məsələn, 
Fərat), yaxud Bosfor və Dardanell boğazlarını, Od dedikdə isə Bizans neft 
mərmilərini nəzərdə tuturdu. 
60
Haqqında söhbət gedən hadisələr Kiçik Asiya və Suriya (Şam) ərazisində ayrı-
ayrı müstəqil müsəlman əmirliklərinin və səlibçi torpaqlarının mövcud olduğu 
XI—XII əsrlərdə baş vermişdir. 
61
Xarvar  —  hərfi  mənada  ―eşşək  yükü‖ deməkdir.  XIII  əsrdə  80  kq-a bərabər 
id. 
62
Quta—Dəməşqi əhatə edən geniş bağ sahəsi belə adlanır. 
63
Xəlil (Xebron) — Fələstində şəhər (Qüdsün cənubunda). Əfsanəyə görə İbrahim, 
İshaq və Yaqub peyğəmbərlərin qəbri buradadır. 
64
Bəəlbək (Heliopol) — Livanda qədim şəhər. Eramızın əvvəlində burada günəş 
məbədi var idi. Roma hakimiyyəti dövründə burada Vakx  (Baxus) 
məbədləri də mövcud olmuşdur. 
65
Oğuzun Ruma, Suriya və Misirə yürüşləri ―Oğuznamə‖də əksini tapmışdır (Bax: 
A. M. Şerbak, s, 54, 55, V. Banq və Q. Rəhməti, (s. 11, 12, 26, 27). 
66
Burada söhbət ancaq İsfahandan cənubda yerləşən Lur (Luristan) dağlarından 
gedə bilər. 
67
Dəmavənd dağı (hündürlüyü 5604 m) Tehranın şimal-şərqindədir. 
68
Bu hekayət ―Cami ət-təvarix‖də (c. 1, kitab 1,  səh. 85) və Əbü-l-Qazidə (s. 46) 
var. ―Oğuznamə‖yə görə bu ac qadının ərinin adı Təmyürdü Kequl idi (A. M. 
Şerbak, s. 49—50, V. Banq və Q. Rəhməti, s. 10). Mahmud Kaşqari xalac 
termininin etimologiyasını bela izah edir: ―Gözləyin, qalın və ömrünüzü uzadın‖. 
―Oğuznamə‖də: ―Burada qal, ac‖; ―Cami ət-təvarix‖də — ―qal ac‖. 
69
Mazandaran — Xəzər dənizinin cənub sahilləri yaxınlığında vilayət. Gürgan 
(Qorqan, Curcan) — Xəzər dənizinin cənub-şərq sahillərində vilayət. Dehistan — 
mərkəzi İranda dağlıq vilayət.. Kuhistan — Xəzər dənizindən cənubda dağlıq 
vilayət. 
70
Amul, Sari və Astarabad — Xəzər dənizinin cənub va cənub-şərq sahilində 
yerləşən şəhərlər. 
71
İsfərain — İranın  şimal-qərbində, Ətrək çayından cənubda   şəhər. Sebzevar — 
İranın şimal-şərqində, Kəl-Şur   çayının sağ sahilində şəhər. 
72
Nişapur — İranın şimal-şərqində, Sebzevardan qərbdə şəhər. 
73
Tuc — Şərqi İranda şəhər. 
74
Abivərd (Bavərd) —İranın şimal-şərqində şəhər. 
Səraxs — Türkmənistanın cənubunda şəhər. 
Mərv (indiki Marı) — Türkmənistanda şəhər. 
75
Herat — Qərbi Əfqanıstanda, Hərirud çayının sağ sahilində şəhər. 
76
Bayqız (Badgis, Bazgis, Badzgis) — Heratla Səraxs arasında yerləşən vilayət. 
Orta əsrlərdə burada köçəri - türklərə məxsus çoxlu sürülərin otladığı gözəl 
otlaqlar, yaylaqlar olmuşdur. 
77
Qur - heratla Bamian arasında, Hərirud və Hilmənd (Əfqanıstan) çaylarının 
yuxarı axarlarında mövcud olmuş tarixi vilayət. 
Qurcistan — Murqab çayının yuxarı axarında, Qurla həmsərhəd vilayət. 
78
Oğuz bu iki-üç ailəyə qarluk adı vermişdi. Çin mənbələrinə görə, qarluklar üç 
tayfa idilər (türk sənədlərinə görə onları ―üç qarluk‖ adlandırırdılar). Şavana görə 
(Document, 78) bu üç tayfa (Mu-lo, Pu-for va Ta-çeli) VIII əsrdə Göytürklərlə 
vuruşmada iştirak etmişdi. ―Oğuznamə‖də haqqında bəhs olunan üç qarluk tayfası 
Hüdud əl-aləmdə də xatırlanır (s. 286, 297), Burada Çu çayı hövzəsində yaşayan 
qarluklardan söhbət gedir. 
79
 Bu hekayət ―Cami ət-təvarix‖də  (s. 84—85)  və Əbü-l-Qazidə  (s. 45)  əks 
olunmuşdur. Uyğur ―Oğuznamə‖sində A. M. Şerbak, s. 48—49)  bu ad Kaqarluq 
kimi qeyd edilir. 
80
Deməli, qarluklar Qurda, Bamianda,    Toxarıstanda,  Pamir—Alayda, Fərqana və 
Çu—Talas dağlarında xalaçlarla qonşuluqda yaşayırdılar. 
81
 Zarəfşan çayı nəzərdə tutulur. 
82
Yalqız Ağac Səmərqənddən şimal-qərbdə yerləşirdi. Bura Teymurləngin çox 
xoşladığı istirahət yeri idi (Zəfərnamə, 1, s. 451, 493). 
83
Oğuzun öz yurdu Balxaş ətrafında, Kurtak və Ortakda idi. Bax: ―Cami ət-
təvarix‖, s, 86, 
84
Bozok və üçok terminlari haqqında mülahizələrə dair bax: A. Н. Koнoнoв. 
Рoдocлoвнaя туркмен (s. 10—11, qeyd. 85). 
85
 Kıl Barakın   (İt Barakın)   üsyanı    ―Cami ət-təvarix‖da,    (s.  84)   və  İ. N. 
Berzində də (s. 18—19) əksini tapmışdır. 30-cu qeydə də bax. 
86
Qıpçaqların Kıl Barakın üsyanını yatırmasına  dair  həmçinin  bax: Berezin İ. N., 
s. 19. 
87
Atil Volqa çayıdır. Yaman — suya gəldikdə isə bu adla bir neçə çay var: 1) 
Yaman — su — duzlu Tengiz gölünə tökülən Kon çayının qolu; 2) Yaman-sarı - 
Sarı-su çayının qolu; 3) Yaman-yelge — Kama çayına tökülən Ufa çayının qolu; 
çox güman ki, burada Ural (Yaik) çayı nəzərdə tutulur. Hər halda  Yaman-su Atil  
(Volqa)  və Sırdərya çayları  arasındakı ərazidə  axan çaylardan birinin adı 
olmuşdur. 
88
İndır - Tarığı lokallaşdırmaq mümkün olmadı. A. Z. Validova görə indır-xırman, 
tarıq isə taxıl deməkdir; bu söz birləşməsi xırmanda əldə edilən məhsuldan alınan 
vergi mənasını bildirir. 
89
Yenikənd Oğuzların saldıqları ilk şəhərdir. 
90
Bu mənsəb sahibinin adı ―Cami ət-təvarix‖də (s. 86 və i. a.) Eryəngi — Kand 
İrkıl Xoca; İ. N. Berezində (s. 23) — İgit İrkıl Xoca, Əbü-l-Qazidə 
(A. N. Kononov, s. 49—50, 91, qeyd 87) — Erkil Xocadır. Eyrəngi — Kənd 
Yenikəndin (s. 98) katib tərəfindən təhrif olunmuş adı deyilmi? 
91
Tamğa — əsasən mal-qaraya vurulan tayfa nişanı  (damğa). 
92
Onqon termini haqqında bax: Д. К. Зeлeнин. Kульт oнгoнoв в cибири. — M., 
L., 1936; Abdulkadir İnan. Ongon. S, 277—285; həmçinin bax: L. A. Semyonovun 
Rəşidəddinin ―Cami ət-təvarixi‖nə dair şərhlərinə  (s. 87, qeyd 1). 
93
‖Cami ət-təvarix‖də və Berezində: ―möhkəm‖. Adı Kayıq, Kay, Kayqat, Kıyqat, 
Kıyat, Kara—Kay və Örünk—Kay kimi də çəkilir. 
94
Sam-Süyrək — Daşkənddən şimal-şərqdə dağ aşırımının adı. Ərəb 
coğrafiyaşünaslarının əsərlərində xatırlanır. 
95
Ətin bölüşdürülməsinə dair təfsilat, bax: Əbü-l-Qazi, (s. 51—52, s 535—565). 
96
Ehtimal ki, ―Oğuznamə‖də Oğuzların hərbi təşkilatı barədə fəsil olmuşdur. Bu, 
Teymuri Uluqbəyin hakimiyyəti dövründə yazıya alınmış oğuz dastanlarından da 
(bax: Britaniya muzeyinin nüsxəsi, add. 26190, vv. 206—21a) görünür. Tatarlarla 
monqolların döyüşünün təsvir olunduğu parçada deyilir: Oğuzun ordusu yeddi 
hissəyə bölünürdü. Birinci hissə monqolca bulcunqar, türkcə isə qaravul adlanırdı. 
O, ordunun - əsas qüvvələrinin başında dururdu. İkinci hissə monqolca manqolay, 
türkcə yeravul, ərəbcə isə müqəddimət əl-cəyş adlanırdı. O, gənc, igid 
döyüşçülərdən təşkil olunurdu. Üçüncü hissəni Olcay xan monqolca branqar, 
türkcə ön qol adlandırırdı ki, bu da ərəbcə maymana (sağ cinah) deməkdir. 
Dördüncü hissəni Olcay xan monqolca çuvanqar, türkcə sol qol adlandırırdı ki, bu 
da ərəbcə maysara (sol cinah) deməkdir. Beşinci hissə ordunun gözüdür. O, qol 
adlanır və ordunun sağ və sol cinahları arasında yerləşdirilir. Ordunun komandanı 
və bayrağı (tuğ) burada olur. Altıncı hissə kücüngər adlanır və beşinci hissənin 
(qol) arxasında durur. Ona türkcə ciqdavul, bəzən isə ökcə deyilir. Yeddinci hissə 
monqolca bistinqar, türkcə isəə buxtarma adlanır və altıncı hissənin (küçüngər) 
arxasında yerləşir. Onların ərəbcə adları yoxdur. İki ordunun rastlaşdığı yerə qarşı 
deyilir‖. 
Ordunun tərkibindəki urun, solqay, savrum, ünüş və küşük bölmələrinin də adı 
çəkilir, lakin izah olunmur. 
Çox güman ki, türk dastanı ―Oğuznamə‖ əvvəlcə monqol dilinə, ondan sonra isə 
fars dilinə tərcümə olunmuşdur ki, Rəşidəddin də həmin tərcümədən istifadə 
etmişdir. 
97
Yaylaq və qışlaqların adlarını oxumaq mümkün olmur. Sayram — Sayram-nor 
gölü (Kulcadan şimalda), Başqurd — Ural dağları ola bilər. Qarabağ 
Azərbaycandadır. Barsuk haqqında 4-cü qeydə bax. Qalan yerlər isə çox ehtimal 
ki, Qalaxıstanın şimal hissəsində idi. 
98
Əbü-l-Qazidə  (s. 55) süjet bir qədər başqa şəkildə nəql olunur. 
99
Əbü-l-Qazidə: Alan və Arlan. 
100
Əbü-l-Qazidə: Çekes, Başı-bəy və Biyqu-bəy. 
101
Əbü-l-Qazidə: Kabil Xoca. 
102
Əbü-l-Qaziyə görə Dib Yavqu xan 120 il padşahlıq etmişdir. 
103
Əbü-l-Qaziyə görə: Kuzu—Yavı. 
104
Ola bilər ki, naibin adı Ulaş oğlu Olsun, yaxud Ulaş oğlu Uysun olmuşdur. Əbü-
l-Qazidə vəzirlərin adı ―Enkeş oğlu Oktan vo onun oğlu Kul—Sarıdır‖. 
105
Əbü-l-Qazidə: İmir ilindən Keruncek, Salur ilindən Tabak  (Batak). 
106
İnalsır Yavkuy xan Qardnzinin İlmasın Cebquy adlandırdığı, 766-cı ildə 
Göytürklərə qarşı çıxmış ilk qarluk hökmdarı ola bilər. 
107
Əbü-l-Qaziyə görə İnalsır Yavkuy xanın (İnal Yavı) oğlanlarının adları Al və 
Duylı Kayı idi. 
108
Qorqudun adı ilk dəfə yuxarıda haqqında söhbət gedən şəxslərin adları ilə 
birlikdə çəkilir. Əbü-l-Qazidə (s. 57) hadisələr belə təsvir edilir: ―Kayı [ilindən] 
Qara Xocanın oğlu Qorqud atanın, Salur [ilindən] Enkeş Xocanın və Avaşban 
Xocanın başçılığı ilə bütün Oğuz ili yığıldı və Kayı əlindən olan İnal Yavını 
padşah seçdilər. Onun vəziri Qorqud ata idi. Və  Qorqud ata  nə desə, padşah onun 
sözündən  kənara çıxmazdı.  Qorqud ata bir çox qəribə işlər gördü. O, iki yüz 
doxsan beş il yaşamış və üç padşahın vəziri olmuşdur‖. 
Yuxarıda göstərilən hadisələr 622-ci ildən sonra baş verir. 
109
Bu isə artıq Rəşidəddinin ―Cami ət-təvarix‖ə daxil etmək istədiyi Dədə Qorqud 
haqqında hekayətdəndir. İnal xan Sır Yavquyun adının tərkib 
hissəsinə ―türk-sır‖  -  ―türk tayfalarından birinin adı‖ (DTS, 599) birləşməsində 
bax. 
110
Əbü-l-Qaziyə görə (s. 57) Kayı İnal xanın adı Duylı Kayıdır: ―Onun yanında 
Qorquddan başqa iki inak bəy var idi. Biri - Bayandur ilindən olan Bekdiz, o biri  - 
İqdir [ilindən] olan Dunkə idi‖. 
İnak termini haqqında bax: Əbü-l-Qazi, s. 99, qeyd 134. 
111
Erki termini (adı) haqqında bax: Əbü-l-Qazi, s. 99 - 100, qeyd 140. 
112
Əbü-l-Qazi (s. 58). ―Erki əmr etdi ki, yuftdan üç hovuz düzəltsinlər, birini 
araqla, birini kumısla, üçüncüsünü isə qatıqla doldursunlar‖. 
113
Əbü-l-Qazi (s 58): ―Dörd yüz at və dörd min qoyun kəsdilər‖.  
114
Bu süjetlə əlaqədar bax: ―Əbü-l-Qazi ,(s. 58). 
115
Tuman xanın heyvanların dilini bilməsinə dair bax: K. Yanın məqaləsinə, 1967, 
s 45 - 63. 
116
Əbü-l-Qazidə aşağıdakı əhvalat nəql olunur: ―Və bütün xalq başda Qorqud 
olmaqla Erkiyə dedi: ―sən düz bir ay toy qurdun, yeməyin isə tükənmədi. Sənin 
hovuzlarındakı kumıs və ayran göldəki sudan çox idi. İndi, bu gündən belə sənə 
Göl Erki xan deyəcəyik. Tuman sənin doğma oğlundur. Böyük qardaşın Duylı 
Kayının yerində otur və xanlığı idarə elə. Tuman böyüyüb igid olanda sən özün 
ona nə verəcəyini gözəl bilirsən‖ və Göl Erkini xan etdilər‖. 
117
Ağlı keçidi, ehtimal ki, Tyan-Şan dağlarındakı İli çayı hövzəsinin 
yaxınlığındadır. 
118
Hekayətin qısa məzmunu üçün bax: Əbü-l-Qazi (s. 59). 
119
Əbü-l-Qaziyə görə Ayne xan Əfşar xanı idi. 
120
Əbü-l-Qazidə (s. 59) hadisələr belə şərh edilmişdir: ―O vaxtlar Əfşar ilində Ayne 
adlı xan var idi: o, həmin qızı öz oğluna istəmişdi. Göl Erki razılaşmışdı və qızı 
verməli idi. Qızın Tumana verildiyini eşidən Ayne xan qoşun yığıb Göl Erkinin 
üzərinə getdi. Göl Erki böyük qoşunla onun qabağına çıxdı; vuruşma oldu [Göl 
Erki] Ayne xana qalib gəldi, onun oğlunu öldürdü və Əfşar qoşununu darmadağın 
etdi‖. 
121
Əbü-l-Qaziyə görə Tumanın oğlunun adı Yavlı idi. 
122
Əbü-l-Qazidə (s. 59): ―Göl Erki and içib, Aynenin yanına qasid göndərdi ki, ona 
desin: ―Bu bədxahlığı sən yox, sənin oğlun edib, o öz cəzasına 
çatdı. İndi biz səninlə qardaşıq. Gəl və öz yurduna sahib ol, mən isə [evə] 
qayıdıram‖. 
123
Əbü-l-Qazidə (s. 59): ―Qasid gedib, bütün bu sözləri Ayneyə çatdırdı. Ayne 
buna inanıb gəldi və Göl Erki ilə görüşdü. Göl Erki onun yurdunu özünə qaytarıb 
geri döndü və öz yurduna gəldi‖. 
124
Əbu-l-Qazidə (s. 59 - 60): ―Bir dəfə o, çay qırağında yoldaşları ilə oynayarkən 
onlardan biri ilə dalaşdı. ―Mən onu öldürəcəyəm‖  - deyə-deyə münasib bir şey 
axtarmağa başladı; yaxınlıqda kızqandan başqa bir şey tapmadı, onun ucundan 
yapışıb [kökündən] çıxardı, onunla ikidin boynundan vurub onu üzdü, o oldü‖. 
Kızqan — Amudərya və Murqab vadisində bitən tikanlı kol (A. N. Kononov, s. 
200 - 201, qeyd 142). 
125
Əbü-l-Qazidə (s. 60): ―Tuman dedi: Biz indiyədək bu gənci Yavlı adlandırırdıq, 
indi isə onun adını Qanlı Yavlı çağırmaq lazımdır‖. Və bundan sonra onu Qanlı 
Yavlı çağırmağa başladılar. 
126
Əbü-l-Qazidə (s. 60):. Bir dəfə Göl Erki çadırda oturmuşdu. Tuman da orada idi. 
Kanlı Yavlı içəri girib ortada oturdu və Göl Erkiyə baxaraq dedi:   ―Ey  baba!  
Sənin oturduğun  taxt  mənim  babam  Duylı Kayınındır. Son bu vaxta qədər atam 
Tumanın gənc olduğunu bəhanə edərək [onu]  verməmisən, bəs indi niyə 
vermirsən?‖ Göl Erki başını aşağı dikib xeyli oturdu. Bir qədər sonra başını 
qaldırıb dedi: ―Mən sənin bu sözlərini bundan daha əvvəl, məhz tikanlı kızqanla o 
adamın boynunu vurub qırdığın günn deyəcəyini gözləyirdim. Sən düz deyirsən. 
Yaxşı! Razıyam. İndi padşahlıq sənin atana verilməlidir‖. 
127
Əbü-l-Qazidə (s. 60): ―35 il‖. 
128
Fəslin əvvəlində Salur nəslindən Ulaş oğlu Uladın adı çəkilir. Əbü-l-Qaziyə 
görə, Kayı Yavquy xanın oğlunun adı Mur Yavıdır. 
129
Əbü-l-Qaziyə görə qardaşının adı Qara Alp-Arslan idi. 
130
Bu hissə Əbü-l-Qazidə (s. 61) başqa cür səslənir: ―Qanlı Yavının iki oğlu vardı: 
böyüyünün adı Mur Yavı, kiçiyininki isə Qara Alp-Arslan idi. [Qanlı Yavı] ölərkən 
öz yurdunu iki yerə böldü. Türkistan və Yenkikəndi Mur Yavıya, Talas və Sayramı 
Qara Alp-Arslana verdi. Bir neçə ildən sonra Qara Alp böyük qardaşı Mur Yavı ilə 
düşmənçilik etməyə başladı. Ən ləyaqətli adamlar işə qarışıb onları barışdırmaq 
üçün uzun müddət dilə tutdular. [Lakin] Qara Alp-Arslan razılaşmadı‖. 
131
Əbü-l-Qazidə (s. 61): ―hər ikisi qoşun çıxardı və onlar Sayram yaxınlığında 
vuruşdular. Mur Yavı qalib gəldi. Qara Alp-Arslan döyüşdə həlak oldu‖. 
132
Əbü-l-Qazidə — Alp Tuqaç. 
133
Əbü-l-Qazidə (s. 61): ―Mur Yavının qanuni arvadlarından övladı yox idi. Urca 
xan adlı birisinin ilinə basqın zamanı o, bir qadını əsir aldı; onu bir neçə gün [öz 
yanında] saxlayıb geri qaytardı. Həmin qadın öz yurduna qayıdıb dedi: ―Mən Mur 
Yavı xandan boyluyam‖. Bir neçə aydan sonra onun oğlu oldu.. Adını Qara 
qoydular. Oğlan dayılarının yanında böyüdü. İkidlik çağına çatan kimi qaçıb Mur 
Yavı xanın yanına gəldi. Mur Yavı onu oğulluqa götürdü. Mur Yavı öləndə bütün 
xalq yığışaraq onu xan seçdi‖. 
134
Əbü-l-Qazidə (s. 61): ―qırx il‖. 
135
Əbü-l-Qazido (s. 62) - Qoru-Təkin Kuzu-Təkin kimi gedir. Təkin - xan ailəsinin 
kiçik yaşlı üzvlərinin adına qoşulan titul, şahzadə (bax: DTS, 547). Hüdudda (s. 95, 
274) (toquz-oğuzların ölkəsindəki bəzi kəndlərin adı Bəy-Təkindir. Təkin (tigin) 
sözü haqqında həmçinin bx: Əbü-l-Qazi, qeyd. 127. 
136
―Buğra xan yeməyi‖ (Buğra xan aşı) haqda bax: F. Sümer, Dərgi, s. XVII, № 3 - 
4, 1959, s 376. 
137
Aşağıda xanın arvadı Banu adlandırılır. Əbü-l-Qaziyə görə (s. 62) xanın 
arvadının adı Babər idi. 
138
Əbü-l-Qazidə (s. 62): ―Əfşar ilində Eqrencə adlı birisinin gözəl bir qızı vardı. 
Onun [öz yurdunda] adı Korkeli Yaxşı idi. 
139
―Div qayası‖ Buğra xanın iqamətgahından iki aylıq yol məsafəsində, Çu çayı 
hövzəsində, yəni haradasa Yakutiyada, yaxud hətta Hindistan hüdudlarında da ola 
bilər. 
140
Qotazlı atların başında gələn sultanlar haqqında bax: П, Савваитoв. Oпicaниe 
cтaринныx цaрckиx утвaрeй CПб, 1896, с. 15 - 16. 
141
Göründüyü kimi, Sarı Kulbaş da Tuman xan kimi heyvanların dilini bilirmiş. 
142
Bulqaq - qarışıqlıq, həyəcan, narahatlıq, çaxnaşma, təlaş, nifaq, təşviş. DTS, s. 
122 - 123. 
143
Bu şer Sasani hökmdarının Turandoxt adlı qızına aiddir. ―Oğuznamə‖yə heç bir 
dəxli olmayan həmin şeri Rəşidəddin öz istəyi ilə Firdovsinin ―Şahnamə‖ 
əsərindən götürərək əlavə etmişdir. Ögey ananın oğulluğunu yoldan çıxarması 
haqqında geniş yayılmıш süjet bir çox xalqların rəvayətlərində mövcuddur. Bax: 
Q. M. Bonqard-Levina və O. F. Volkovanın kitabının müqəddiməsi (The Kunala 
Legend. - Calcutta, 1965). 
144
Əbü-l-Qaziyə görə (s. 64). Korı Təkin 40 il padşahlıq etmişdir. 
145
Əbü-l-Qazidə - Oyunaqdan söhbət getmir. 
146
Ərəb müəlliflərində bu məntəqənin adı Kulan kimi verilir. V. F. Minorskiyə görə 
(Hüdud, s  354 - 358) o, Tartı  (Türksib)  stansiyasının yaxınlığında yerləşirdi. 
147
Hacib - xidmətçi, qapıçı, kamerker. Orta əsrlərdə Yaxın Şərq ölkələrində sarayda 
ən yüksək vəzifələrdən biri. Saray mərasimlərinin təşkilində mühüm rol oynayırdı 
(ASE, X, s. 144). 
148
İbn Fədlan (s. 203 - 208)  Suvar ölkəsini İsficaba  və Otrara rayonunda 
yerləşdirir. 
149
İnak -  monqollarda ən yaxşı xidmətçilər (nökərlər) inak adlanırdı. Monqolca 
inak - yaxın dost, inanılmış, sevimli adam. Termin haqqında ətraflı  məlumat üçün  
bax:  A.  Н.  Koнoнoв   (Рoдocлoвнaя туркмен), qeyd  134, s. 99. 
150
Bu, indiki Kazalinskin 20 kilometrliyindəki Küyütqala, yaxud onun 23 
kilometrliyindəki Cankənd (Yenikənd) - indiki Sırdəryanın aşağı axarındakı Novo-
Kazalinsk - ola bilər. 
151
Ananda da Sırdəryanın aşağı axarında yerləşirdi. 
152
Əbü-l-Qazidə (s. 65) xanın adı Şeybandır. 
153
Əbü-l-Qaziyə görə (s. 65) Şeyban xan 20 il padşahlıq etmişdir. 
154
Əbü-l-Qazidə (s. 66) ad Kuzuçu bəy ayamalı ―Bükdez‖ kimi oxunur. 
155
Əbü-l-Qazidə (s. 67) həmin bəyin adı ―Kayı ilindən olan Kırkutdur‖. 
156
Əbü-l-Qazidə (s. 64): ―İl arasında bir divanə vardı,   [onun] adı Miran Kahin 
idi‖. 
157
Əbü-l-Qazidə   (s. 67):  ―Toqurmuş  adında  bir  nəfər vardı. Onun  atasının adı 
Kerance Xoca idi‖. 
158
Əbü-l-Qazidə (s. 67) - Tokat. 
159
Ehtimal ki, bu XI əsrdə Toğrul bəyin hakimi Şah Məlik ibn Əli ilə düşmənçilik 
etdiyi Cankənd, daha doğrusu, Cənddir. 
160
Rəşidəddin qeyri-dəqiqliyə yol verir: səlcuqlara qədər yaranmış ―Oğuznamə‖ XI 
əsrdə Kiçik Asiyada (Rumda) baş verən hadisələrlə bağlanılır. 
161
Beləliklə, Samanilərin türk mənşəli olmaları sübuta yetir (bax: Əli əs-sabi,  Əl-
Ədəb əl-farsi,  fi-l-əsr  əl-Qəznəvi.  - Tunis,   1965, s.   129). 
162
Ad Sərhəng kimi oxunmalıdır. 
163
Mahmud Qəznəvinin atası Səbuk Təkinin mənşəcə Kayı nəslindən və Serenkin 
Kökəm Yavqunun qardaşı olması Rəşidəddinin ―Qəznəvilərin tarixi‖ əsərində də 
təsbit edilir (bax: Ə. Atəşin nəşri, s 3 - 5). 
164
Türkcə tuzqu ərəb dilindəki nüzl kimi ―müsafirlər üçün hazırlanan yemək‖ 
deməkdir. Bax: Ғ. E. Cleaves. The Mongolian names and terms. — Harvard, 
Journal of Aziatuc Studies, № 12, 1949, P. 442, 
Nüzl — (cəm halda nüzul, daha çox ənzal formasında) — mənzil mükəlləfiyyəti 
növü. Təbəələr hər hansı bir hakimiyyət nümayəndəsini atları və nökərləri ilə 
birlikdə qeyri-müəyyən müddətdə yaşamaq üçün öz mənzillərində qəbul etməyə 
borclu idilər. Bu, əhalinin ən ağır mükəlləfiyyətlərindən biri idi. 
165
Bu hadisələri nəql edənin Sağrı bəylə Davudun eyni adam olmasından xəbəri 
yoxdur. 
166
Qəznəvilər haqqında K. E. Bosvortun son əsərlərinə bax. 
167
Xarəzmşahlar haqqında bax: З. M. Буниятoв. Гocудaрcтвo Xoрeзmшaxoв - 
Aнуштeгинидoв. -M., 1986. 
168
Oğuznamə müəllifinin Oğuzun ancaq beş övladının nəsillərini sadalaması 
dastanın türkmən tərəfindən yazıya alındığını göstərir. Çünki o, yalnız bu beş övlad 
haqqındakı rəvayətləri yaxşı bilirdi. 
169
Salqurilər haqqında bax: E. Merçil. Fars Atabəyləri. - Ankara, 1975. 
170
Əbü-l-Qazi (s. 68) bu bəylərlə yanaşı Eymur, Doger, İqdir, Çavuldur, Karkın, 
Salur və Əfşarın da adlarını çəkir. 
171
Hisar dağında yaşayan türkmənlərdən Nəcib ibn Bəkran da (v. 17 a) bəhs edir. 
 
 
 
 
 
 
 
 
 
 
 
 
 
MÜNDƏRĠCAT 
 
Ön söz       
Oğuzların tarixi və əhvalı      
Oğuzun atası, əmiləri, qohumları və yaxınları ilə döyüşü, onun düşmənləri 
üzərində qələbəsi     
Oğuzun Kürreyi-ərzi   zəbt etmək   üçün   yürüşü və onun   müxtəlif   ölkələrə 
elçilər  göndərməsi          
Oğuzun Kıl-Barakla döyüşü      
Oğuzun qaranlıq ölkəyə yürüşü və həmin ölkənin vəziyyəti    
Oğuzun Şirvana və Şamaxıya  elçilər göndərməsi    
 Oğuzun Arran və Muğan tərəfə yürüşü      
Oğuzun Kürdüstan yolu ilə Diyarbəkr və Şama yürüşü    
Oğuzun öz oğullarını ordu ilə Firəng və Rum tərəfə yollaması    
Oğuzun Ruma getmiş oğullarının (döyüşü) və onların   Rum ordusu  ilə 
qarşılaşmalarının təfsilatı    
 Oğuzun bütün ordusuyla Dəməşqə və onun əyalətlərinə yürüşü    
Oğuzun Misirə yürüşü, oraya gəlişi və  (onları) il etməsi       
Oğuzun Bağdad, Bəsrə və qonşu ölkələrə yürüşü   
Oğuzun oğullarını Fars və Kirman tərəflərə göndərməsi    
Oğuzun  İraq-Əcəmə elçilər göndərməsi      
Oğuzun Mazandarana yürüşü, vuruşub onu və digər vilayətlari: Gürgan, Dehistan, 
Xorasan və Kuhistanı tutması   
Oğuzun yurduna qayıtması və ömrünün son illəri  
Oğuzun oğlu Gün  xanın  padşahlığı    
Qara xanın oğlu Buğra xanın padşahlığı və məmləkətin   taxtına   çıxması    
Şərhlər 
 
 
Фазлаллах Рашид ад-дин 
 
ОГУЗ-НАМЕ 
 
(На азербайджанском языке) 
 
Баку – Азернешр – 1992 
 
Fəzlullah Rəşidəddin 
 
 
Oğuznamə 
 
 
Bədii redaktoru B. Xananyev 
 
Texniki redaktoru S. Şahbazova 
 
Korrektorları Z. Qasımova, M. Sasani 
 
İB № 5651 
 
Yığılmağa verilmiş 19.02.92. Çapa imzalanmış 10.08.92. Ədəbi qarnitur. Yüksək 
çap üsulu ilə. Formatı 60x84
1
/16. Mətbəə kağızı №2. Şərti çap vərəqi 4,88. Şərti 
rəngli surəti 5,34. Uçot nəşr vərəqi 5,5. Tirajı 25000. Sifariş 29. 
 
Azərbaycan Respublikası Dövlət Mətbuat Komitəsi. 
Azərbaycan Dövlət Nəşriyyat-Poliqrafiya Birliyi ―Azərnəşr‖, Bakı – 370005, Hüsü  
 
Hacıyev küçəsi, № 4. 
 
Государственный комитет Азербайджанской Республики по печати. 
Азербайджанское государственное издательско-полиграфическое 
обьединение «Азернешр». 
Баку – 370005, ул. Гуси Гаджиева, 4. 
