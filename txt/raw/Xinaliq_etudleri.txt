  
XINALIQ 
ETÜDLƏRİ
(poema)
Redaktor: Tariyel Abbaslı
filologiya üzrə fəlsəfə doktoru, 
AYB-nın üzvü, Prezident təqaüdçüsü
Ön sözün 
müəllifi: Nizaməddin Şəmsizadə
 filologiya elmləri doktoru, professor, 
 Dövlət mükafatı laureatı
Zəminə Xınalı, «Xınalıq etüdləri», Bakı, 
«Təknur», 2014, 104 səh.
“Xınalıq etüdləri” kitabı hərbçi-şairə Zəminə Xınalının oxu-
cularla yeni görüşüdür. Şairə 2014-cü ilin iyul ayında Xınalıqda 
olarkən Xınalığın təkrarsız gözəllikləri və qeyri-adiliyi onu məftun 
eləmiş və bu etnoqrafik etüdlərdən ibarət poemanı qələmə almışdır. 
Kitab geniş oxucu kütləsi üçün nəzərdə tututulmuşdur.
ISBN: 978-9952-445-02-8
    
	 	 	 ©	ZƏMİNƏ	XINALI,	2014
3
MÜƏLLİFDƏN
Bu kitabın nəşrində göstərdiyi maddi dəstəyə 
görə elqızım, həmyerlim ”Vətəndaşların Sosial 
Ri fahının Gücləndirilməsinə Dəstək “(VSRGD) İc-
timai Birliyinin sədri Əsgərova Venera Yusif qızı-
na öz minnətdarlığımı bildirirəm.
Uzun illərdir ki, ”VSRGD” İB-nin əsas məqsə-
di və amalı dövlətin sosoial layihələrinin həyata 
keşirilməsində fəal iştirak etmək, vətəndaşların 
sosial rifahına dəstək olmaq və bununla da Azər-
baycanda Vətəndaş Cəmiyyətinin formalaşması-
na əməli köməklik göstərmək olmuşdur.
İB 2014-cü ildən Azərbaycan Respublikasının 
Prezidenti yanında Qeyri-Hökümət Təşkilatına 
Dövlət Dəstəyi Şurasının maliyyə dəstəyi ilə”Mil-
li-mənəvi, əxlaqi dəyərlərin gənclər arasında təbliği 
və təşviqi” adlı yeni layihənin həyata keçirilməsinə 
də başlamışdır. Amalı vətənpərvərlik, vətənsevər-
lik olan Venera xanım Azərbaycanın Şimal bölgə-
sinin turizm marşurutuna daxil edilmiş öz dilini, 
adət və ənənəsini qoruyub saxlayan qədim Xınalıq 
haqqında yazılmış bu əsərə sponsorluq etməklə 
milli-mənəvi dəyərlərimizə olan sevgisini, vətən-
sevərliyini bir daha nümayiş etdirdi. 
4
Dünyada analoqu olmayan Xınalıq haqqında 
yazılmış “Xınalıq etüdləri” adlı bu əsərim inanı-
ram ki, dünyanın bir cox dillərinə tərcümə olu-
naraq, Azərbaycanın milli-mənəvi dəyərlərinin 
qorunub saxlanılmasına xidmət edəcəkdir. Ona 
görə də bir daha öz adımdan və dəyərli oxucula-
rım adından Əsgərova Venera Yusif qızına dərin 
təşəkkür edirəm. 
5
XINALININ XINALIĞA  
SEVGİSİ
 
 Müasir Azərbaycan ədəbiyyatı, ədəbi pro-
sesi, poetik imzaların zənginliyi və əlvanlığı ilə 
seçilir. Belə nadir imzalardan biri bizim ədə biy-
yatımızda hərbi-vətənpərvərlik mövzusunda ya-
zan hərbçi şairə kimi tanınmış Zəminə Xınalının 
imzasıdır.Mən Z.Xınalının şeirləri, ümumiyyətlə 
yaradıcılığı ilə coxdan tanışam. O. həmişə Azər-
baycanda cox az yazılmış mövzulardan biri olan 
hərbi- vətənpərvərlik mövzusunda. daha doğru-
su ordu mövzusunda yazır.Zəminə Xınalı Azər-
baycanda hərbi marşlar müəllifi kimi də tanınır. 
Bu gün məcburən, ədalətsizcəsinə müharibəyə 
cəlb olunmuş bir ölkədə bizim ordumuz haqqında 
yazmaq həqiqətən hər bir şairin vətənpərvərlik 
borcudur, bir ziyalı borcudur, vətəndaş borcudur.
Mən həmişə demişəm: bu gün ən hörmətə layiq 
olan şəxs hərbi paltarlı insan olmalıdır. Zəminə 
xanımın “ Xınalıq etüdləri” poemasında gözəl bir 
bəndi mənə doğurdan da cox təsir elədi:
Göydən yerə enmiş idi buludlar, 
Coşub- daşıb, çağlayırdı bulaqlar.
6
Gəlişimə sevinirdi uşaqlar-
Əsgər gəlib Xınalığa dedilər.
 Dağ çiçəyin dəstə-dəstə verdilər.
Yəni, Zəminə Xınalı ləyaqətli və nəcib bir Azər-
baycan xanımı olmaqla bərabər, eyni zamanda hər-
bi formaya həmşə hörmətlə yanaşıb. Mən həmişə, 
hər yerdə bütün tədbirlərdə onu hərbi formada 
görmüşəm. Yadımdadır ki, bir dəfə mənim oğlum 
evimizə hərbi köynək geyinib gəlmişdi. Bunu görən 
nəvələrim tez ayağa durub Azərbaycanın himnini 
oxumağa başladılar. Yəni bu körpələr üçün hərbi 
forma Azərbaycanın timsalıdır, rəmzidir.
Elə bilirəm ki, Z.Xınalının bir şair obrazı da 
onun hərbi formada olmasıdır. Mən onun poezi-
yasına hərbi mundirli poeziya deyərdim.
Bu barədə mətbuat səhifələrində coxlu ya-
zılar, o cümlədən filologiya üzrə fəlsəfə doktoru 
T.Abbaslının “Zəminə Xınalının yaradıcılığında 
hərbi-vətənpərvərlik” monoqrafiyası da var. Və 
bu əsərə AMEA-nın müxbir üzvü, akademik N.
Cəfərov da ön söz yazıb. Qeyd edim ki, “Xınalıq 
etüdləri“ poeması məni öz mövzusu ilə cox cəlb 
elədi. Çünki mən Qubada doğulmuşam, Şahdağı-
nın ətəyində böyümüşəm, oralar, xüsusilə, dün-
yanın cox nadir məkanlarından biri olan Xınalıq 
7
mənə cox doğmadır, cox yaxındır. O el mənə doğ-
madır, o elat mənə doğmadır. Bu poemadan da 
göründüyü kimi Şahdağ xalqları adiyla bizim ədə-
biyyatımıza bəlli olan, tariximizə düşən xalqlar: 
- xınalıqlılar, buduqlular, hapıtlilar və sair xalqlar 
yaşayır. Və bunlar elə bil ki, Azərbaycanın milli əl-
vanlığı ilə seçilən bir çələngidir.
Bu baxımdan da mən bu poemanı cox maraqla 
oxudum və deyim ki, bir qədər hadisələri sürət-
lə və təfsilatı ilə verməsinə baxmayaraq Z.Xınalı 
hamımızın sevdiyi Xınalığı bir daha bizə sevdir-
di. Yəni bu poemanı oxuyub Xınalığı görmək və 
sevmək olar. Elə bilirəm ki, bu baxımdan əsər öz 
bədii funksiyasını, özünün ideya məzmun funksi-
yasını yerinə yetirmişdir. 
Poemada Z.Xınalı Xınalığa olan sevgisini cox 
aydın şəkildə ifadə edir. O yazır ki:
Daşlarınla danışanda, 
Könlüm yanıb alışanda, 
Duydum sənin baxışında
Bu sevgini, ay Xınalıq!.
Digər bir bəndində isə:
Adın mənə ilham verdi, 
Dağın mənə duman verdi, 
8
Yolun mənə güman verdi, 
Sənə gəldim, ay Xınalıq!
Bu o gəliş idi ki, əsərin əvvəlində Z.Xınalı yazır 
ki.uzun illlər az qala yarım əsr Xınalığın həsrətilə 
yaşamışam.Əsəri oxuyarkən belə düşündüm ki, 
müəllif bu poemanı yazmaqla ucalığa bir təşnə 
axtarır. Şair qəlbi həmişə adi gözəlliklərdən, qeyri 
adi gözəlliklərə yol axtarır. Və əsasən ömrü boyu 
vətənpərvərlikdən, əsgərin vətənə olan məhəb-
bətindən yazan bir şairə bu dəfə Vətən timsalı 
olaraq, Azərbaycanın ən uca nöqtəsində yerləşən 
və bütün dünyada məşhur olan, Azərbaycan 
xalqının hər bir oğluna, hər bir qızına tanış olan 
Xınalığı seçib. Mən bu poemanı oxuyandan sonra 
Xınalığı bir daha yenidən tanıdım. Nəynən tanı-
dım? Elə bilirəm ki, bu poemanın ədəbiyyatımız 
üçün, müasir ədəbi proses üçün dəyəri ondan 
ibarətdir ki, bu əsər etnoqrafik və etnogenez bir 
əsərdir. Bu əsərdə Xınalığın xurcunundan tutmuş, 
dəvə belinə bənzər dağ aşırımından tutmuş, Xı-
nalığın güzgü kimi par-par parlayan çaylarından, 
göllərindən tutmuş qədim adət-ənənələrinə: cəh-
rəsinə, kiliminə, xalçasına, palazına qədər hər 
şeyi şairə nəzmə çəkib. Bəlkə də cox şeyi demək 
marağından və həvəsindən, bəlkə də duyduqları-
9
nın, gördüklərinin, eşitdiklərinin hamısını şeirə 
çevirmək istəyindəndir ki, o, elə bil ki, gördüyü 
və duyduğu təəssüratları oxucularına çatdırmaq 
istəyir.
Mənim xoşuma gələn cəhətlərdən biri də o 
oldu ki, o, elə bil ki, Xınalığın havasını, suyunu da, 
ulduzunu, ayını da, gecəsini, gündüzünü də, du-
manını, çənini də sanki öz canına hopdurub. O elə 
bil ki, bir növ bir “Xınalıqnamə“ yazıb. Mən deyər-
dim ki, bu Xınalığa vurğun bir vətənpərvər xanım 
şairənin Xınalıqnaməsi-Xınalığa yazdığı bir mək-
tubudur: Daha doğrusu Xınalığın əvəzedilməzliyi, 
gözəlliyi, ucalığı, əzəməti, möhtəşəmliyi haqqın-
da özündən sonra gələn nəsillərə ünvanladığı bir 
məktubdur. Bir cəhəti də xüsusi qeyd eləmək istə-
yirəm ki, Z. Xınalı Xınalığın dəyərini təkcə onun tə-
bii gözəlliklərində görməyib, onun insanlarında, 
övladlarında axtarıb.Çünki Xınalıq övliyalar, ənbi-
yalar, ocaqlar, pirlər məskənidir. Xınalıq özü uca-
lığın, saflığın paklığın daşıyıcısi olduğu kimi, ora-
dakı insanlar da bizim türk xalqının Azərbaycan 
xalqının ucalığını, gözəlliyini, saflığını daşıyırlar. 
Ona görə də şairə onlarla övliyanın, peyğəmbərin, 
əfəndinin adını çəkir və onları həqiqi xarakterizə 
eləməyə çalışır. Və elə bilirəm ki, dinimizə hörmət 
və ehtiramın yüksəldiyi bir dövrdə, bu gün İslam 
10
dininin bütün dünyanı fəth etdiyi bir zamanda, İs-
lami dəyərlərin, mənəvi dəyərlərin uca tutulduğu 
bir dövrdə, əsl din xadimlərimizə belə bir şairənə 
sevgi ilə, ürəklə, məhəbbətlə yanaşma bu poema-
nın dəyərini gələcək nəsillər üçün daha da artırır.
Nəhayət, qeyd edim ki, bu poemanın müa-
sir ictimai fikir üçün, müasir Azərbaycan insanı 
üçün, ədəbiyyat tariximiz üçün əhəmiyyətini ar-
tıran, dəyərini əbədiləşdirən bir cəhət var: - bu 
əsər Xınalığın simasında Azərbaycançılıq ideya-
sına, Azərbaycançılıq məfkurəsinə xidmət edən 
bir əsərdir. Mərhum prezidetimiz Ulu Öndərimiz 
Heydər Əliyev də, bu günkü prezidentimiz cə-
nab İlham Əliyev də azərbaycançılıq məfkurəsini 
nəinki ədəbiyyatın, bütün mədəniyyət sahələ-
rinin, hətta arxitekturanın, memarlığın belə in-
kişafında əks olunmasını tövsiyyə edir, və tələb 
edirdi. Mən elə bilirəm ki, bu həm də Z.Xınalının 
cənab prezidentimiz İlham Əliyevin tələbinə bir 
şair cavabıdır. Yəni ki, bu poemanı oxuyub təkcə 
Xınalığa yox bütün Azərbaycana vurulmaq müm-
kündür. Çünki Azərbaycanın gözəlliyi Xınalığın 
timsalıda öz əksinii tapır. Poemada şairə cənab 
prezident İlham Əliyevin Xınalıq camaatı ilə gö-
rüşünü də təsvir etmişdir.
Bu əsərin ləyaqətini təmsil edən cəhətlərdən 
11
biri də Z.Xınalının Xınalığa olan cox səmimi bir 
duyğularla sonsuz məhəbbətinin olmasıdır. Mən 
elə bilirəm ki, Z.Xınalının Xınalığa məhəbbətinin 
bir simvolu da var :- O da onun ədəbi təxəllüsü-
dür: “Xınalı- Xınalıq” . Bir hərf fərqi var.
Əsərdə elə yerlər var ki, Z.Xınalı Xınalığı öz 
üzərinə köçürür, amma cox yerlərdə isə öz ob-
razını Xınalığa bənzədir və deyir ki, təxəllüsümü 
ona görə sevirəm ki, o bənzəri olmayan Xınalığa 
bənzəyir. Bu isə əsərdə bir bədii priyom, bir üsul 
kimi özünü doğruldur.
Mən Z.Xınalıya yeni yaradıcılıq uğurları arzu-
layıram və elə bilirəm ki, ”Xınalıq etüdləri” etnoq-
rafık poeması Azərbaycan poemaları içərisində 
öz layiqli yerini tutacaqdır.
NİZAMƏDDİN	ŞƏMSİZADƏ
Filologiya elmləri doktoru, professor, 
Respublika Dövlət Mükafatı laureatı
12
XINALIQ ETÜDLƏRİ
(poema)
İllər idi, həsrətlə mən
Xınalığı arzuladım.
Arzuların qanadında
Ona bir namə yolladım;
- Həsrətinə dözəmmirəm, 
Kədərliyəm güləmmirəm, 
Niyə sənə gələmmirəm, 
Xınalıq, ay Xınalıq.
Deyirlər ki, dağ başında, 
Kimsə yoxdu, sən yaşında .
Xınalının sən başında
Tac olmusan, ay Xınalıq.
Adın mənə uğur şərəf, 
Gələmmirəm sənə tərəf.
Sən olmusan yurda sələf
Nur olmusan, ay Xınalıq.
13
Mən Vətənin keşiyində
Əsgər oldum, ay Xınalıq.
Könlüm alışıb – yananda
Od olmusan, ay Xınalıq.
Dost tanışlar arasında, 
Şairlərin sırasında, 
Xınalının imzasında
Ad olmusan, ay Xınalıq.
Könlüm səni arayanda, 
Saçlarımı darayanda, 
Xınalıya oxşayanda
Şad olmusan, ay Xınalıq.
Hər an baxıb gözün mənə, 
Qüvvət verib sözün mənə, 
Kim deyir ki özün mənə, 
Yad olmusan, ay Xınalıq.
Əslim Qazax mahalından, 
Xəbərsənmi de;-halımdan, 
Körpü saldım soragından
Səndən ötrü, ay Xınalıq.
14
Xəyal istək çin olmur ki, 
Arzu coxdur min olmur ki, 
Halva-halva demək ilə
Ağız şirin olmayır ki.
Əlçatmazdır bu istəyim, 
Qayğılar aman verməyir.
İşi yarımçıq qoymağa
Vicdanım da yol verməyir.
Kim bilir ki, bu həyatda, 
Nələr çəkdim, nələr gördüm.
Xınalığın arzusuyla
Könlümdə saraylar hördüm.
Bu sarayın zirvəsində, 
Xınalığı uca gördüm.
Xəyalların qanadında
Mən özümü orda gördüm.
İllər idi xəyalımda
Dolanırdı Xınalıq.
Gözlərimin önündə
Canlanırdı Xınalıq.
 
15
Təxəllüsüm Xınalıdı, 
Arzularım Xınalıqdı.
Bu istəyi bəxş eyləyən
Ulu, uca bir varlıqdı.
Iş yerimdə xidmət dövrü
Hamı həsəd aparırdı.
Xınalıqdan olduğuma
Bir coxları inanırdı.
Mənsə sənə yol gəlirdim, 
Səni yaman bəyənirdim.
Dağ yolunu keçəmmirdim
Gələmmirdim, ay Xınalıq.
Yarım əsr ayrı qaldım, 
Allahıma cox yalvardım.
Qeybdən bir soraq aldım;
Yol açılıb, ay Xınalıq.
Əziz Ramazan günündə
Tanrı məni sevindirdi
Könlüm, ruhum, cismim, canım
Sübh tezdən yol gedirdi.
16
Yol yoladşı oldu bizə
Tahir Şirvanla Elnarə.
Hər ikisi ziyalıdır
Yaman yatdı könlümüzə.
Tariyel Abbas, Tahir Şirvan
Ömrü boyu dost olublar.
Bu dostluqla yoldaşlıqla
Sənə tərəf yol alıblar.
Dağ yolunu keşmək üçün
Neçə eniş, yoxuş vardı.
İlk dəfədir dağ yolunda
Qorxu, bəlkə təlaş vardı.
 Yollar sanki sıldırımlı 
Qayalardan asılmışdı.
Sənə tərəf gələn yollar 
Sanki dağa sarılmışdı.
Uzun oldu bu dağ yolu, 
Qınadılar məni coxu.
Dilə gəldi ilham pərim
Könlüm dedi şeir oxu.
17
Adın mənə ilham verdi, 
Dağın mənə duman verdi, 
Yolun mənə güman verdı, 
Sənə gəldim, ay Xınalıq.
Sənə yetdim sənə özüm, 
Sən olmusan söhbət sözüm, 
Vurğun olub sənə gözüm
Sənə gəldim, ay Xınalıq.
Dağların da dili varmış, 
Daşların da dili varmış, 
Bu həsrətin sonu varmış
Sənə gəldim, ay Xınalıq.
Daşlarınla danışanda, 
Könlüm yanıb-alışanda, 
Duydum sənin baxışından
Bu sevgini, ay Xınalıq.
Qoynundakı pir yerləri, 
Uluların qəbirləri, 
Türbələri, məscidləri
Gəldim gördüm, ay Xınalıq.
18
Gəlib gördüm qüdrətini, 
Dünya bilir şöhrətini, 
Bu illərin həsrətini, 
Sənlə böldüm, ay Xınalıq.
Torpağından xoş bir qoxu, 
Saçlarıma çələng toxu, 
Könlümüzdən keçənləri
Özün oxu, ay Xınalıq.
Təxəllüsüm sənlə qoşa, 
Mən də daha doldum yaşa.
Sinə gərdin cox savaşa
Zaman –zaman, ay Xınalıq.
Sənə olan məhəbbətim, 
Gəlişimlə xoş niyyətəm, 
İnam, dözüm, qətiyyətim
Sənə bənzər, ay Xınalıq.
Gəlib bu gün dağlar dilə, 
Soraq verib mehdən yelə, 
Əsrin özü zaman belə, 
Danışacaq, ay Xınalıq.
19
Torpağından qalaq-qalaq, 
Keşmişindən verir soraq.
Oxunacaq varaq-varaq, 
Bu dastanım, ay Xınalıq.
***
Xınalığa gedənlər
Gəlib Qəçrəşdən keçər.
Qayalardan süzülən
Şəlalədən su içər.
Burda yaşıl meşələr, 
Adamı heyran edər.
Şəhərdən axın-axın
Nə qədər qonaq gələr.
Qəçrəşdən axan çayın
Suyu necə saf idi.
Ovcuma doldurmuşdum
Dupduru şəffaf idi.
Döndük Əski-İqriqə
Xınalığa gedəndə.
Pərvanə Zəngəzurlu
Şad oldu görüşəndə.
20
Dəvət eylədi bizi
Bağındakı bulağa.
Hörmət, ehtiram vardı
Evindəki qonağa.
Alma, armud, heyva, nar, 
Dolu idi budaqlar.
Bulaqdan su içdilər, 
Meyvə dərdi qonaqlar.
Bulaq suyunun çayı
Min bir dərdə dərmandır.
Şairlərdə söz-söhbət-
 Bu Tanrıdan fərmandır.
 İllərdir ki, dağlardan
Ayrı düşən Pərvanə, 
Əski-İqriq kəndində
Qoyub böyük nişanə.
Şair kimi cox böyük, 
Hörmət, nüfuz qazanıb.
Ömür-gün yoldaşıyla 
Dağlar kimi ucalıb.
21
Dağlar qızı Pərvanə
Dağlardan ilham alır.
Qalaq-qalaq kitablar, 
Gözəl şeirlər yazır.
Sazın-sözün vurğunu
Pərvanə Zəngəzurlu, 
Narınc Xatun yolunu
Uğurla davam edir.
 
Saz havası, saz səsi
İnsanı valeh edir.
“Aşıq Pəri Məclisi”
Bu gün də davam edir.
Aşıq Telli Borçalı, 
Gulara Azaflı da, 
Rəfiqə Göyçəli də, 
Lətifə Çeşməli də, 
Bu evdə qonaq olub.
Dağ havası-mehində, 
Sazın-sözün sehrində, 
Neçə -neçə şairlər
Coxlu seir oxuyub.
22
Bircə gün qonaq qaldıq.
Dağlar qoynu bu kənddə.
Cox böyük ilham aldıq 
Qədim Əski-İqriqdə.
Yol boyu sıralanan
Neçə kəndlər varıydı.
Sadə kənd adamları
Bizi salamlayırdı.
“Qımılqazma”dağların
Qoynuna sığınmışdı.
Bu dünyanın sirrini
Sinəsinə yığmışdı.
“Küsnətqazma” kəndinin
Öz gözəlliyi vardır.
Açılmayıb cox sirri
Bura qədim diyardır.
“Qırızdəhnə” adının
Maraqlı mənası var.
Çöllərində zəmisi, 
Daş üstə xınası var.
23
“Cek” kəndilə “Bostankeş”
Xınalığa yaxındır.
Bu yerlərdə insanlar, 
Hər biri cox zəhmətkeş.
Xınalıq ən ucada, 
Yüksək zirvədə durur.
Bu kəndlərin haqqında
Söylə-iftixar, qürur.
Bu yerlərin özü də
İnsan kimi qardaşdır.
İllərdir ki, bu kəndlər
Əsrlərə yoldaşdır.
Mayası bir, suyu bir, 
Nəsil-tayfa, soyu bir, 
Bu kəndlərin özü də 
Xınalığa qardaşdır.
Bu kəndlərdən ən qədim
Xınalığın özüdür.
Tarixin daş yaddaşı, 
Vuran qəlbi, gözüdür.
24
***
Yol boyunca Tahir Şirvan söylənib
Dağ yolunda yaman qorxub əsirdi
Çatmaq üçün mənzilinə, məkana, 
Ağ qoyundan qurban deyib kəsirdi, 
Xınalığa qayıtmaram deyirdi.
On iki həftə sürücülük öyrənən
Maşınını dağa sürdü Elnarə.
Tahir Şirvan titrəyəndə-əsəndə, 
Ürəyində bəlkə güldü Elnarə
Xınalığa qaytararam deyirdi.
Tariyel Abbas dağlar oğlu, dağların
Mənbəyindən bulaq suyu içirdi.
Sal daşların arasını yararaq, 
Dağ yolunu kişi kimi keçirdi, 
Xınalığa daha çatdıq deyirdi.
Göydən yerə enmiş idi buludlar, 
Coşub-daşıb cağlayırdı bulaqlar, 
Gəlişimə sevinirdi uşaqlar;
Əsgər gəlib Xınalığa dedilər, 
 Dağ çiçəyin dəstə-dəstə verdilər.
25
Zirvəsində qartal qanad açaraq, 
Xınalığa xoş gəldiniz deyirdi.
Tahir Şirvan elə bil and içmişdi, 
Gözəllikdən ilham ala bilmirdi.
Ayaq gedir sanki ürək getmirdi.
Bakılı qız Elnarəni qəhrəman, 
Cəngavərdir, mərddir desəm az olar.
Ayaq bassa hara, onu bilirəm
Bax orada bahar olar, yaz olar, 
Xınalığa bu gəlişi az olar.
Gözləyirdi yolda bizi Səxavət, 
Evlərinə etdi bizi o dəvət.
Soltan müəllim qoçu kəsdi tez xəlvət, 
Əlüstücə kabab etdilər əlbət.
Qonaqlarla etdilər şirin söhbət.
Soltan müəllim evin ata ocağı, 
Nur paylayır bu mənzilin növrağı.
Yaxşı qarşılarlar burda qonağı, 
Ev –eşiyin bərəkəti bol olsun.
Nəvələrin şirin olsun, bal olsun.
26
Körpə Ayşən beşiyində yatırdı, 
Səs-küyümüz onu tezcə oyatdı, 
Əlindəki oyuncağı o, atdı.
Necə gözəl, necə şirin uşaqdı, 
Arzuladım gözəl bəxt, qızıl taxtı.
Evin gəlni Fəxrəndənin üzündən, 
Abır-həya süzülürdü gözündən, 
Heç cıxmayıb qaynananın sözündən.
Bax bu evin, bax bu evin adəti, 
Əsrə taydır Xınalığın özündə.
Sanki Xınalıqda doğulmuşam mən, 
Hər kəsi özümə doğma bilirdim.
Uşaqdan böyüyə elə doğmaydı, 
Oturub onlara şeir deyirdim.
Özümə-sözümə Məleykə xanım
Vurğun olduğunu heç gizləmirdi.
Əyləşdik masanın arxasında biz, 
Maraqla baxırdı heç nə demirdi.
Baxışı mənalı Məleykə xanım, 
Çayı tez dəmləyin dedi qızına.
Çayı da gözəldi, özü də gözəl, 
Dünyada varmıdır belə bir ana.
27
Səadət də, Kifayət də gəldilər, 
Süfrə üstə yeməkləri düzdülər
Samovardan ətirli çay süzdülər, 
Üzü nurlu, sanki çiçək-güldülər.
Həyəti –bacası çiçək ətirli, 
Necə də xoşbəxtdir onlar burada.
Soruşdum hardadır Qismət oğlumuz?
Dedilər növbədir bu gün yayalaqda.
Həsrətin qızıdır balaca Şəfqət, 
Dedi qardaşım var adı Şəfayət.
Əlilə göstərib öz evlərini
Mənim atamındır gördüyün həyət.
Birinci sinifə gedəcəyini, 
Sevinə -sevinə bizə deyirdi.
Elə qəşəng idi bu balaca qız, 
Bizimlə oturub kabab yeyirdi.
Soltan müəllim dağ qoynuda ev qurub, 
Çətinlikdən nə qorxub, nə yorlub, 
Yaman günü coxdandır ki, unudub, 
Bəhməz alıb taleyində bal udub, 
Ömrü boyu gövhər udub, ləl udub.
28
Gecədən bir xeyli keçsə də burda, 
Həyətdə oturub söhbət edirik.
Yay fəsli olsa da üşüdük yaman, 
Hamımız birlikdə evə gedirik.
Evlərdə-mənzildə yanan işıqlar, 
Sanki ulduzlarla yarışa cıxdı.
Burda göy gürladı, yağış yağmadı, 
İldırım buludla barışa cıxıb.
Dağların başına dolanan duman, 
Dağın vüqarına valeh olmuşdu.
Salxım tək buludlar asılıb göydən, 
Gözəllik hicrindən gözü dolmuşdu.
“Qiblə Dağı” sübh çağı buludla, 
Salamlayır şəffaf sulu bulaqla, 
Dost axtarsan Xnalıqda soraqla, 
Bir kitabdır sətir-sətir varaqla, 
“Qızıl Qaya”, qızıl bəxtli Xınalıq.
Sal daşlardan süzülürdü bulaqlar, 
Daşlar üstə bitmiş idi ağaclar.
Meyvə ilə dolu idi budaqlar, 
Ətəyinə doldurmuşdu uşaqlar-
Pay verəndə şad oldular qonaqlar.
29
Uşaqların yanağı al qırmızı, 
Dilim-dilim yeyirdilər qarpızı.
Kəkotunu, ətotunu, yarpızı, 
Çay dəmləyib qonaqlara verdilər, 
Şirin-şirin danışdılar güldülər.
Yovşan ətri bürümüşdü hər yanı.
Bu gözəllik fəth eyləyib dünyanı.
Xınalığın tayı varmı? De hanı?
Suala tutsan bu dünyanı-cahanı, 
Heç gördünmü daş üstündə xınanı?
Tufan dağı tufanlara cox dözüb, 
Tufan göldə sonaları cox üzüb.
Tanrı burda gözəlliyi elə bil, 
Cərgə-cərgə sanki muncuq tək düzüb
Bu evlərin bənzəri yox Xınalıq.
Evin damı digərinin həyəti, 
Canlı muzey xəzinədir qiyməti, 
Halalllıqdır insanların neməti, 
Düşündürür burda onun hikməti
Mükafatdır Xınalığın şöhrəti.
30
Bərkişanə dərəsindən cay axır, 
Gecə göydən sanki yerə ay axır, 
Gün doğanda göydən yerə pay axır.
Yaz gələndə “Damdam İnqa” hey daşır, 
Xınalığa gözəlliklər yaraşır.
“Dəyirman çay” dağdan daşı qoparır, 
Sel gələndə sal daşları aparır.
Çay daşları bu hikməti arayır.
Yaylaqlarda çoban quzu otarır, 
Bərəkətin aşıb-daşır, Xınalıq.
“Mincə dahar”, ”Xrıc dahar” özü də, 
“Kətiş mida”, Ööc”, ”Bazar düzü” də, 
Bu dünyanın astarı da, üzü də, 
Xınalığın sehirinə vurulub, 
Xınalıqda toy-büsatlar qurulub.
Müqəddəsdir burda adəti-dini, 
Yetişibdi burda neçə əfəndi, 
Nemət, Yaqub, Teyyub, Əyyub Əfəndi, 
Hacı Zəki, Hüseyncan Əfəndi, 
Hacı Əli, bir də Əhməd Əfəndi
Onların hamısı ali təhsilli.
31
Qədim ənənələr, qədim inanclar
Xınalıq qoynunda qorunub qalıb.
Nuhun gəmisindən qopan taxta da, 
Tufanın gölündə ovunub qalıb.
Xınalığın insanları Allaha, 
Ulu Tanrı varlığına inanır.
Cabbar baba, İbrahimxəlil baba, 
Seydi baba, Seyx Şalbruz baba
Seyid Qələm, Əbdülrəhman babanın
Ruhlarına bir salavat deyərlər.
Pir yerinin sehrinə bax, daman su, 
Axan çaya, gur çeşməyə bənzəyər.
Mağaraya oxşasa da bu yerlər, 
Sərt soyuqda quşlar məkan eyləyər, 
”Damcılı “pir, “Qırx Abdal “tək söyləyər.
***
Əsrlərdən gələn səs
   xoş soraqlı namədir.
İnsanların qəlbinə
   günəş nuru sayədir.
“Dörd Dağılan”məscid
 -yeni həyatın, 
Günəşin döğması
32
 -İsrafil baba
Məscidinin adı ilə 
 bağlanır.
Insanların inanc 
 yeri olaraq-
Xınalıqda müqəddəs
 yer adlanır.
***
“Damcılı pir”, Xəmir piri “, ”Yara pir”, 
“Qırmızı pir”, ”Öküz piri”, Cuta” pir, 
“Qızlar “piri, ”Muqoz”, Ağaclıq”piri, 
“Şeyx Doğuş baba” piri, 
“İbrahimxəlil”piri, ”Pirdərə”, 
Duaları çatır uca göylərə.
“Qaragüney”, ”Ağaclıq”piri özü, 
”Tacəddin babanın pirinin sözü, 
Tanrı dərgahında qəbul edilir.
“Şeyx Şalbruz babanın “ uca pirində
Xınalıqda coxlu dua edilir.
Xınalıqda pir yerləri sevilir.
33
***
Xınalığın öz tarixi keçmişi, 
Mərd olubdur bu dağlarda hər kişi, 
Xınalıqda bu yerə öz dilində
“Kəddid”- deyiblər.
Kəndlərinə öz dilində
“Kətiş” deyiblər.
Bu tarixi keçmişə bir sadiqlik, 
Bu aqillik, 
Bu dahilik deməkdir.
***
Dünya həsəd aparır 
Xınalığın özünə.
Dünya həsəd aparır 
Xınalığın sözünə.
Tarixi aramalar
 Mövzusudur Xınalıq.
Xalqımızın keçmişə 
Aynasıdır Xınalıq.
Bu kənd dağlar qoynunda
Alınmaz bir qaladır.
Adı tarixə bəlli, 
Qədim bir yurd, obadır.
34
Dünyanın hər yerindən
Xınalığa gəlirlər.
Vurğun olub bu yerə, 
Möcüzədir deyirlər.
Almaniyanın Frankfurt
Şəhərindən bir dilçi
Alim gəlib buraya.
Valeh olub bu yurdda
Şəlaləyə, həm çaya, 
Hər daşa, hər qayaya
Sanki düşüb burada
Bir sehrli dünyaya.
Höte universitetindən, 
Monika Povlovski-
Xınalığın dilini, 
Öyrənib tədqiq edir.
***
 Aylar keçir, illər keçir, 
Dövran yenə 
Xınalığı özü seçir.
Bənzəri yox, Xınalığın, 
Başqa yerə, bir məkana, 
Xınalığın insanları
35
Öz tarixı keçmişinə
Sadiq qalıb, qalacaqlar.
Böyük Qafqaz dağlarından
Xınalığın övladları güc alacaq, 
Yaşayacaq-yaradacaq!
 
***
 Bircə kənddə yaşayırlar, 
Xınalıqda!
Bircə dildə danışırlar, Xınalıqda!
Odlar yurdu, Od diyarı, 
Ana Vətən söyləyirlər
Xınalıqda!
***
Şahdağında ən uca
“Heydər zirvəsi”durur.
Burda ziyarət günü
Mayın 10-da olur.
 Bu zirvəyə -səcdəyə
İgid ərənlər gəlir.
İdmançılar-əsgərlər, 
Vətənsevərlər gəlir.
36
 
***
Qəsrləri yaddaş kimi
Qədim !”Ayda qalası”nı
Sirr, daş kimi, 
Qədim Alban yazısını
Bir yazılı daş kimi
Qoruyurlar, saxlayırlar Xınalıqda.
Xınalığa kimlər gəlib, kimlər gedib, 
Xınalığı pir – müqəddəs bir yer bilib.
Xınalıqda yaşamağı kimlər seçib?
Xınalığa Tanrı özü dəyər verib.
Xınalıqda ağsaqqallar
Kalçıklara yer-yurd verib.
İnsanlarda insanlığı, 
Həm saflığı, 
Həm paklığı, 
Xınalıqda cox seviblər
Göydə Allah sevgisiylə
Yerdə pirlər, 
sevgisiylə
yaşayırlar
Xınalıqda!
37
***
Nəzərgah baba, Şıxkərim baba, 
Müqəddəsdir bu yurd, oba, 
Təbiətin möcüzəsi, 
Tanrı sirri, 
“Gəlin “piri, 
Xınalığın yaddaşıdır, 
Əsrlərin yoldaşıdır.
Dağların başında qar əriyəndə, 
Axıb qarışıbdır dağ çaylarına.
Qayanın sərt üzü xasiyyətini, 
Ömürlük veribdir oğullarına.
Dosta dost, düşmənə nifrət hissini, 
Oğullar atadan öyrənib hər an.
Tarıx təkrar olur, dəyişir dövran, 
Dəyişməz olubdur, məğrur Xınalıq!
***
Bu dağların qoynunda
Qaçaq-qoçaqlar olub.
Hər fəsildə çiçək tək
Gözəl uşaqlar olub.
38
Xınalığın keçmişi, 
Bu günü də gözəldir, 
İnsanların sevgisi
Bu dünyadan əzəldir.
Danışırlar Xınalıqda bu gün də
Şirin ləhcə Xınalığın dilində.
Öz dilini qoruyaraq orada
Şöhrət tapıb hər sənətdə, elmdə.
Azərbaycan tarixini yaşadan, 
Xınalığın tarixini yaşadan, 
Keçmişini dağlar kimi ucaldan
Ana Vətən, oğulların var olsun!
Xınalıqda Azərbaycan dilini, 
Azərbaycan sənətini, elmini
Fəth ediblər hələ qədim dövrdən.
Saxlayıblar neçə-neçə əsrdən.
Yayda yaylaq, 
Qışda qışlaq, 
Yurd yeridir Xınalıq!
Oğulları sağlam-gümrah, 
Mərd yeridir Xınalıq!
39
 
At oynadan, döyüşkən, 
Cəngavər insanların-
Qədim Amozonların
Məskənidir, Xınalıq! 
***
İmperiyanın gülləsinə
   tuş gələndə Xınalıq!
Neçə-neçə oğulları
   sürgün oldu.
Dağ vüqarlı oğulları
   güllələndi, 
Al qanları lalə kimi
Səhralara səpələndi.
Sürgün olan oğullardan
   iki nəfər
Xınalığa gələ bildi.
Məşəqqətli, 
 ağır gündən Xınalığa dönə bildi.
Bu dönüş də, 
   qayıdış da
Sehr oldu, 
   bir sirr oldu.
Bu hadisə, bu faciə, 
Vətənimin hər yerində
1937-də
40
Baş verdisə, 
   xalq birdisə, 
Nə etməli, 
İmperiyanın əməlinə
   nə deməli...
***
Böyük Vətən savaşları
   başlayanda, 
Məğrur, mətin, 
   mərd oğullar
Döyüşlərdə, 
   səngərlərdə 
Vuruşdular, 
   döyüşdülər.
Ön cəbhədə, 
   səngərlərdə 
Çörəyinin
   son tikəsini 
Neçə yerə
   bölüşdülər.
And içərək;
-Vətən uğru, 
Zəfər üçün 
   vuruşdular.
41
Qələbənin şirinliyi
Canlarının bahasına
   başa gəldi.
Düşmənlərə qalib gəlmək
   nə gözəldi.
Şad xəbərlər, 
   xoş müjdələr
Azərbaycan torpağına-
Xınalığa qədər gəldi.
Sağlam, gümrah
Oğulları yola salan
Anaları cox gözlədi.
O oğullar döyüşlərdən
Yaralanmış, şikəst kimi
   qayıtdılar.
Bu dünyadan köçsələr də
Kim deyir ki, unutdular.
O yaralar, o qəlpələr 
Xınalıqlı əsgərlərin
Canlarında bitmiş idi.
Bu ağrını, bu acını
Ataları-anaları, 
Yetim qalan uşaqları
Çəkmiş idi...
Gündüzləri qara zülmət, 
42
Gecələri zülm-zillət, 
Başsız qalan dul gəlinlər
Körpələrin nəfəsinə
Yatmış idi...
O cəbhədən qələbəylə
Xınalığa dönənlərin
Canlarında-qanlarında 
Döyüşkənlik, əzmkarlıq
Babalardan oğullara 
keçmiş idi... 
Savaşlardan qalib dönüb, 
Görəndə ki, evi uçub, 
Ocaq sönüb, 
Ölən ölub, 
Müharibənin acıları, 
Ürəkləri yarı bölüb, 
Göz yaşıyla, qəm kədərlə
Barışdılar alın –yazı
Həm qədərlə.
Həyat yenə davam etdi...
Kimi taxıl yığımına, 
Kimi qışa hazırlıqcün
Ot çalmağa, 
43
Kimi qoyun otarmağa, 
Kimisi də Xınalığın yaylağına
Beçə balı
   tutmaq üçün, 
Kimi qatıq –qaymaq üçün, 
Kimisi də motal, pendir, 
Kimisi də dəyirmanda
Dən üyütdü 
Xəmir üçün. 
Sübh tezdən haray saldı
Qalayçılar-
Dəmir üçün, 
Meşələrə üz tutdular 
Ağac- odun, 
Kömür üçün.
Mübarizə apardılar
Yaşadılar, 
Gözəl həyat yaratdılar.
Xınalıqda!
İnsanları uzun, sağlam
Ömür üçün, 
Yaşadılar Xınalıqda!
44
Ad aldılar Xınalıqda!
Yaşadılar, yaratdılar Xınalıqda!
 
***
Həyat yeni axarına
  düşmüşdüsə, 
Tarix adlı bir kitabın
  varağına 
Düşmüşdüsə, 
Neçə aylar, neşə illər
  keçmişdisə...
Yenə zalım, nankor
Mənfur düşmən-
Baş qaldırdı...
Qarabağa od ələdi, 
Mənfur düşmən
Xocalını od-alova
  səpələdi. 
Gecə yarı yandırdılar
Xocalıda körpələri.
Anaları, 
  qoca -yaşlı
  insanları
Diri-diri yandırdılar.
Bu dəhşətdi, 
45
  bu ağrıdı.
Qarabağın özü sanki
Xınalığı köməyinə 
  çağırırdı.
Qarabağın fəryadına
Xınalığın igidləri, 
  ərənləri atılırdı.
Gərgin döyüş, 
  gərgin savaş
Hələ sona 
  yetməmiş
Xınalığın üç oğlu-
Fəxrəddin, Nadir, Rüfət
Canlarından keçərək, 
 Şəhid oldular fəqət.
Onlar bir evin deyil, 
Bütün elin oldular.
Müqəddəs adlarıyla, 
Ürəklərə doldular.
Vətən torpaqlaının 
Azadlığı uğrunda
Sahib bu döyüşlərdə
Ağır yaralar aldı.
46
Ənvər, İlham, İbrahim, 
Arif, Əfqan döyüşdə
İtkin düşdülər onlar...
Zirvəsi qarlı dağlar, 
Dumanlı-barlı dağlar.
Analar qara geyib, 
İgidim deyib ağlar.
Xınalıqdan su içdi, 
Böyüdü illər keçdi.
Qəfil düşmən gülləsi
Şəhid oğulu seçdi.
Bu dağların qoynunda
Neçə şəhid qəbiri.
Anaları dərd çəkir
Tanrı versin səbiri.
Ağlamayın analar, 
Ağlamayın sonalar.
Şəhidlərin ruhuna
Verin çoxlu dualar.
Vətən yarası alan
Şəhidlər sağ qalarlar.
47
Allahın hüzurunda
Dağ kimi ucalarlar.
Cənnət şəhidlər üçün
Bərəkətli bağ olar.
Vətən uğrunda ölən
Şəhidləri sağ olar.
Düşmənlərə qəbiri 
Qazar igid oğullar.
Əbədiyyat dastanı 
Yazar igid oğullar.
Xınalıq məktəbinə
Şəhid Rüfət Kəlbiyev
Adını veribdilər.
Dərsə gələn uşaqlar
Şəhidi ehtiramla, 
Hər gün yad eyləyirlər.
Xınalığın qoynunda 
Bu məktəbin özü də, 
Vətən Əsgəri olub, 
Xınalığın özü də
Vətən səngəri olub.
 
48
***
Deyirlər ki, ilk dəfə
Bura əziz Prezident
İlham Əliyev gəlib.
Onu bu yurda-elə
Tanrı özü göndərib.
Bu məktəb Xınalıqda
Ali Baş Komandanın
2008-ci ildə
Fərmanı ilə tikilib.
İlham Əliyevi burda
Məktəbin şagirdləri, 
Məktəb müəllimləri, 
Bütün kənd sakinləri
Hamı ürəkdən sevir.
Möhtərəm Prezidentə
Hamı alqışlar deyir.
Var ol, Əziz Prezident!
Sağ ol, əziz Prezident!
O, Ali Baş Komandan
O, xalqımın rəhbəri.
O, Ali Baş Komandan
Dilimizin əzbəri.
49
Xınalıqda hər kəsi
O eşidib, dinləyib.
Ağsaqqal babalarla, 
Ağbirçək nənələrlə, 
Səmimi söhbət edib.
Burda əziz Prezident
Xınalığın Tarıxı-, 
Muzeyini 
Seyr edib.
 Xınalıqlı sakinlər
Möhtərəm Prezidentlə, 
Ali Baş Komandanla, 
Şəkillər də çəkdirib.
Bu xatirə, bu görüş 
Yaddaşlarda qalıbdır.
İlham Əliyev adı
Dağlar tək ucalıbdır.
Ucal əziz Prezident!
Tanrı sənə yar olsun!
Ali Baş Komandanım!
Hər an bəxtiyar olsun!
50
***
Telejurnalist Çingiz
Xocalı soyqrımı
   haqqında olan filmi
Bütün dünyaya yaydı.
Sanki yatmış dünya da
Yuxusundan oyandı.
Vəhşi ermənilərin
Qaniçən düşmənlərin
İç üzünü dünyaya
Yayan da Çingiz oldu.
Çingiz Mustafayevin
Adına olan zirvə
Şahdağında ucalır.
Ora gedən insanlar
Xınalıqdan yol alır.
Burda şəhid ruhuna
Böyük ehtiram vardır.
 
Şəhidlərin özü də
Göydəki ulduzlardır.
Şəhidlər günəş kimi
Yerlərə nur ələyir.
İgid mərd oğulları
İntiqama səsləyir.
51
***
Hakim İbn İbrahim -
Xınalıqlı haqqında
Səyyah Yaqut Əl Nəməv
Dəyərli əsər yazmış.
Haqqında məlumatlar
Toplayanda cox azmış.
Tarixin yaddaşında
Onun da adı qalmış.
 
***
Ötən əsrlər özü 
Xınalıqlı Mahmuddan
Tarixi əsər yazmış.
Onun ömrü əbədi
Yaddaşlarda yaşamış.
 
***
Xınalıqlı Suleyman
Əsrlərdə yaşamış.
O, zamanın, o dövrün 
Ustad sənətkarıymış.
***
Xınalıqlı Üzdənin
Məhəbbəti dünyaya
52
Car olub, bu ellərə, 
Bəxtsiz aşiq həyatda
 Qəm yeyirmış sən demə...
***
Xınalıqlı Əmin də 
  böyük sənətkar olub.
Taleyi kəm olsa da, 
  bəxti yaman kar olub.
Amansız bu həyatda 
  tanrı ona yar olub, 
Tənhalığı ömrünə 
  acı rüzigar olub.
Kim bilir ki, bəlkə də 
  ömrü payız tək
Xəzan yarpaq olub, 
  saralıb solub.
 
***
Xınalıqlı Qasım da
  adı-sanı qazanıb. 
Əzəl başdan xeyirxah, 
  gözəl insan yaranıb.
Xınalıqda neçə şair-
  ustadın
Şeirlərin-əsərlərin
Əllərilə toplayıb.
53
***
Xınalıqlı şairə
Qızyetərlə, Zeynəbin
Mələklər öz əlilə 
Onlara kəsdi kəbin.
Bu qadınlar, 
  bu qızlar, 
Xınalığın qoynunda
Yazıb-yaratdı onlar.
Əsrlərlə yol gəlib, 
  bizlərə çatdı onlar .
***
Xınalıq tarixən aşıq İzzətin, 
Sazından, sözündən ilham alıbdır.
Eldən-elə toy-büsatda aşığın
Ustad kimi adı dildə qalıbdır.
 
***
Rəhim Alxas Xınalığın, 
Doğma oğlu şairidir.
Bu dünyadan köçübsə də
Ölməyibdir, o, diridir.
Xınalıqda onun adı, 
54
Əzbər olub şeiriyyatı.
Yollarında yaşıl işıq
Sənət bilib ədəbiyyatı.
Gecə-gündüz Nizamidən, 
Fizulidən oxuyarmış.
Şeir-sənət aləmində
Sanki cələng toxuyarmış.
Xınalığa ilk şeiri 
Rəhim Alxas özü yazmış.
Şagirdlər müəllimini
Dönə-dönə yada salmış.
Gözəl şair insan kimi
Rəhim Alxas yadda qalmış.
***
Əsrimizin ziyalısı
Ənvər müəllim 
  müdrik insan .
Xınalığa bir töhvə tək
Bəxş eyləyibdir yaradan.
Ömrü boyu elm-təhsil
Ocağının başındadır.
Müdrik dolu ağlı ilə, 
Sanki əsrin yaşındadır.
Eldən –elə dost qazanıb
55
Uzaqdadır-yaxındadır.
Xınalığın yaşındadır.
Dost yanında onun adı
Uca dağ tək ucadadır.
Dostluğuna sadiq insan
Amalı düz, andı düzdür.
Harda olsa onun sözü
Qılınc kimi kəsərlidir.
“Xınalığın lövhələri”
Onun canlı əsəridir.
Öz elinin- obasının
Çətin gündə, 
Yaman gündə
Ağsaqqal tək gərəyidir.
Xeyriyyəçi bir insan tək
Coxlarına kömək edib, 
Şagirdlərə elm-təhsil
Kitab, qələm, dəftər verib.
Xınalıqda Xınalığın
Qəzetini təsis edib.
Məğrur, mətin, 
  mərd insandır.
İnsanları tez duyandır.
Dağlar sanki öz gücündən
56
Qollarına qüvvət verib, 
Dağ vüqarlı qamət verib.
Vücuduna hünər verib.
Bu gününü, sabahını, 
Gələcəyi görər verib.
Öz yurdunu, obasını
Atasını-anasını
Öz gül üzlü sonasını
Ənvər müəllim qəlbdən sevıb.
Qoy sevilsin, qoy seçilsin.
Onun qədir qiymətini
Ellər bilsin.
Təbiətin min bir rəngi
Güllər bilsin.
Əsrlərin yaddaşında
Günlər, aylar, illər bilsin.
Şagirdlərə elm öyrədən
Müəllim ömrü
Bir çıraqdır.
Şagirdlərə yol göstərən, 
Müəllim ömrü
Bir ocaqdır.
Xınalığın özü kimi
Ənvər müəllim, 
Əsrlərin yaddaşında, 
57
Qərinələr sorağında
Dağlar qoynu Xınalıqda
Tanrı özü dayaq olsun, 
Xınalqda elm yolunda, 
Gənc nəsilə örnək olsun.
***
Xınalıq məktəbindən 
Coxlu məzunlar olub.
Ali məktəb dövründə
Yaxşı oxuyan olub.
İntizamlı tələbə, 
Dostluqda irəlidə, 
Seçilən onlar olub.
Məktəb kitabxanası
Kitab ilə zəngindir.
Məxsus olub hər kəsə
Əlaçı şagirdindir.
Bütün fənlər burada
Yaxşı tədris olunur.
Kitabxanada hər gün 
Coxlu kitab oxunur.
58
Sultan müəllim burada
Kitabxana müdiri.
Ondan razı qalıblar
Yaxşı oxuyan şagird
Müəllimlərin hər biri.
İldırım Zeynalzadə
Xarici dil müəllimi.
Yaxşı tədris eyləyir
İngilis dili fənnini.
Əliyev Azayla
Nadirov Kamal
Xınalıq tarıxın 
Dərindən bilir.
Burada şagirdlərə
Tarix fənnini
Böyük bir əzmlə 
Onlar öyrədir.
Öyünsün xalqımız 
Sevinsin Vətən.
Var olsun onları 
Yurdunu sevir.
59
***
Sultanov Səxavət 
Gənc müəllim olsa da
Ali təhsilin alır
Qədim yurd
Naxçıvanda.
İnanıram onun da
Böyük gələcəyi var.
Daim axtarışdadır
Daim oxuyur-yazır.
Mətindir, həm fədakar, 
Elmli-savadlıdır.
Onun böyük haqqı var.
Xınalığın haqqında
Elmi əsərlər yazar.
Xınalığın tarixin 
Bütün dünyaya yayar.
 
***
Tufandağlı şair Avşar
İlham verib sənə dağlar.
Söyləyirsən Dədə Əmin
Yaşayıbdır ötən çağlar.
Şeiriyyatın bir çeşmə tək
Şəlalə tək çağlar-çağlar.
 
60
***
Xınalığın gənc şairi
Sizə Namikdən söyləyim.
Gəlmiş idim Xınalığa
Nədənsə onu görmədim.
Dağlar oğlu Namikin 
Özünü görməsəm də.
Kitabını görmüşdüm.
Onun kitablarından
“Xınalıq əfsanəsi”
Şairin şah əsəri.
“Xınalıq və Xınalıqlılar”
Dəyərli kitabları
“Könül nəğmələri”dir.
Namikin Xınalığa
Vətəndaş, şair kimi
Böyük tövhələridir.
***
Söz xridarı meyxanaçı, 
Atif səs salıbdır cahana.
Söz tapmayır, aparıcı
Atif cıxanda meydana.
 
61
***
Mədrəsələr, mədinələr
Xınalığın təməlidir.
Nuh gəmisi Xınalıqda
Tufan dağda, 
Lövbər salmış
   bir gəmidir.
 
***
Xınalıqda sərt qayalar, 
   axan çaylar, 
   buz bulaqlar, 
Yaşıl çəmən, 
   al yaylaqlar, 
Qar örtüyün, 
   yarıb yanan, 
Alovlanan, 
Pir-ocaqlar, 
Uca dağlar, 
Barlı bağlar, 
Mərd oğullar, 
Məskən salıb.
Bu yerlərin
Sakinləri
Xınalıqdan
İlham alıb!
62
 
***
Şah Abbas dağlara
Şah dağı dedi.
Çaylara Nabatın
   adını verdi.
Günlərin bir günü
   səfərə çıxıb, 
Şeyx Şalbruzla 
   görüşə getdi.
Az getdi, cox getdi, 
   dağlar qoynunda
Bir qoca, nur kişi
   rastına cıxdı.
Atını saxlayıb
   soruşdu ondan.
Söyləyin siz mənə 
Şeyx Şalbruzdan
Nə deyə bilərsiz
  söyləyin mənə.
Qoca cavab verir:
-Eşitmənəm, 
-Bilmənəm, 
-Görmənəm.
Şah Abbas düşünür
  onun sualına 
63
Deyilən bu sözlər 
 doğru cavabdır.
Yoluna yolçu tək
  davam eyləyir.
Çatanda Şeyxin
  evində ona
Oğulu deyir ki, 
  gördüyün qoca
Şeyx Şalbruzun
  özüymüş demə...
Şah Abbas, atlılar, 
 öz dəstəsiylə, 
Geri qayıdırlar
  təəssüflə yenə.
Gedəndə o dağlar 
  quru daş idi.
Cığırlar, dönğələr 
  bir yaddaş idi.
Dönəndə dağlardan
  qaynayan bulaq, 
Dupduru gözlərdən
  axan yaş idi.
Sən demə, 
Şeyx Şalbruz dağa qalxanda
Orada namazın vaxtı çatıbmış.
64
Dağlarda su tapa bilməyən o, Şeyx
Allaha ö zaman özü yalvarmış.
Tanrının ən yaxın bəndəsi kimi
Səsini eşidib Uca Yaradan.
Yol açıb ən uca dağın başından.
Qaynayıb saf sular daş arasından...
Üzünü tutaraq qibləyə sarı
Sənə minnətdaram, ey ulu Tanrı
Rəhm etdin, eşitdin dualarımı
Bulaqla yetirdin arzularımı
İzin ver mən qılım bu namazımı
Sənə fəda edim mən öz canımı.
 Namazı qılarkən Şalbruz baba, 
Qeybə çəkilibdir həmin orada.
***
Allahın adını hər an insanlar
Yadında saxlayıb sevməlidirlər.
İbrahimxəlil baba rəvayətini 
Uşaqdan böyüyə bilməlidirlər..
***
Bənzəri olmayan Xınalıq dili, 
Canlı bir tarixdir, canlı əsərdir.
Dünyaya səs salan Xınalıq dili
Bəlkə də dünyadan özü əzəldir.
65
***
Tarixdə sirr kimi yaddaşda qalan
Xınalıq dilinin bənzəri yoxdur.
Çaylarda zümzümə, şəlalə dilli
Təbiət sehirli nəğməsi coxdur.
Dağlardan, daşlardan axan çayları
Dərdlərə dərmandır, gövhərdir-ləldir.
Bulaqlardan bircə ovuc su içsən
Şəlaləsi diş dondurur göynədir.
Yetişib burada neçə təbiblər
Tanrı bəxş eyləyib gözəl sərvətlər
Xınalığa həsəd çəkən insanlar
Aça bilməz Xınalığın siirini.
***
Ta qədimdən Xınalıqda, 
Bu içkidən içərdilər.
-Bu içkiyə Xınalığın
 “Daş içkisi” deyərdilər.
-Quru taxıl soyuq suda
  yuyulardı.
Gün altında daş üstündə
  qurudulub.
66
Dağ çayının mənbəyində
Dəyirmanda üyüdülüb, 
İri yekə, isti qaynar, 
Qazanlarda qaynadılıb, 
İsti-isti saxsı qaba yığılardı.
Soyuq, şaxta, 
  qış gününə saxlanardı.
Bu təbiblər, loğmanların
  dərmanıdır
Xəstəliyə qalib gələn
İnsanlara sağlamlığın
  fərmanıdır.
Bu yerlərin baldırğanı, 
Quzqulağı, buz bulağı
Min bir dərdə dərman olub...
Bu yerlərin öz adəti-ənənəsi
Xınalığın şirin dili, öz ləhcəsi, 
Zumzuməli bulaqlarla
Dağ çayının öz nəğməsi, 
Xınalığın gözəlliyi, 
Xınalığın gözüdür.
Xınalığın gözəlliyi 
Xınalığın özüdür.
67
***
 “Əməcə “ adəti, ”Karğa” adəti
Qədim Xınalığın özəyi olub.
Xalılar –xalçalar bütün evlərin
Gözəl mənzillərin bəzəyi olub.
 
***
 Xınalıqda “Qaxacı” 
   ətdən hazırlayırlar.
Əti taxta üstündə
 Nazik uzunsov kəsib, 
Acı istiot səpirlər, 
 Sonra da duzlayırlar.
Yay fəsli günün altda
 Bir xeyli saxlayırlar.
Quru dadlı “Qaxacı”
Qışa tədarük kimi
Toplayıb saxlayırlar.
***
Əfsanəvi bu kəndin
Nağıl dünyası vardır.
Hər evlərdə “Kirkirə”
Sanki bir dəyirmandır.
68
Hələ qalıb burada
Gör bir neçə zamandır.
Qədim dövrün adəti
Halallıqdır neməti.
Bərəkətli süfrəsi
Gözəldir ənənəsi.
“Təzək” yanacaq kimi 
İşlənir bu yerlərdə.
Qışın sərt sifəti də 
Gözlənir bu yerlərdə.
Qalaq-qalaq gərmələr, 
Sanki sipər olubdur.
Soyuq, şaxta, ayazın
Qarşısını alıbdır.
Qış gələndə ağappaq
Qar yağır bu yerlərə.
Sanki bərəkət gələr
Xınalıqda evlərə.
Uzun qış gecələri
Xalı-xalça toxunar.
Ömrə yazılan günlər 
Nağıl kimi oxunar.
69
Uşaqlara yun əlcək, 
Corab toxunar burda.
Körpələri nə göyçək 
Bəzək olubdur yurda.
Yağış yağanda burda
Dağ yolu çətin olur.
At belində oğullar
İgid, mərd, mətin olur.
Bu enişli yolların, 
Bu yoxuşlu yolların, 
Sirrini bilən ancaq
Xınalıqlılar olur.
Dağ çayları daşanda
Yolları kəsər, bağlar.
Soyuq səngərə bənzər
Zirvəsi qarlı dağlar.
İlin səkkiz ayında
Hava soyuq-sərt keçər.
Sıldirımlı yollardan
İgid, ərən mərd keçər.
Arıçılıq, atçılq, 
Əkinçilik, maldarlıq, 
70
Tarixən məşhur olub
Bu sənətlə Xınalıq.
Yunu yuyub nənələr.
Əyiriblər cəhrədə.
İnək-qoyun südünü
Yağ ediblər nəhrədə.
Allı-güllü corablar, 
Toxuyublar nənələr.
Beşik üstə bayatı, 
Oxuyublar nənələr.
Yazda xarı bülbüldən, 
Zəmilərdən sünbüldən.
Dağlarda bitən güldən
Qoxuyublar nənələr.
Xınalığın dağları, 
Ötüb-keçən çağları, 
Yaraşıqdır bu yerə
Dağdan axan çayları.
Xınalıqda babalar
At belində gəziblər.
Xınalığa göz dikən 
Düşmənləri əziblər.
71
Burda qızlar-gəlinlər
Xoş kəlmələr deyirlər.
Xınalığın dilində 
Zümzümə eyləyirlər.
Qış gələndə qar yağar, 
Dağlar-daşlar ağarar.
Dağ çayları daşanda 
Sal daşları aparar.
 
***
“Yığ tikə” bayramı bahar gələndə, 
Novruz bayramında adət olubdur.
Qonşunun qonşuya pay göndərməsi, 
Keçmişdən bu günə adət olubdur.
Bütün çərşənbədə tonqal çataraq
Üstündən atılmaq adət olubdur.
Baharın nəfəsi duyulan zaman, 
Dağlara çəkilər burda çən-duman.
Yuxudan oyanar anamız torpaq, 
Yatar sinəsində sirr varaq-varaq.
Dağların, daşların qoynu xəzinə
Burda qədim məzar daşları vardır.
72
Üstündə yazılar qədim daşlarda, 
Əsrin yadigarı yaddaşı vardır.
Bura ocaq yeri, qədim yurd yeri, 
Bura Xınalığın təməli olub.
Buranı görməyə uzaq ellərdən
Nə qədər insanlar gəlməli olub.
Burda od qalanar ocaq qalanar, 
Burda yaz bayramı həyat canlanar.
Billur gözlü bulaq suyu içənin
Canları sağ olar, ömrü uzanar.
***
Sözlərinə mərd olarlar, 
Düşmənlərə dərd olarlar, 
Dağlar kimi ucalarlar, 
Bu yurdda qalan kişilər.
Çəmənlərdən ot biçərlər, 
Bulaqlardan su içərlər.
Allahına and içərlər
Sözə düz olan kişilər.
Yaylaqlara köç eyləyər, 
Yayda sürülər-sürülər.
73
Qatar-qatar uçan quşlar
Göydə düzülər-düzülər.
Təndirlərdə lavaş-yuxa, 
Qızlar bişirər-bişirər.
İsti çörək pendir ilə
Şirin yeyilər-yeyilər.
“Şirin Bükmə “Xınalığın
Şirin- şəkər nemətidir.
Qonaq gəlsə bura hər kim
Şirin çayla içməlidir.
Kəklik otu ətirindən, 
Çiçəklərin çətirindən.
Yağlı qoyun pendirindən
Doymaq olmur Xınalıqda.
Hər bir evın həyətində
Ot tayası dağa bənzər.
Inək südü dadlı olur, 
Qaymaq burda yağa bənzər.
Baldan qoxar çiçək ətri
Doyunca ye allah xətri.
Heç görməzsən qəmi-dərdi
Dovğaya qatsan göyərti.
74
***
“Alçagülçiçi”ylə, “Xirdagülçiçi”, 
Qubada ən gözəl xalça növüdür.
“Qrız”, “Qmıl”, ”Zeyvə”, 
“Cimi”, həm “Çiçi”
Bu aləmə bəxş eyləyib, dürr-inci.
Dünya muzeyləri hələ qədimdən, 
Quba xalısına həsəd aparıb.
Böyük sərkərdələr qanlı döyüşdə, 
Qafqazdan nə qədər xalı aparıb.
Harada olsa da bu xalıların
Odlar diyarından olması bəlli.
Naxışlar min rəngin çalarlarında
İlmədə toxunub”Pirəbədil”li.
Xalılar üstünda olan naxışlar, 
Yer ilə göylərin cazıbəsidir.
Odlar diyarının varı-dövləti
Dünyanın bir “Xalça xəritəsidir.”
Nə qədər döyüşlər, savaş da olsa, 
Xalını toxumaq dəbdən düşməyib.
Qubada ən gözəl xalça növlərin, 
Çeşidi, naxışı dildən düşməyib.
75
Gəzib eldən-elə, şanı-şöhrəti, 
Həmişə var olub, dəyər-qiyməti, 
Azəri xalqının zəri-ziynəti, 
Qubada toxunan xalçalar olub.
Xınalıqda xalçaçılıq sənəti, 
Toy büsatlı olub onun niyyəti.
Xoş amalı, xoş arzulu bu xalqa
Yaradan bəxş edib bütün sərvəti.
Xınalığın adı kimi şöhrəti, 
Aşıb-daşıb, bu tanrının payıdır.
Tükənməyən halallığın zəhməti
Alın tərin, halal-haqqın sayıdır.
Qubada”Quba” xalçası, 
“Köhnə Quba” xalçası, 
Bayatıyla toxunub
“Hacıqayıb”xalçası.
“Sirtçiçi”, “Xan” xalçası
Cox mürəkəb, zəngindir.
Xınalıq ! Bu boyalar
Xalıda öz rəngindir.
“Zili”, “Sumağ”, “Cecim” də
Qıyıqlarla toxunar.
76
“Palaz” xovsuz xalçalar
Xınalıqda toxunar.
Bu xalılar üstündə
Rəsmlər də çəkilib.
Təbiətin qoynunda
Şəkillər də çəkilib.
Yurdumuza şan-şöhrət
Gətiribdir xalılar.
Neçə min illikləri
Ötürübdür xalılar.
Əsrlərlə-illərlə
Görünübdür xalılar.
Dünyanın ağırlığın
Götürübdür xalılar.
Xalı necə toxunar, 
Gündüz-gecə toxunar.
İlmələr əlvan rəngdə
Bircə-bircə toxunar.
Evləri bəzər xalı, 
Elləri bəzər xalı
Xınalıqda toxunan
Dillərdə əzbər xalı.
77
Xalı olan evlərdə
Gözəlliyin özü var.
Naxışların üstündə
Xınalığın sözü var.
Xalı üstə xal gördüm, 
Naxışları al gördüm.
Bu dünyanın özünü
Şirin-şəkər, bal gördüm.
Əzizim xalı görüm, 
Üzündə xalı görüm.
Oturaq bir yan-yana
Toxuyaq xalı görüm.
Əziziyəm naxışdı, 
Nə kotandı, nə xışdı.
Xınalıqda toxunan
Xalım naxış-naxışdı.
***
Müqəddəs Qurban bayramı
Evlərdə məclis qurular.
Axan çaylar, axan sular
Həmin gecə durular.
78
Neçə-neçə ürəklərdə
Min bir arzu tutular.
Xınalıqda bu adətlər
“Çisuçisə” adlanar.
Ağsaqqallar, ağbirçəklər
Uşaqlara pay yollayar.
Qonşulara, qohumlara
Hər kəs baş çəkib yoxlayar.
Xarıbülbül, bənövşələr
Bahar qızın soraqlayar.
Çöl-çəməndə uşaqlar da
Sevinərək haray salar.
Bu baharın gəlişilə
Dağ çayları aşar-daşar.
Təbiətin oyanması
Xınalığa cox yaraşar.
***
Ramazan bayramı -
müqəddəs gündə.
Dünyadan köçənlər
Yada salınar.
Ruhlara dualar-
Namaz qılınar.
79
Bu bayram öz gözəl 
   adətlərilə
Yaddaşda yaşayar, 
   Yaddaşda qalar.
***
Deyirlər ki, bu dünyaya 
Xeyirlə-şər əkiz gəlib.
Xeyir toyla-nişanıyla, 
Şər kimsəsis, səssiz gəlib.
Matəm olsa Xınalıqda
Hamı qəhər-yasa batar.
Axın-axın, qatar-qatar
Kömək üçün gəlib çatar.
Xınalıqda bir adət var;
Yetimləri, kimsəsizi
Tək qoymazlar...
Xeyirxahlıq, savab işlə
Yaddaşlarda qalarlar.
***
Bu dağların qoynunda
Güllər-çiçəklər bitib.
80
Bu dağların yolundan
Görəsən kimlər keçıb?
Bu dağların suyundan
Görəsən kimlər içib?
***
Xınalıqda toy olanda
Yeddi günlə davam edər.
Təbrik üçün bu məclisə
Uşaq-böyük, cavan gələr.
Oğlan toyu yeddi günsə, 
Qızın toyu bir gün olar.
Dayı evindən köçən qız 
Qalmaz heç vaxt
   tənha yalqız.
Atasının qapısında
Cehizləri at belində
Cavanların əllərində
Ər evinə aparılar.
Bu şənlikdən 
  toy-büsatdan
Hər kəsin könlü şadlanar.
Bəy-gəlinə ağsaqqallar
Ağbirçəklər xeyir-dua
81
Gözəl günlər arzulayar.
Sağlam ömür, gözəl həyat
Oğul-uşaq arzulayar.
Dünyaya körpə gələndə
Oğlandırsa;-
-Hadar, Budle, Ənnə, Mətan.
Qız uşağı doğulanda;
-Səlhə. Akır, Həbbə, Ktan
Bu adların mənasını
Özü veribdir yaradan.
Körpələrin bu dünyaya
Gəlişindən sevinərlər, 
Şadlanarlar...
Şirin –şəkər noğulları
Qonşulara paylayarlar.
Bu şad gündə 
  qohum-qardaş yığışarlar
Ad qoyarlar çağırarlar.
Körpəlikdən uşaqlarla 
Xınalıqca danışarlar.
***
Bu yer özü, bu yurd özü
Müqəddəsdir başdan-başa
82
Baxanları heyran edir
Dağlar özü bir tamaşa.
Bu yerlərdə “Kındır Daqqar”
“Ənzir””Muqa”, ”Bozur””Zanqar”, 
Bu yerləri seyr eyləyən 
Baxar-baxar heyran qalar.
“Cuta”, ”Daqqar”, ”Qərəs”, ”Gulur, ”“
Cumi”, ”Visi”, ”Bidad”, ”Anteş
 Burada çaylar durulur.
“Muqammıqıx”, ”Oculbuda”, 
Yaddan cıxmaz düşər yada.
***
“Kukaş”, ”Xiler””Kımac”, ”Bugun”
Yaddaşlarda yaşar bu gün.
“Qədişah”, ”Unduvus”, ”Xas”, 
Söyləyirəm qulaq as
Keçmışlərdən qalan adət
Bu yerlərə olubdu xas.
Bu yerlərin özü tarix, 
Bu yerlərin özü yaddaş.
83
 
“Kçalki”, ”Toddur”, ”Oculbuda”, 
Doğma diyar, qədim Quba.
“Kıma”, ”Ziqelbiriş”, ”Zabarış”
Cox görübdür savaş-barış.
“Qıqendiriş”, ”Kçalki”
Çatmayıbdir yad əl ki, 
Tarıxlərin savaşında
Oddan keçib yəqin ki.
Burda yağış gec yağarsa, 
Otlar çöldə quruyarsa, 
Xırda-xırda qara daşlar
Dağ çayına atılarsa, 
Daşlar asta axarlarsa, 
Yağış yağar...
Burda yağış gözlənəndə
Göydən yerə-
Dolu yağar, leysan yağar.
Cığırlardan, dərələrdən
Sel-su axar...
Yagış yağıb dayanmasa
“Guğul” fiqur hazırlanar, 
Qapı-qapı gəzdirilib
Pay yığılar, alqışlanar.
84
Təbiət də rəhmə gələr, 
Yağış kəsər sel dayanar, 
Günəş doğar, göy özündə
Göy qurşağı naxışlanar.
Bu gözəllik Xınalığa
Ulu tanrıdan yollanar.
***
Günəş və Ay tutularsa, 
Bu əlamət yaxşı deyil.
Hələ qədim zamanlardan 
Şər qüvvələr bunu deyir.
Burda plov, aş da deyil
Burda hədik bişirərlər.
Bu yeməyə “Qim” yeməyi, 
“Nuh” yeməyi deyərlər.
 Bu yeməyi ağbirçəklər bişirərlər.
Kasalarda qonşulara
Yaxınlara pay verərlər.
Qohum-qonşu, ata-ana
Körpə şirin balalar da, 
Uşaqlar da yeyərlər
Halal olan bu nemətə
Min bir şükür deyərlər.
85
 
***
Xınalıqda el məsəli;
Babaların sözləridir-
Oğul evin gərəyidir, 
Oğul düşmən çəpəridir!
Cox olarsa qızın sayı
Ulu tanrı, yaradandan
İstəyərlər oğul payı.
Oğuıllara oğul tayı.
Tanrı istək arzuları
Eşidəndə qəbul edər.
Şirin payı, noğul payı
Oğul payı göndərər.
Şükür edərək Allaha
Sevinərək ata-ana
Bu oğlanın saçlarından
  qaim-qədim adət kimi
Bir balaca hörük hörər.
Nənəsinin –babasının 
Üzü gülər, 
Yeddi ildə 
  yeddi dəfə 
  qurban kəsər.
O, balaca hörüyü də 
86
Həmin anda baba kəsər.
Bu oğullar tez yeriyər, 
  tez böyüyər.
Dil açanda :
Ana deyər-
Vətən deyər.
Anasını Vətən kimi, 
Vətənini ana kimi
Sevən oğul əsgər gedər.
Gecə-gündüz
Səngərlərdə keşik çəkər.
Şükür sənə ey yaradan
Oğul payım olub əsgər.
Deyən ana ürəyindən
Gözlərindən sevgi yağar.
Əsgər gedən oğullara 
Ulu Tanrı dayaq olar.
Vətənin keşiyində, 
Keşik çəkən mərd oğullar.
İgid olar, mərd olar.
Gecə-gündüz səngərlərdə 
Düşmənlərə dərd olar.
87
İgid əsgər, ərənlər, 
Səngərlərdə oyaq olar.
Anaların alqışı da
Əsgərlərə dayaq olar.
Oğullara güvənin, 
Əsgərliyə göndərin.
Sevdiyi qız bu eldə, 
Tezcə nişan göndərin.
Xınalığı al gördüm, 
Daşlarını sal gördüm.
Dağlarının başında, 
Göylərdə qartal gördüm.
 
Xınalığın dağları, 
Ötüb-keçən çağları.
Nələr görüb dünyada
Başı qarlı dağları.
***
Kamal müəllim bələdiyyənin sədri, 
Xınalığda cox bilinir qədiri.
Qohum-qardaş insanların hər biri, 
Onu sevir, onunla fəxr edirlər.
88
Arzu, istək, əməlləri var olsun, 
Tanri ona dayaq olsun, yar olsun.
***
Xınalıq qəzeti dərc olunur burada
Redaktorluq tapşırılıb Murada.
Əsərləri, yazıları dərc edir.
Xınalığı yada salır dünyada.
Xınalığın öz dilində
Çap olunur şeirlər.
Murad bəyə buna görə 
Minnətdardır şairlər.
***
Sərhədçilər dağların
Keşiyin çəkir burda.
İgid cəsur əsgərlər
Dayaq olublar yurda.
Vətənin sərhədləri
Gecə-gündüz qorunur.
Hərbi marşlar-mahnılar
 Səhər-axşam oxunur.
89
Komandirlər burada
Hərbi təlim keçirlər.
Vətən əsgəri kimi
Hərbi andı içirlər.
Deməyin ki, sizlərlə
Görüşə gəlmədim mən.
Mən sizi Xınalıqda
Seyr eyləyib görürdüm.
Sizinlə mən öyünüb, 
Qürur, fərəh duyurdum.
Var olsun, Ana Vətən!
Sizin kimi oğlu var.
Sizin kimi oğulu
 Qəlbim necə unudar?
Hərbin qayda-qanunu
Hərbin də öz sirri var.
Üçrəngli bayrağımın
Əbədi bir rəmzi var.
Var ol, Vətən əsgəri!
Var ol, igid oğullar!
90
Əsgər Vətənin səsi, 
Əsgər Vətən nərəsi, 
Sizə ərməğan olsun
Bu “Sərhədçi” nəğməsi –
Bütöv Azərbaycanın sərhədlərini
Qorumaq peşəsi cox şərəflidir.
Günəş şəfəqilə nura boyanan
Doğma yurdumuzun sərhədləridir.
Vətən sərhədləri keşiyi bizim
Müqəddəs andımız, amalımızdır.
Odlar diyarında vətən torpağı, 
Səcdəgah, qibləgah vüqarımızdır.
Qoruyaq Vətənin sərhədlərini
Ürəyimiz kimi, canımız kimi, 
Kükrəyək dəniz tək, çağlayaq çay tək.
Damarda qaynayan qanımız kimi.
***
Sərhədçilər sərhədi, 
Tanrım! Qoru əsgəri.
Qoru bəd nəzərlərdən
Ana yurdu, əsgəri.
91
Oğul Vətən əsgəri, 
Oğul Vətən sipəri, 
Ana torpaq səngəri
Əsgər qoruyar ancaq.
İnanıram tezliklə, 
Qələbənin sorağı, 
Əsgərlərin dilindən
Yurduma yayılacaq!
Yağılar yurdumuzdan
Əbədi qovulacaq.
 
***
Atəşgahdan, məsciddən
Tarixi abidələrdən, 
Xınalıqlı Rüstəmlə
Bir xeyli söhbət etdik.
Söylədi ki burada
Qədim qəbirlər olub, 
Sirlə dolu dünyada
Cox möcüzələr olub.
92
 
***
Xınalıq muzeyini
   ziyarətə getmişdim.
Sanki burda başqa bir
   səyahətə getmişdim.
Əsrin yadigarı
   olan muzeydə
 Sirlə dolu 
   bir sərvətə yetmişdim.
Burda qədim, tunc
   dövrün
Saxsı-gil qabı vardı.
Ötən əsrdən qalan
Heybə, xurcun, farmaşlar, 
Kürdü, çarıq, başmaqlar, 
İsti kürklər, başlıqlar, 
Xovlu, xovsuz xalılar, 
Möhürlər, əlyazmalar
Ərəb əlifbasıyla
Dini kitablar vardı...
Xınalıqda tarixi
Qədim –zəngin müzeyi
Xəlil Rəhman Cabbarov
93
 
Özü qurub-yaradıb.
Tarixi bilinməyən
Coxlu sayda ən qədim
Əşyaları toplayıb.
Tarixi –etnoqrqfik
Qədim muzeydir bura.
Zülmətlərdən əsər yox
İşıq- güneydir bura.
Misdən hazırlanmışdı
Burda qablar –qazanlar.
Su qabı parçlar vardı, 
Səhəng, samovar vardı.
Qablar vardı qamışdan, 
Qablar vardı ağacdan.
Tərəzilər taxtadan
Seçıb halalı-haqdan.
Durna çırağı burda
İşıq saçırdı sanki.
Sərpuş, sərnic, məcməyi, 
Taxta qaşıq, ləyəni, 
İri mis qazanların
Yanında vardı sini.
94
Bu tarixi muzeydə
Nənələr cəhrəsini, 
Farmaşda cehizini
Əmanət saxlamışdı.
Köhnə kişilərinsə, 
Ulu babalarınsa-
Ox ucluğu-toppuzu, 
qılınc-nizəsi vardı.
Burda, Quran kitabı
“Səccadə” qabı vardı.
Davadan dönənlərin 
Orden medalı vardı.
Savaşdan dönənlərdən
Muzeyə yadigardı.
Türk dostluğu burada 
Tərənnüm edilirdi.
Burda qoşa dayanan
Ənvər, Nuru Paşanın 
Qədim şəkilləriydi
*** 
Divardan asılmışdı
Bir Əfəndi şəkili, 
Bələdçidən soruşdum:-
95
Bu şəkil kiminkidir? 
Natiq cavab verdi ki, -
Bu Əhməd Əfəndidir.
Ta qədimdən bu yana
Qalan bircə şəklidir.
Sizə onu deyim ki, 
Xınalıqda əfəndi, 
Mürşid, mürid cox olub.
İmperiya qorxusundan
Qalanının şəkili
Yandırılıb, yox olub.
Xəyal məni bir anda 
Uzaqlara, 
Ata yurdum
 Qazağa 
   o dağlara apardı...
Hələ uşaq vaxtında
Nənəmin söylədiy
Sözləri xatırladım.
O bizə söyləyərdi:
-Qarabağdan Mir Həmzə 
Seyid Nigari vardı.
Onun köməyi ilə-
Borçalıdan, Göyçaydan, 
96
Qazaxdan, Qarabağdan, 
İstanbuldan, Qubadan
Coxlu müridi olmuş.
Bu müridlər içində
Əhməd Əfəndi olmuş.
Xatirimdə illərdi
  saxlayırdım onu mən.
Elə bil uşaqlıqdan
Tanıyırdım onu mən.
Mənim ata yurdumda
Bir müqəddəs ocaq var.
Hacı Mahmud Əfəndi 
“Göy Türbəsi” adlanar.
Həyatımda ən çətin
Günlərimdə, anımda
Göydə Ulu yaradan
Yerdə isə müqəddəs
Hacı Mahmud Əfəndi, 
Ruhu dayaq olubdur.
Bəlkə bu gün bura mən
Qədim kənd Xınalığa
 O müqəddəs ruhların 
  köməyilə gəlmişəm.
97
Əhməd Əfəndi ilə
Hacı Mahmud Əfəndi 
Dostluğunun haqqında
Dəyərli söhbətləri
Nənəmdən dinləmişəm.
Bu gün burda muzeydə, 
Dağların zirvəsində, 
Tanrıya yaxın olan
Xınalıqda, muzeydə
Bir yerdə təhsil almış, 
Yaddaşlarda yaşamış
Əhməd Əfəndi ilə
Hacı Mahmud Əfəndi
Ruhuna ehtiramla
Ulu Tanrı, Allahdan
Rəhmətlər diləyirəm.
Ulu tanrı Allahın
Önündə baş əyərək
Bir səcdə eyləyirəm.
Xəlil Rəhman, var olun, 
Bu tarixi muzeyi
Xınalığın özündə
Özün tək yaratmısan.
Xınalığın adına
Bir heykəl ucaltmısan.
98
 
***
Daşların üstündə bitən çiçəklər, 
Güllərin ləçəyin oxşayırdılar.
Xınalıq qoynunda şair dilindən, 
Söylənən sözləri xoşlayırdılar.
Çiçəklə danışdım, güllə danışdım, 
Elə bil məni də duymuşdu onlar.
Yazılı daşların üstünə baxdım
Dağlardan bir heykəl qoymuşdu onlar.
Öpdüyüm daşların nəfəsin duydum.
Deyəsən o daşın özü mən idim.
Dağların qoynundan sərin meh əsdi
Getdim ötən əsri səyahət etdim.
Nə qədər saf imiş, Xınalıqlılar, 
Nə qədər pak imiş Xınalıqlılar.
Burda darıxmayır gələn qonaqlar, 
Yaşayın, var olun Xınalıqlılar!
Söz verdilər sözlərində durdular.
Sənəd üstə bir möhür də vurdular.
Mənim kimi onlar da şad oldular
Var olun, sağ olun Xınalıqlılar!
99
İlahi !Tanrının gücünə bax ki, 
Yaradıb burada “Pilləkanlı daş”.
Sehrinə düşdüyum, qədim bir kəndə
Oldun Xınalığa ”Fəxrı Vətandaş”.
Bu mənə tanrının töhfəsi oldu.
Bu məni tanrının sevməsi oldu.
Xınalıq! Zəminə Xınalının da
Könlündə Xınalıq nəğməsi oldu, 
Bu mənə anamın laylası oldu.
Tanrıya tükənməz sevgisi oldu, 
Bu mənə tanrının açdığı yoldu.
Xınalıq əbədi könlümə doldu.
***
İllər idi yol gəlirdim sənə mən
Çatammırdım niyə sənə, Xınalıq.
Yollarımı kəsmiş idi ayrılıq.
Bu həsrətim bitmiş oldu, Xınalıq!
Sənə çatdım, sənə yetdim, Xınalıq!
Nə gözəldir burda qızlar oğlanlar, 
Nə xoşbəxtdir sənə övlad olanlar
Bəxtəvərdir burda yaşa dolanlar
100
Dağ qoynunda bitmiş gülsən, Xınalıq!
Bərabərin yoxdur, birsən Xınalıq!
Dünya boyda ürəyindən nur saçdın.
Gəlişimə qucaq açdın, qol açdın
Həsrətimə son qoyaraq yol açdın.
Sənə gəldim, sənə yetdim, Xınalıq!
Arzulara daha yetdim, Xınalıq!
Hər kəs mənə Xınalıqdan dedilər, 
Dağ kəndidir, ucalıqdan dedilər.
Əsrə taydır qocalıqdan dedilər.
Möcüzəsən, bəlkə sirsən, Xınalıq!
Məndən ötrü özün pirsən, Xınalıq!
Qız-gəlinlər xalıları toxuyur, 
Çöl-çəmənlər çiçək ətri qoxuyur, 
Övladların öz dilini qoruyur
Əsrlərə bir yoldaşsan, Xınalıq!
Təbiətə bir sidaşsan, Xınalıq!
Göy üzündən günəş nuru ələnib, 
Könlüm burda gözəliyə bələnib.
Dağlar daşlar dilə gəlib, dillənib
Oxunmamış bir kitabsan, Xınalıq!
Tarix adli bir yaddaşsan, Xınalıq!
101
Qayaların dağ qoynuna söykənib, 
Sənə heyran olub, səni bəyənib, 
Sevincimdən könlüm yaman kövrəlib.
Səsimə səs verib yetdin, Xınaliq!
Bir ömür bəxş etdin mənə, Xınalıq!
Saçlarımın xınasıdir, Xınalıq!
Könlüm evin aynasıdır Xınalıq!
Ruhum burda qalasıdır, Xınalıq!
Səndən ilham alasıdır, Xınalıq!
Qoy desinlər Xınalının özü də
Xınalığın balasıdır, Xınalıq!
***
Xınalıq öz adını 
   mənə halal eylədi.
Xınalıq öz haqqını
   mənə halal eylədi.
Dağlar dilə gələndə, 
   daşları lal eylədi,
Xınalını bu yurda
   hüsnü-camal eylədi.
Yazdığım şeirləri 
Xınalığa oxudum.
102
Ömür –həyat yoluma 
Xınalığı toxudum.
Duyğularım gül idi, 
   sanki çələng toxudum
Nəfəsindən gül ətri, 
   çiçək ətri qoxudum.
Ruhum göydə uçurdu, 
   sanki yerdə yox idim.
 
Göydə Mələklər məni
   yanlarına çağırdı.
Günəş nuru üzümə, 
   gözlərimə yağırdı.
Tanrıya əyan olan, 
   bu yazdığım şeiri
Xeyirli məqsəd üçün
   bir savaba yazırdı.
Xınalığa köklənən ruhum, 
   cismim, canım da
Verilən sualları
   bir cavaba yazırdı.
Hərənin bir ulduzu, 
  mənim də bəxt ulduzum.
Qızıldan qurulmuşdu, 
  göydəki taxt ulduzum.
103
Necə də bəxtəvərdir, 
  işıq saçır, nur saçır, 
Zülmətləri yarırdı, 
  mənim xöşbəxt ulduzum.
***
Arzuların içində
   arzuları yaratdım.
Arzuların içində
  arzulara mən çatdım.
Əsrlərin sirdaşı, 
  bilinməyirsə yaşı.
Xınalığın haqqında 
   böyük əsər yaratdım.
Əsərim Xınalığın 
   yaddaşına yazlısın.
Mənə ana tək doğma 
   yurd daşına yazılsın.
Xınalı Zəminənin
Xınalığa nəğməsi
Ulu tanrı, Allahın!
Alqışına yazılısın!
 20-30.07.2014
   
~~~~~~~~~~~~~~~~~~~~~~~
Çapa imzalanmışdır: 18.09.2014.
Formatı: 60х84 1/16. Həcmi: 6,5 ç.v.
Sifariş 17. Tiraj 300.
«Təknur» MMC-nin mətbəəsində 
hazır elektron variantdan çap olunmuşdur.
~~~~~~~~~~~~~~~~~~~~~~~~~~~~~~
Mətbəənin direktoru: Ələkbər Məmmədov
~~~~~~~~~~~~~~~~~~~~~~~~~~~~~~~~~~
Mətbəə kitabın məzmununa və orfoqrafiyasına  
görə heç bir cavabdehlik daşımır!
~~~~~~~~~~~~~~~~~~~~~
Ünvan: Bakı ş., Qanlı Gölün Qərb Sahili, 125
Телефон: 408-18-30
