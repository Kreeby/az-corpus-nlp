1 
 
  
2 
 
  
3 
 
Məhəmməd TURAN 
 
 
 
 
 
 
 
 
 
 
 
 
ŞEİR  
SEVGİLİM 
şeirlər 
 
 
 
 
 
 
 
 
 
 
 
 
4 
 
 
Redaktor: Məzahir Hüseynzadə 
Naşir: Müşfiq XAN 
Ön sözün müəllifi: Fərqanə Mehdiyeva 
Korrektor: Asifə Əfəndi 
Texniki redaktor: Bəxtiyar Ələkbərov 
Dizayn və qrafika: Teymur Fərzi 
 
 
 
 
 
Məhəmməd TURAN. Şeir sevgilim 
“XAN” nəşriyyatı. Bakı–2016. 56 səh. 
 
 
 
 
 
 
 
ISBN: 9000000060111 
© Məhəmməd Turan / 2016  
5 
 
Ön söz 
 
 
     Gənclər haqqında söz demək o qədər 
də asan deyil, çünki gənclik güzgüdür. 
İstər-istəməz hər bir gənc yazdığı fikir-
ləri güzgü kimi üzünə tutacaq və bu 
güzgüdə özünə, sözünə inam yarada-
caq, hardasa məsuliyyət hiss edəcək. 
 
     Onun haqqında ilk dəfə gənc istedad-
lı yazar Əntiqə Səməndərdən eşitmiş-
dim və inanırdım ki, Əntiqə Səməndər 
hər adam haqqında belə yaxşı fikirlər 
söyləməz. Məndə bu gəncin yaradıcılığı-
na xüsusi maraq oyanmışdı. Haqqında 
söz açacağım gənc yazar məni sözünün 
işığına sarı çəkən Məhəmməd Turan 
özünə, sözünə inam yaradacaq məsuliy-
yət hiss edəcəkdir. ”Ulduz” jurnalında 
dərc olunan şeirləri diqqətimi çəkmişdi. 
Misralarında işıq, yol, cığır var və o, ba-
şını aşağı salıb bu cığırla asta-asta ad-
dımlayır: 
 
Hər gün öz cığırını 
Salar üzündən asta 
Dünya öz ocağını 
Qalar sözündən asta 
 
6 
 
     Dünyada bütün qapıların açarı səmi-
miyyətdir. Məhəmməd Turan istər sev-
gidə, istərsədə təbiətlə, insanla qurulan 
münasibətlərin öhdəsindən çox cəsarətlə 
gəlir: 
 
Gəl son dəfə görüşək 
Çıxsın canım canından 
Bir də nə gözümə bax 
Nə dəki keç yanımdan 
 
     Məhəmmədin 16 yaşı var hələ mək-
təblidir. Amma gözündəki kədər, sö-
zündəki kəsər misralarında hiss olunur.  
 
Məhəmməd zamanı yaşından əvvəl qa-
baqlayıb: 
 
Dilim nəğmə hörəcək 
Əcəl sıra gərəcək 
Birdə ruhum görəcək 
Özüm süzümdə qalıb 
 
Məhəmmədin şeirlərində qəribə bir rəng 
var. O, tonqalın obrazını özünəməxsus 
yaradıb. 
 
Boynu bükük qalıb bu boz tonqalın 
Başına fırlanan bir kəsi yoxdur 
Bütün çıl-çırpısı alovdan yalın 
Tonqalın qırmızı çöhrəsi yoxdur 
7 
 
Hanı bu tonqalı quran yiyəsi? 
Bayram nəşəsindən qaçaqmı yoxsa? 
Vallah bağışlamaz QURAN yiyəsi 
İnsan  bu bayramı kinində boğsa 
 
Bəlkədə ürəyi yandı tonqalın 
İldırım səsiydi amanı ünü 
Elə bu tonqalın göz yaşlarıymış 
Buluddan töküldü bu bayram günü 
 
    Məhəmməd Turanın şeirlərində pıçıltı 
var və bu elə pıçıltıdı ki, oxucunun yad-
daşına dərhal hopur. O, şeir yazanda 
sanki danışır, öz-özü ilə üz-üzə söhbət 
edir: 
 
Həsrətin yeddi arşın 
Yoxluğun yaxın mənə 
Bir eşq duasına dön 
Astaca toxun mənə 
  
Mən yorardım yolları 
Bu dərd məni yormasın 
Arada zəng et barı 
Sevinim heç olmasa 
 
     Məhəmməd Turanın şeirlərini oxu-
duqca, fikirləşdim ki, mən nə yazıramsa 
yazım ən yaxşı fikri onun şeirlərinin özü 
deyir. Əgər 16 yaşlı bu gəncin şeiri haq-
qında fikri onun öz şeirləri deyirsə, 
8 
 
demək onun gələcəyinə böyük ümid 
var. Dogulduğumuz gündən hamımızın 
üzərində İlahi bir Sevgi haqqı var ataya, 
anaya, vətənə, dosta sevgi. Məhəmməd 
bunların hamısını birləşdirib “Şeir sev-
gilim” deyir. Demək Məhəmmədin sev-
gisi şeir boydadır. Məhəmməd sözə 
ehtiyatla yanaşır. Şeir yoluna çıxmağın-
da əsas şərti budur. O, hərdən qoltuğun-
da “bir bağlama şeir” Bakıya üz tutur. 
Mən bu bağlamadakı şeirlərin bir neçə-
sinə toxundum. Bu bağlamada ümid 
var, işıq var, yol var. O bağlamadan 
Məhəmmədin poeziya yoluna can atan 
boyu görünür. 
Sevgin, yolun, işığın mübarək, 
Məhəmməd Turan! 
 
Fərqanə Mehdiyeva 
“Ulduz” jurnalının poeziya şöbəsinin 
redaktoru, Prezident mükafatçısı 
 
 
 
  
9 
 
Söz ardı... 
 
  Bir gün facebookdan bir məktub aldım. 
Yazılmışdı: “... sizin şeirlərinizi oxu-
dum, çox maraqlı yazırsınız, amma, qa-
fiyələriniz düzgün deyil...” 
 
     Əlbəttə ki, qafiyələrimin düzgün ol-
madığını özüm də bilirdim, lakin, bunu 
mənə deyəcək cəsarətdəki bir IX sinif şa-
girdini tanımaq da mənə maraqlı idi. Və  
çox keçmədən tanıdım! Məhəmməd 
Turan. O, Şəmkirdə yaşayır. Yazmağı 
isə... O, heç vaxt yazmağa cəhd eləmir, 
qafiyə və ya uyğun sözlər axtarmır, ki-
minsə şeirinin misralarını dəyişib fikrini 
ifadə etməyə çalışmır. İnqilab İsaq de-
miş, onun “ağlına gəlməyən könlünə 
xoş gəlir”. Bu gəlişlər isə hərəsi bir yan-
ğı, hərəsi bir misradır. “Ömrü yeyən”  
“ah”larla böyüyür, böyüyür, şeir olur bu 
yanğı. 
 
Məhəmməd gözəl şeirlər yazır, yalnız 
“Məhəmməd Turan” imzasına layiq 
olan deyimlərlə ürəklərin qapısını açır. 
O deyir: 
 
Xatirələr  narahatdı... 
 
  
10 
 
 
Biz öyrəşmişik ki, özümüz narahat olaq, 
“narahatam”– deyərək özümüzü naza 
qoyaq. Bəs xatirələr? Bax, Məhəmmədin 
bu yeni tapıntısı məni uzun-uzun dü-
şündürdü. Axı, bizim üçün sevgimiz, 
sevgilimiz nə qədər nazlıdırsa, xatirələ-
rimiz onlardan daha betərdir. Xatirələr 
öz  ədalarıyla beynimizdə, aid olduqları 
zaman kəsiyindən sonrakı ömrümüzdə 
elə narahatlıqlar yaradır, canımızı elə 
üzür ki, onun cilvələnməsini seyr et-
məkdən başqa çarəmiz qalmır. 
 
                 Bir yol qırılsın güzgülər, 
                 Bircə yol görüm özümü. 
 
     Bunu da Məhəmməd deyib. İnanıram 
ki, bunu deyərkən onun önündə kiçik 
güzgü parçası olub. Uşaqkən əlimizin 
qanamasından qorxmayaraq qonşuların 
aynalarına günəş şüası saldığımız  kiçik 
güzgülər kimi. Biz özümüzü o güzgülə-
rə baxaraq tanıdıq böyüdükcə. Üzümü-
zün bir tərəfini zorla görə bildiyimiz o 
kiçik güzgü qırıntısında özümüzü axta-
rırdıq. Gah hirsli, gah gülərüz, gah qəm-
li mimikalarla o güzgüdən görünən 
üzümüzün bir parçasına saatlarla vaxt 
ayıra bilirdik. Və orda gördüyümüz tam 
fərqli obraz idi. İndiki, həyatın tüm 
11 
 
rənglərinin  pərdəarxasını bilən biz yox, 
o rəngləri doya-doya sevən biriydik. 
 
Məhəmmədin yazdıqlarında dünənin, 
bu günün şeirlərinin tül rübəndin arxa-
sındakı ay haləsi kimi bərq vuran gözəl-
liyinin də izi var. Məsələn, Ramiz Röv-
şən demişdi ki, “mən sənə demişdim 
sənsiz ölərəm, mən sənsiz ölmədim, mə-
ni bağışla”.  Məhəmməd isə, bu yalanı 
bəribaşdan demək istəmir: 
 
Yoxluğun yoxluqdu... başqa adı yox, 
Desəm ki, “ölürəm”, yalanım olar. 
Ancaq ki, 
Yüz  ölüm üstümü kəssə, 
Həsrətin yanında balaca qalar. 
 
Məhəmmədin ən sevdiyim misraları isə  
bunlardır: “Bir eşq  duasına dön, Astaca 
oxun mənə”, “Başdan-başa eşqdi ömrü, 
şairə sevmək olmazmış”. Bəzən bu mis-
raları eşitdiyim, bildiyim bütün mahnı-
ların sözlərinə qatıb oxuyuram. Qəribə-
dir ki, əhvalıma uyğun olaraq qəmli, 
yaxud şən mahnıların hamısına da bu 
sözlər uyğun gəlir. 
 
İndi Məhəmməd ilk kitabını nəşriyyata 
aparmaq istəyir. Sevinir... Elə mən də 
sevinirəm. Axı, ilk kitabın nə olduğunu 
12 
 
bilirəm. İstəyirəm ki, üzü payıza oturub 
onun kitabını vərəqləyə-vərəqləyə elə 
onun öz şeirlərini mahnı kimi oxuyum. 
Qəribə arzudu, hə, Məhəmməd Turan?! 
 
Şəfa Vəli 
 
 
 
 
 
 
 
 
 
 
 
 
 
 
 
 
 
 
  
13 
 
 
 
 
 
 
 
 
 
 
 
 
 
 
 
 
Şeirlər 
  
14 
 
  
15 
 
Yoxluğun yaxın mənə... 
 
 
Həsrətin yeddi arşın, 
Yoxluğun yaxın mənə. 
Bir eşq duasına dön 
Astaca oxun mənə 
 
Mən yorardım yolları 
Bu dərd məni yormasa... 
Arada zəng et barı 
Sevinim heç olmasa... 
 
Həsrətindən tutuşar 
Yanar ağzımda dilim.. 
Yenə küsülü qaldıq 
Heyf getdi bir ilim... 
 
Məni yuxuda görsən 
Balıncını tərs çevir... 
Nə olaydı gözlərin 
Deyəydi "səni sevir"... 
 
 
 
 
 
  
16 
 
Yeyər ömrü qız ahı... 
 
 
Həyatı əllərində 
sönmüş çıraq kimiydi... 
Seçəmmirdi insanı- 
Yaxın, qıraq kimiydi?... 
 
üzü xəzan yarpağı, 
Əlləri qabar idi... 
O keçdiyi küçələr, 
İndi dardan, dar idi... 
 
necə qəribsəmişdi, 
Dost tanışdan aralı... 
Meyli hara ilişsə, 
Ehh, olardı oralı... 
 
Neçə-neçə ürəkdən 
Süzdürdü o sazağı. 
Ona demişdim vallah, 
"Yeyər ömrü qız ahı!" 
 
 
 
 
 
  
17 
 
Bircə yol görüm özümü... 
 
 
Gör necə yalqızlamışam 
Danışıram öz-özümə... 
Xatirələr narahatdı 
Yoxluğun düşüb izimə. 
 
Sənsizlikdən qəm yemişəm 
Udub arzular qəhəri... 
bir gecənin hənirtisi 
Aydınlaşdırır səhəri... 
 
Nədir ki həsrət dediyin?! 
Bir az ölüm, bir az sağlıq... 
Gedəndə "Sağol" demişdin 
Sevgimizə üzrxahlıq... 
 
Yerdəkilər anlamadı 
Göylərə dedim sözümü... 
Bir yol qırılsın güzgülər 
Bircə yol görüm özümü. 
 
 
 
 
 
  
18 
 
Darıxma 
 
 
Əlim yaman üşüyür 
Darıxıram əlinçün. 
Bir gün barışacağıq 
Daş yağacaq həmin gün. 
 
Darıxıram sevgilim 
Yola həsrət daş kimi... 
Yanağım solub bir az 
Gözüm azca nəm kimi... 
 
bir xətt çəksəm üstünə 
Sən adlı bu dərd-sərin, 
Gözlərindən od yağar 
Alışar şeirlərim... 
 
Yenə küsdürüb səni 
Cırnadaram, darıxma... 
Şirin-şirin deyərəm 
Mən ki, varam darıxma! 
 
 
 
 
 
  
19 
 
Tonqal 
 
 
Boynu bükük qalıb bu boz tonqalın 
Başına fırlanan bir kəsi yoxdu... 
Bütün çıl-çırpısı alovdan yalın, 
Kül olub, qırmızı çöhrəsi yoxdu... 
 
Niyə yaddan çıxıb görəsən Allah, 
Ümidi alışan bu tənha tonqal? 
Ehh... külü sovrulub öz ürəyinə 
Danışmır, ağlayır, kirimişcə, lal... 
 
Hanı bu tonqalı quran yiyəsi? 
Bayram nəşəsindən qaçaqmı yoxsa? 
Vallah bağışlamaz QURAN YİYƏSİ, 
İnsan bu bayramı kinində boğsa... 
 
bəlkə də ürəyi yandı tonqalın, 
İldırım səsiydi- amanı, ünü! 
Elə bu tonqalın göz yaşlarıymış- 
Buluddan töküldü bu bayram günü. 
 
 
 
 
 
  
20 
 
Küləklər elə əsir ki... 
 
 
Bütün payızları ötdüm 
Bu payızı ötəmmirəm... 
Geridən geri qalmışam 
Eh...o qıza yetəmmirəm... 
 
Təkcə onun hənirtisi, 
Nəfəsi olub gərəyim... 
gələn il axtarma məni 
Bir payızlıqdır ürəyim... 
 
Elə soyuqdu bu payız 
Sazağı taa qəlbə dəyir. 
Sevgi ilk vaxt şirin olur 
Acı üzü görsənməyir.  
 
Yaman darıxıram sənsiz... 
Həsrətindən qopammıram... 
Elə karıxıram sənsiz 
Evimizi tapammıram... 
 
Küləklər elə əsir ki 
Can atır xəzan qurmağa... 
Gəl! Baxışın bəs eyləyər 
Bu küləkləri yormağa. 
 
 
 
 
21 
 
Kim deyir ki uzağıq? 
 
 
Kim deyir ki uzağıq 
Bizdən yaxın varmı ki? 
Sevgi dolu qucağıq  
Eh nə Şəmkir, nə Bakı... 
 
Sevgimi ay zənn elə 
Sevgin də ulduz olsun. 
Gecələr bax beləcə  
ürəyimiz qovuşsun... 
 
Şəmkirdə güllər açıb 
Yetişir indi nar da. 
Bu bəndi gizli yazdım, 
Sevgilim, ixtisarla! 
 
Varlığın mənim üçün 
Yerdə hava, göydə gün. 
Həsrət hər gün boy atır 
Vüsala çatmaq üçün. 
 
 
 
 
 
  
22 
 
Səni sevirəm 
 
 
Elə ayrıldıq ki bir iynə ucu 
Qoymadım hardasa "bağışla" deyim... 
Gedəndə "dur getmə" deyərdim bəlkə 
Bir nəfəs dərməyə çatmadı heyim... 
 
Yoxluğun - yoxluqdur...Başqa adı yox 
Desəm ki "ölürəm" yalanım olar... 
Ancaq ki 
Yüz ölüm baxsa da soyuq 
Həsrətin yanında balaca qalar... 
 
Bir idi min oldu dünyanın işi 
Min işlə baş edən can yoxdu məndə... 
Qoymadı  yarıya, gülə sevgimiz  
Deyən öz bəxtim də aşiqmiş mənə 
 
Xəyalın danlayır yenə üzümü 
Bilirəm, bilirəm, dəliyəm, kürəm... 
Eh daha barışıq uzaqda qaldı 
Yaxınım! Uzağım! Səni sevirəm... 
 
 
 
 
 
  
23 
 
Dünənlər gözünü süzdürüb gedir 
 
 
Dünənlər gözünü süzdürüb gedir 
Açılan sabahlar baxır qıyğacı... 
Ömür qaçır belə, gün qaçır belə  
Hər an səssiz yazır ömür sayğacı... 
 
Mən hünərli oğul, olammadım! Yox! 
Təkliyin evini yıxa bilmirəm... 
Bəxtimə bağlıdır iki qolum da, 
Hirsimi dizimdən çıxa bilmirəm... 
 
Bir yola daş olsam, yolçusu olmaz... 
Yağışa çevrilsəm, torpaq istəməz... 
Mən elə bəxtindən kəm adamam ki 
Qızılbalıq olsam, qarmaq istəməz... 
 
Mənim taleyimin yığvalıdır bu; 
Bir-iki misrayla yetiklənmişəm... 
O başdan atlanıb bu başa düşən 
Vaxtı tanımayan yazıq mənimşəm... 
 
 
 
 
 
  
24 
 
Bakı 
 
 
Xəzərin cumurdu üstümə sarı 
"Kamsızlar şəhrisən, Bakı" deyəndə... 
Eşqimə çilədin mavi suları 
"Kamsızlar qəhrisən, Bakı" deyəndə... 
 
Yalanmı deyirəm? Dönüb küləyə 
Nəfəsin söndürür sonuncu şamı. 
Eh, sənin gözlərin suludu deyə 
Ağlağan olmalı dünyada hamı?... 
 
O Xəzər dəlidi, dəlidi vallah 
Yalandan deyirik "dəlisən" Kürə... 
Saxla biz tərəfə gedən qatarı  
Gedirəm, gedirəm üzü Şəmkirə... 
 
 
 
 
 
  
25 
 
Məktəbimə... 
Şəmkir şəhər Əhməd Cavad adına tam orta 
məktəbə həsr edirəm. 
 
Nə doğma nə əziz olmusan mənə 
Daha ayrılığa bir addım qalıb... 
Nə vaxtsa könlünə düşsəm, ay yuvam, 
Divarın üstündə bax adım qalıb... 
 
Sevgi güzarına köç etmişik, köç 
Səninlə bərabər səninlə birgə. 
Bəlkə yadına da düşməyəcəm heç... 
Sinən göynəyəcək mənimçün bəlkə... 
 
Mən şair olmuşam, ayrı nə işim 
Eşqin ürəyimi tutduğu andan... 
İcazə versəydin evim-eşiyim, 
Öpərdim birbəbir divarlarından... 
 
Ən yaxın dostum da özünsən özün 
Gizli görüşlərə keşik olmusan... 
Səndə tapışıblar sevən ürəklər 
Neçə məhəbbətə beşik olmusan.. 
 
Neçə il yolunda ayaq döymüşəm 
Gözümə dəyməyib nə qar nə boran... 
Qürrələn sevimlim! Könlün şən olsun!- 
Səndən ürək alıb Məhəmməd TURAN! 
 
 
 
26 
 
Xəbərim olmasın... 
 
 
Gedəndə gecə vaxtı get 
Yatım, xəbərim olmasın... 
Şirin-acı yuxuları 
Qatım, xəbərim olmasın... 
 
Qaralar qarışsın ağa, 
Düşsün ayaza, sazağa 
Yata-yata ayrılığa, 
Çatım, xəbərim olmasın.. 
 
Eşqin süzülsün qanımdan, 
Canın çıxmasın canımdan, 
Keçsin qoy illər...yanından 
Ötüm, xəbərim olmasın.. 
 
 
 
 
 
  
27 
 
Gözlərini qıyma nolar 
 
 
Gözlərini qıyma nolar 
Düz bax gözümün içinə... 
Biraz ümid gilələnib 
Köhnə sevginin küncünə... 
 
Bu ümidi yıxma gülüm, 
Sənə ki sevinc gətirməz... 
Eh yenə mən götürərəm 
Amma ki Allah götürməz... 
 
Belə sakit durma, quzum, 
Dindir məni, danışdır... 
....Hıçqırıq dolu sükut...- 
Mənə çoxdan tanışdır...... 
 
Gözlərini günəş tək 
As dünyamın başından... 
Utanma gəl, yaxın gəl, 
Ətir duyum saçından... 
 
 
 
 
 
  
28 
 
Mənim gözlərimdə qaldı bir qadın 
 
 
Gözümdən başladı o qış üşümək 
işıqlar üzümə söndü birbəbir... 
Eşqimin tamarzı baxışlarından 
Şeirə çevrildi hər cümlə, sətir... 
 
Boylandım ümidlə göylərə sarı 
Buludlar boynunu büküb getdilər... 
Çalxadı yer-göyü həsrət qatarı 
Bəlkə də, ulduzlar ürküb getdilər... 
 
Çəkilməz həsrəti çəkirəm indi 
Nə qədər gücsüzəm nə qədər aciz... 
Ömrümü ovudan xəyallar dindi: 
Yolumuz kəsişər barışarıq biz... 
 
Bu eşq ürəyimə nə erkən gəldi?! 
Çevrildi bir sirrə qəlbimdə adın... 
Sənin gözlərində bir kişi öldü 
Mənim gözlərimdə qaldı bir qadın... 
 
 
 
 
 
  
29 
 
Bağışla məni 
 
 
Başqasına sevirəm demək elə ağır gəlir ki 
Sanki öz qeyrətimə söyürəm.... 
 
Başqasına gözəlim, həyatım, birdənəm     
demək 
Elə çətindir ki 
Sanki 
Vicdanımı şallağa  
Başqasını qoxlamaq, özgə saçı oxşamaq 
Özgə dodağı öpmək, başqa üzə sevinc 
səpmək 
Başqa əli tutmaq, başqa qəlbi ovutmaq 
İlan tək sancır məni 
 
Əlimdən ayağımdan yox 
Düz ürəyimdən.... 
Düşünürəm...görən başqasına "sevirəm"  
dediyimi bilsən nə edərsən? 
Sanki üstümə dünyanın ən ağır dərdi 
şığıyır... 
Vicdanım qurdalanır sevgindən çox 
uzaq bir səhrada... 
Könlüm səni istəyir... 
Sadəcə səni.... 
"sevirəm" sözünü ucuzlaşdırdım 
 
Bağışla məni!!! 
 
30 
 
Ən bütöv şeirim sənsən! 
 
 
İncə əllərində gedən xəyalım 
Qıvrım saçlarında ilişdi qaldı... 
İlk dəfə görən gün səni sevdiyim, 
Sevgi qollarını boynuma saldı... 
 
Gülən gözlərini sevdim, ay gülüm 
Heç bilmədim...nə vaxt, nə zaman 
sevdim... 
Elə nur üzünün sehrinə düşdüm, 
Birdənəm, mən səni nə yaman sevdim..... 
 
Ay kimi təmizsən sel kimi duru 
Bəxtimə yazılmış ömürsən-günsən... 
Bitməyən misralar yarıdan yarı, 
Ən bütöv şeirim sənsən! Özünsən! 
 
 
 
 
 
  
31 
 
Birimiz qürurdan təpə olmadıq 
 
 
Niyə gecələrin uzunluğu yox?! 
Niyə gündüzlər də dəmhadəm keçir?! 
Ötən xatirənin kölgəsində bax 
Bir ocaq səngiyir, eh, bir şam keçir... 
 
Eşqin sözü niyə kəsərsiz oldu 
Tezbazar soluxan bir yarpaq kimi?! 
Niyə öz yerində möhkəm durmadı 
Basılmaz, keçilməz uca dağ kimi... 
 
Günahsız sevginin günahı vardı, 
Sinəsi sevgidən sipər olmadıq... 
Bəlkə də bu sevgi dağ olardı da 
Birimiz qürurdan təpə olmadıq. 
 
 
 
 
 
 
 
  
32 
 
Bəmdən yeri... 
 
 
Zilə qalxma bəmdən yeri 
Ürəyim bəm ürəyidi... 
Ümidini üzüb gedən 
Bəxtindən kəm ürəyidi... 
 
Gözlərini zülmət almış, 
Talesindən töhmət almış, 
Sınmağına qarış qalmış, 
Çəkilən sim ürəyidi... 
 
Eh ürəyim-gözü sarı, 
Qışı sarı, yazı sarı, 
Talesinin üzü sarı, 
Gözləri nəm ürəyidi... 
 
 
 
 
 
  
33 
 
Bilirsən?! 
 
 
Qoynuna gəlirəm, gəlirəm xəzər 
Dərdləşmək xoş gəlir səninlə vallah! 
Dəli dalğalarda yol gedir güzar 
bir gün boğulacam əlinlə vallah... 
 
Suyundan qorxmuram, səxavəti var. 
Xəyallar boğacaq qoynunda məni... 
Köhnə xəyalınla coşma nə olar 
Təzəcə almışam, pencək, çəkməni. 
 
Kədərdən ürəyim üzülən zaman 
Gəlirəm qoynuna boşalmaq üçün... 
Sanki hər dalğanda bir ümid gəlir 
Yaşayıb həyatdan kam almaq üçün... 
 
Ehh ötüb keçənlər düşür yadıma 
Ürəyim isinir sərinliyindən. 
Bilirsən?! O köhnə məhəbbətimin 
İniltisi gəlir dərinliyindən... 
 
 
 
 
 
  
34 
 
Zaman əlçim-əlçim gedir 
 
 
zaman əlçim-əlçim gedir... 
Sabahlar uymur dünənə 
Adət ənənələr itir 
Gözlərim doymur dünənə... 
 
Xəyallanır arzu dilək. 
Qanun yazır yaşıl lələk. 
Hər nəfəsdə hiylə kələk 
Macalmı qoyur dünənə? 
 
 
 
  
35 
 
Gözləyir 
 
 
Ha yana addım atsam, 
Həsrət məni izləyir... 
Ha sağa meyil salım, 
Sollar məni gözləyir... 
 
Təklik ki var; can alan... 
Elə hey qan deyir qan... 
qapınıza açılan 
Yollar məni gözləyir 
 
Həsrətin sinə dağım. 
Qəlbimdə yığım-yığım. 
Bilirəm ki açdığın  
Qollar məni gözləyir. 
 
  
36 
 
Bütün uşaqların beşdaşı vardı 
 
 
Sən mənim ömrümə gələndə gülüm 
Cığal əllərimin dörd yaşı vardı... 
Mənim əllərimdə sənin əllərin 
Bütün uşaqların beşdaşı vardı. 
 
Pöhrə sevgi idik həyat bağında 
Ehh...şirin-şirin də söhbət edərdik, 
Arada öpərdim qızıl saçından 
Sevgiylə odlanıb eşqə gedərdik... 
 
Nə sən dəyişmisən nə də mən gülüm, 
Həminki uşaqlıq canımızdadı... 
Uşaqlıq sevgisi unudularmı? 
O sevgi qövr edir qanımızdadı... 
 
Sən mənim ömrümə gələndə gülüm 
Cığal əllərimin dörd yaşı vardı... 
Mənim əllərimdə sənin əllərin 
Bütün uşaqların beşdaşı vardı. 
 
 
 
 
 
 
 
  
37 
 
Özünü sevdir mənə 
 
 
Ay tək doğul gecəmə 
Özünü sevdir mənə... 
İzini səp küçəmə 
Özünü sevdir mənə.... 
 
Yollarımda izə dön 
Kəlməyə dön, sözə dön 
Mənə baxan gözə dön 
Özünü sevdir mənə... 
 
Gözəlləş gözlərimdə 
Təpər ol dizlərimdə 
Səhər ol gözlərimdə 
Özünü sevdir mənə... 
 
Ağla, çöhrənə yaş vur, 
Mənsiz anına daş vur, 
Eşqin dibinə baş vur, 
Özünü sevdir mənə... 
 
 
 
 
 
  
38 
 
Ay ömrü özündən sürgün olan qız... 
 
 
Bu bəxtin əlindən qaça bilmədin 
Ay ömrü özündən sürgün olan qız... 
Taleyə bir cığır aça bilmədin 
Ay gülüş üzündən sürgün olan qız... 
 
Həyatın umduğu nə idi səndən? 
İki damla yaşa ac qalmamışdı... 
Üzünün çöhrəsi solsa da quzu, 
Qönçə ümidlərin heç solmamışdı... 
 
Qara tellərinə düzülüb gülüm 
Üstünə şığıyan qara möhnətlər... 
Sənin tellərini sevdilər, neynək 
Bilmədi köç salsın hara möhnətlər... 
 
Elə ki qar ələdin, sinəm buzladı 
Titrədim keçdiyin soyuq illərə... 
Fələk görk etməyə adam tapmadı 
Sənimi tuş etdi qara yellərə?... 
 
 
 
 
 
  
39 
 
Hələ yaxınımda-şeirimdəsən 
 
 
Bəlkə də uzaqlar yaxındır bir az 
Bəlkə də uzaqlar öz içimdədi... 
Həsrətin böyüyü, kiçiyi olmaz 
Hamısı sızladan bir biçimdədi... 
 
Elə yandırar ki həsrət adamı 
Kül olub, getməyə peşman olarsan... 
O sənə nur verən gözlərin şamı 
Sönsə, yanmağına möhtac qalarsan. 
 
Səsin ürəyimdən gəlir...nə bilim, 
"Ah"ın mı könlümə külək tək əsən? 
Ayrılsaq da qorxma, ağlama gülüm 
Hələ yaxınımda - şeirimdəsən. 
 
 
 
 
 
  
40 
 
Bəxtimin ulduz qızı 
 
 
Hardasan ay ömrümün, 
Bəxtimin ulduz qızı? 
Göydən alnıma qonmuş 
Buludlar tək ağ yazı... 
Hardasan bir az tələs! 
Təzələnsin yerişin- 
Yeyinləşsin bəxtimiz... 
Harda axtarım səni 
Göylərəmi əl atım? 
Hansı "öy"ün qızısan? 
"Öy"lərəmi əl atım? 
Yoxsa dəniz qızısan? 
Bəlkə sularda batım? 
Ehh bircə səni tapım, 
Bəxtimin ulduz qızı... 
Haranın xoşbəxtisən 
Yazılıbsan bəxtimə... 
Çağır gəlləm yanına 
Bənd olaram bir himə... 
Hardasan ayım mənim 
Hardasan ay ulduzum... 
Aydan ulduzdan gözəl 
Bircəcik ulduz qızım! 
 
  
41 
 
Şeir sevgilim... 
 
 
Məndən şeir istəmə 
Ay gülüm, ay çiçəyim... 
Min dəstə gülə dəyən 
Mənim bircə ləçəyim... 
Sənə şeir yazmaq, gülüm, 
Şeirə nəzirə yazmaqdı... 
Sənə səndən gözəl şeir 
Xəyal-xülyada azmaqdı... 
Sənə şeir yazmaram mən  
Günahdı vallah günahdı! 
Allahla bəhsəmi girim? 
Sən tək şeiri o yaratdı! 
 
 
 
 
 
  
42 
 
Elmira nənəmə 
 
 
Evdə olmayanda nəfəs, hənirin 
Evimiz bir dünya boşluğa dönür… 
Nur əksik olmasın nurlu üzündən, 
Nurun ev-eşikdə xoşluğa dönür… 
 
Elə darıxdım ki sənsiz ay nənə, 
Dərk etdim qəlbimdə qızıl təxtini… 
Qoynunda, qucunda böyümüşük biz 
Nəvələr bəzəyib əlvan bəxtini… 
 
Əzmli baxışın öyrədər bizə, 
Necə oturmağı, necə durmağı… 
Ürəyin od tutar, alışar, yanar 
Qanasa nəvənin bircə barmağı… 
 
Bununçün sevirəm səni mən nənə, 
Təmiz ürəyinin qadasın alım! 
Şirin nağılların olub beşiyim, 
İsti bələyinin qadasın alım! 
 
Nəfəsin hey əssin başımız üstdə, 
Əzmini hiss edim, açım qanad-qol. 
Bayrama az qalıb nənə, ay nənə! 
Tez qayıt, bayramda yanımızda ol! 
 
 
 
  
43 
 
Şairin vəfatına 
 Xalq şairi Zəlimxan Yaqubun əziz 
xatirəsinə.  
 
Gözü yolda qaldı Kəpənəkçinin 
 Allah, bu yay Kəpənəkçi gülmədi.  
Od düşüb könlünə Borçalının off! 
 Bu il oğlu qucağına gəlmədi... 
 
 Üzü pərdələndi günəşin ayın, 
 Dilləri tutuldu çeşmənin, çayın. 
 Gözü göyə baxdı səmanın göyün, 
 Yanaq bu il gülüş payın almadı...  
 
Yolların sonu yox...uzundan uzun... 
 Dadı düşüb tamdan şəkərin duzun, 
 Ustad! Sən gedəndən köklənmir sazım, 
 Ha illah eylədim dilə gəlmədi... 
 
 Ağladı hər yarpaq, ağladı hər gül, 
 Vəsfini gözlədi yenə çəmən, çöl. 
 Əcəl tanımır ha nə bəm, nə də zil, 
 Əcəl nə eylədi, özü bilmədi.. 
 
 Dərindən laxladı könlümün nimi. 
Çəkildi göylərə kədərin bəmi. 
 Zəlimxan yaşadı zəlimxan kimi, 
 Nə sultan, nə paşa, nə xan bilmədi... 
 
 
44 
 
Sən bir köhnə evsən indi 
 
 
 Sən bir köhnə evsən indi, 
 Yox sahibin.. yoxdur yiyən.. 
 Heç olmasa ərk eləyib, 
 Arada qapını döyən... 
 
 Sən bir köhnə evsən indi, 
 Yoxdur, pəncərəni silən!  
 Hərdənbir sərçələr olur, 
 Kövrəlmiş gözünə gülən... 
 
 Sən bir köhnə evsən indi, 
 Xatirələr məzarısan...  
Toz-torpaqdan bezməmisən,  
Təkliyinin bezarısan... 
 
 Sən bir köhnə evsən indi, 
 Qəmdən savayı nəyin var?! 
 Bu yollara kölgə salır, 
 Qəlbinə çəkilən dağlar.. 
 
 Sən bir köhnə evsən indi, 
 Sən keçmişin harayısan. 
 Küsmə yenə taleyindən-  
Bayquşların sarayısan! 
 
 
 
45 
 
Sabaha yox gümanım 
 
 
 Sabaha yox gümanım, 
 Dünən gözümdə qalıb... 
 Dünənlərin gecəsi, 
 Hopub üzümdə qalıb... 
 
 Hər gün öz cığırını, 
 Salar üzümdən asta... 
 Dünya öz ocağını, 
 Qalar közümdən asta... 
 
 Dilim nəğmə hörəcək, 
 Əcəl sinə gərəcək...  
 Bir də ruhum görəcək, 
 Özüm sözümdə qalıb... 
 
 
         
  
46 
 
Ümidim 
 
 
 Bir arzu karvanı keçir könüldən, 
 Ümidim - karvanın yorğun sarvanı. 
 Bənzərin alsa da, dəli küləkdən, 
 Arzular illərin yolçu yorğunu. 
 
 Hələ kam almayıb ürək qanından, 
 Xəyallar uçuşan payız xəzanı. 
 Sürüşüb tökülür alın yazımdan, 
 Açılan günlərə olan inamım 
 
 
 
   
47 
 
Tale qara bulud 
 
 
 Tale qara bulud başımın üstə, 
 Həsrətin şimşəyə döndü çaxıldı. 
 Sənə yer ayırdım sinəmin üstə, 
 Həsrətin tutuşdu canım yaxıldı.. 
 
. günah ürəkdədir...səni sevməyə, 
 Elə tələsdi ki, təndirə düşdü.. 
 Cürət eləmirəm sənsiz gülməyə, 
 Sənsizlik ölümmü?! Ruhum üşüdü. 
 
 Məni çoxdan yorub baxdığım yollar 
 O gedən gedibsən yorulmadınmı? 
 Aşiqlər həmişə uman olurlar 
 Ummuşam , küsmüşəm anlamadınmı?! 
 
 
 
    
48 
 
Sevindi 
 
 
Bir yarpaq saraldı düşdü budaqdan, 
Bir ümid ağladı, torpaq sevindi.  
Fələk seçəmmədi qaranı ağdan, 
Dilimdən sürüşdü bir "ah" sevindi... 
 
Yaman səkdim, a dost, boranda, qarda, 
Ən yüngül bir dərd də gəlir div indi!  
Eşqimi itirdim dolayılarda, 
Qoçaqsan, bir gözəl tap da sev indi!  
 
Həyatın sərt üzü daş-qayadan sərt, 
 Üşüsən ürəyim isti evindi! 
 Tanrıdan gəl umma, küsmə,   Məhəmməd, 
 Bax sovqat göndərdi, sevin, sevin di! 
 
 
 
49 
 
Şairə sevmək olmazmış.. 
 
 
Yolunda daş kəsək bitər, 
 Gələn gedər, gedən ötər.  
Quru canı batar-itər, 
 Şairə sevmək olmazmış... 
 
 Naləlidi dili,könlü,  
Ağ bəxti var qaragünlü 
başdan-başa eşqdi ömrü, 
 Şairə sevmək olmazmış. 
 
 insanlarda könül çiymiş,  
Həyat çiymiş, ömür çiymiş,  
Eşq şairə qənimiymiş- 
Şairə sevmək olmazmış... 
  
50 
 
 
 
 
 
 
 
 
 
 
 
 
 
*** 
 
Sənə yazdığım şeirləri 
Sevilsin, təriflənsin deyə yazmıram... 
Səndən mənə tərəf baxası bir ümiddə 
Ummuram bu şeirlərlə... 
Sadəcə qəlbimdəki sevgini  
Şeir-şeir çölə çıxarıram... 
 
 
 
 
 
  
51 
 
 
 
 
 
 
 
 
 
 
 
 
 
*** 
 
Gözlərimi yumub getdin 
Quru nəmlə oynayıram. 
Yox hələ yalqız deyiləm 
Öz kölgəmlə oynayıram. 
 
 
 
 
 
  
52 
 
 
 
 
 
 
 
 
 
 
 
 
 
*** 
 
Kim qələm tutacaq dərdə, dünyaya? 
Deyən olacaqmı, haqqı zil səsli? 
Şair gələcəkmi bir də dünyaya 
Məzahir Hüseynzadə nəfəsli... 
 
 
 
 
 
  
53 
 
 
 
 
 
 
 
 
 
 
 
 
 
*** 
 
On altı haxlandı, ay qaçan, yüyür! 
Əqrəblər yüyürür, ömürdən ötür. 
Nənəəm zarafatla deyir hey deyir- 
"Qızlar öləcəklər balamdan ötrü"... 
 
  
  
54 
 
İÇİNDƏKİLƏR 
Ön söz ................................................................................ 5 
Söz ardı... .......................................................................... 9 
Yoxluğun yaxın mənə... ........................................... 15 
Yeyər ömrü qız ahı... ................................................ 16 
Bircə yol görüm özümü... ....................................... 17 
Darıxma ......................................................................... 18 
Tonqal ............................................................................ 19 
Küləklər elə əsir ki... ................................................ 20 
Kim deyir ki uzağıq? ................................................ 21 
Səni sevirəm ................................................................ 22 
Dünənlər gözünü süzdürüb gedir...................... 23 
Bakı ................................................................................. 24 
Məktəbimə... ................................................................ 25 
Xəbərim olmasın... .................................................... 26 
Gözlərini qıyma nolar ............................................. 27 
Mənim gözlərimdə qaldı bir qadın .................... 28 
Bağışla məni ................................................................ 29 
Ən bütöv şeirim sənsən! ........................................ 30 
Birimiz qürurdan təpə olmadıq .......................... 31 
Bəmdən yeri... ............................................................. 32 
Bilirsən?! ....................................................................... 33 
Zaman əlçim-əlçim gedir ....................................... 34 
Gözləyir ......................................................................... 35 
Bütün uşaqların beşdaşı vardı ............................ 36 
Özünü sevdir mənə .................................................. 37 
Ay ömrü özündən sürgün olan qız... ................. 38 
Hələ yaxınımda - şeirimdəsən............................. 39 
Bəxtimin ulduz qızı .................................................. 40 
Şeir sevgilim... ............................................................. 41 
Elmira nənəmə ........................................................... 42 
Şairin vəfatına ............................................................ 43 
Sən bir köhnə evsən indi ....................................... 44 
Sabaha yox gümanım .............................................. 45 
Ümidim .......................................................................... 46 
Tale qara bulud .......................................................... 47 
Sevindi ........................................................................... 48 
Şairə sevmək olmazmış.. ........................................ 49 
55 
 
 
 
 
  
56 
 
 
 
 
 
 
 
 
 
 
 
 
 
 
Çapa imzalanıb: 20.07.2016 
Formatı: 70x100 1/16. Ofset çapı 
Həcmi: 3.5 
Sifariş № 336 
 
 
 
