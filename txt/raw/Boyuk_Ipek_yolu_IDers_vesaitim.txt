 
 
АЗЯРБАЙCАН РЕСПУБЛИКАСЫ ТЯЩСИЛ НАЗИРЛИЙИ 
 
АЗЯРБАЙCАН ДЮВЛЯТ ПЕДАГОJИ УНИВЕРСИТЕТИ 
______________________________________ 
 
 
Mais  Əmrahov 
 
 
 
 
БЮЙЦК ИПЯК ЙОЛУ 
 
(Dərs vəsaiti) 
 
 
 
 
Азярбайcан Республикасы Тящсил Назирлийинин 
14.06.2011-cи ил тарихли 1104 №-ли ямри иля дярс 
вясаити кими тясдиг едилмишдир.. 
 
 
 
 
 
 
 
Бакы  
MÜTƏRCIM 
2011 
 2 
Елми редактору: Г.И.Бяширов,  
ADPU-nun “Türk və Şərqi Avropa xalqları 
tarixi  
və tarixin tədrisi metodikası” kafedrasının 
dosenti, tarix üzrə fəlsəfə doktoru 
 
Редактор:  С.М.Мустафайева,  
ADPU-nun“Ümumiтарих” kafedrasının dosenti, 
tarix цзря фялсяфя доктору 
 
Ряйчиляр:   О.Б.Султанов,  
  ADPU-nun Tarix fakultəsinin dekanı,  
                            тарих елмляри доктору, профессор 
 
H.M.Məmmədov,   
Bakı Slavyan Universitetinin dosenti,  
tarix üzrə fəlsəfə doktoru 
 
  C.Я. Бящрaмов,  
  АМЕА-нын А.А.Бакыханов ад. Тарих  
  Институтунун директор мцавини, 
  тарих цзря фялсяфя доктору  
 
Н.Н.Ясядов, 
ADPU-nun Tarix fakultəsinin dekan müavini, 
тарих цзря фялсяфя доктору, досент 
 
Əmrahov Mais İsrail oğlu. Böyük İpək Yolu. Dərs vəsaiti. – Бакы: 
Мцтяръим, 2011. – 84 с. 
 
Dərs vəsaitində İpək Yolunun ən qədim zamanlardan müasir dövrümüzə-
dək olan tarixinə nəzər salınmış, “Böyük İpək Yolu”nun bərpasında ümummilli 
lider H.Əliyevin xidmətləri faktlarla göstərilmişdir. 
Vəsait ali məktəblərin tələbələri üçün nəzərdə tutulmuşdur. Ondan ma-
gistrlər, doktorantlar, elmi yaradıcılıqla məşğul olanlar, həmçinin tam orta 
məktəbin müəllim və şagirdləri də faydalana bilərlər.  
 
Я 
026
4310010000
 68-11 
© Ямращов М.İ., 2011 
 3 
 
 
Bizim məqsədimiz “Azərbaycanı regionun 
ən vacib tranzit ölkəsinə çevirməkdir. 
Azərbaycan xalqı naminə, bizdən sonra 
gələcək nəslin naminə əlimizdən gələni 
əsirgəməməliyik. 
 
İlham Ялийев 
 
 
GİRİŞ 
 
Dünya üçüncü minilliyə qədəm qoyub. Minilliyə qayıdılan 
hadisələrdən olan İpək Yolunun bərpası illər keçdikcə özünü 
doğruldacaq, Şərqlə Qərb arasında körpü rolunu oynayacaqdır. 
Bizə belə gəlir ki, İpək yolunun bərpasını araşdıran tarixçilər, 
siyasətçilər, sosioloqlar və filosoflar belə bir suala cavab 
axtaracaqlar: Minilliyin astanasında nə baş vermişdi? Yoxsa, 
əhali dəvə karvanlarının zınqrov səsi üçün qəribsəmişdir? Amma 
heç də belə deyildir, əslində belə düşünmək sadəlövlük olardı. 
Texnologiyaların inkişafı ipəyə çoxlu alternativlər yaradıb. 
Artıq köhnə dəvələr ekzotikadan başqa bir şey deyildir. Bir az 
da irəliyə getsək Şərqlə Qərb arasındakı gizli qarşıdurma nəzərə 
çarpar. Qərb qarşısında min oyundan çıxan Şərq çalışır ki, onun 
xoşuna gəlsin. Qərb isə gizli niyyətini demokratiya pərdəsi ar-
xasında gizlədərək Şərq üzərinə hücuma keçərək iqtisadi asıllılığı 
artırmaq istəyir. Yaddan çıxarılmamalıdır ki, keçmişdə ipək 
aparılan yollarla indi neft və qaz nəql olunur.  
Bizim də günahımız çoxdur. Biz Avropa ilə türk dilində, 
kişi dilində danışmaq istəyrik. Avropa isə bizdən centlmenlik 
gözləyir. Onlar üçün hadisələrin bir-birini tamamlaması və hər 
şeyin uyğun gəlməsi əsasdır. Biz Avropadan real düşüncə, üslub, 
siyasi təfəkkür tələb edirik. Onlar isə bizə kütləvi mədəniyyət 
ixrac etmək istəyirlər. Qərbin məşhur yazıçısı U. Folknı qadın 
 4 
və kişi tərzini belə formalaşdırmışdır: «Kişi faktlardan çıxış edir, 
onun necə görünəcəyi, həqiqətə bənzəyib-bənzəməməyi əsas 
deyil. Qadın üçün isə əsas məsələ zahiri hadisələrin bir-birini 
tamamlaması və hər şeyin uyğun gəlməsidir. Həqiqət necədir, – 
bunun mətləbə dəxli azdır». 
Avropa bu gün tərəddüd içindədir. O inanmaq istəyir ki, 
türk ona hünər dilində deyil, onun öz standartları ilə cavab 
verəcək. Türk həqiqət mənim tərəfimdədir, gec-tez həqiqət 
ortaya çıxacaqdır deyə fikirləşir, erməni isə avropalı kimi ictimai 
rəyi özünə yaxınlaşdırmaq üçün əlindən gələni edir. Ən önəmlisi 
odur ki, Azərbaycan xalqı, onun lideri şərqin dilini bildiyi kimi, 
Qərbin də dilini öyrənmişdir. Əminik ki, seçim düz olmuşdur. 
Ümummilli lider H.Əliyevin başladığı iş davam etdirilməli, qalib 
Qərbin bizə tərəf gəlməsinin doğru oluğunu onu inandırmaq 
lazımdır. 
Feniminizasiyaya hörmətlə yanaşan Avropa çoxdan qadın 
məntiqinə uyğunlaşdığı üçün hər şeyi gözəl təqdim etməyə 
öyrənmişdir. Bir sözlə, bizi qarşıda uzun və çətin bir yol gözləyir. 
İnsanların ünsiyyəti yollardan başlanır. Müxtəlif 
ərazilərdən keçən yollar ayrı-ayrı irqlərdən olan müxtəlif xalqlar 
arasında münasibətlər yaratmışdır. Vaxtaşırı baş verən və bir 
çox ölkələrin ərazisini əhatə edən istila və işğallar qədim yolları 
müəyyən dərəcədə dağıtsa da, nəticədə yeni şəhər və inzabati 
mərkəzlər salınmış, yolların istiqaməti dəyişmişdi. Ancaq köhnə 
yollar zaman- zaman öz fəaliyyətini davam etdirmişdir. Belə 
yollardan biri də, bəşər tarixində ilk transkontinental ticarət və 
diplomatiya yolu kimi qiymətləndirilən “Böyük İpək Yolu” 
olmuşdu. Bu yolun açılması Çin Xan imperiyasının hökmdarı 
U-di-nin (e.ə. 140-86) fəaliyyəti ilə bağlıdır. İlk dəfə hələ e.ə. 
138-ci ildə Orta Asiyada, o dövrün ən qüdrətli imperiyalarından 
olan Kuşanda olmuş çinli elçi Hindistan, Orta Asiya dövlətləri 
və bu dövlətlərin ərazilərindən keçən ticarət yolları haqqında 
məlumat vermişdir. Çin imperiyasına tez-tez hücum edən hun-
lara qarşı müttəfiq tapmaq məqsədilə Kuşana ticarət karvanı – 
 5 
səfirlik göndərilmişdir. Elə bu zamandan etibarən Çindən 
qərbdə yerləşən dövlətlərin ərazisinə ticarət karvanları yola 
düşmüşdür. Britaniya adalarından tutmuş Sakit okean 
sahillərinədək olan ərazilərdə məskunlaşmış bütün xalqlar və 
dövlətlər qədim dünya siyasi sisteminin mühüm halqaları olan 4 
qüdrətli imperiyanın – Romanın, Parfiyanın, Kuşanın və Çinin 
tabeliliyi altında olmuşdu. Çin malları, xüsusilə bu dövrdə yalnız 
orada istehsal edilən Çin ipəyi xarici bazarlara yol tapmışdı. 
Çindən ixrac olunan əsas mal ipək olduğu üçün bu yol “İpək 
Yolu” adlanmağa başlanmışdı. 
Qədim Çin qaynaqları İpək yolunun tarixi haqqında məlu-
matları özündə qoruyub saxlamışdır. Çin mənbələrinin 
əhəmiyyətini ona görə xüsusi qeyd edirik ki, Çin tarixi daha çox 
müharibələr vaxtında tutulan gündəliklərdən və öndəki 
başçıların raportlarından əmələ gəlmişdi. Həm də, ticarət 
əlaqələri olan ölkələrə Çin imperatoru tərəfindən tez-tez 
səfirliklər göndərilirdi. Bu səfirliklər həm ticarət karvanlarına 
başçılıq edir, həm də Çinlə həmin ölkə arasında münasibətlərin 
qurulmasında birbaşa vasitəçi olurdu. 
İpək ticarəti ilə bağlı əsas qaynaqlar ilk dəfə Fransız Hirth 
tərəfindən işlənmiş və tədqiq edilməyə başlanmışdı. “Böyük İpək 
Yolu”nu ilk dəfə II yüzilliyin tanınmış coğrafiyaçısı və 
astronomu Klavdi Ptolomey (70-147) təsvir etmişdi. 
K.Ptolomey özündən əvvəl yaşamış yunan-Roma müəlliflərinin 
topladığı məlumatlardan istifadə edərək dünyanın dəniz və quru 
yollarının çox cüzi səhvliklə koordinatlarını verə bilmişdi. 
Sinifli cəmiyyətlərdə coğrafi biliklərin inkişafı həmişə və 
hər yerdə iqtisadi amildən, yəni ticarət əlaqələrini 
genişləndirmək zərurətindən doğmuşdur. Beləliklə, dövrün 4 iri 
imperiyasını, eləcə də başqa dövlət və xaqları birləşdirən Şərq-
Qərb əlaqələrinin yaxınlaşması prosesində əlaqələndirici amil 
rolunu oynayan “Böyük İpək Yolu” mühüm əhəmiyyət kəsb 
etməyə başladı. Bu yol Çin (Xan) imperiyasının paytaxtı 
Canandan başlayır, Siyandan Lauçjou vasitəsilə Dunxuana 
 6 
gedib iki qola ayrılırdı: Şimal yolu Turfandan keçib Pamir dağ-
ları vasitəsilə Fərqanəyə və Qazaxıstan çöllərinə doğru uzanır, 
cənub yolu isə Labnor gölünün yaxınlığından Təklə-Məkan 
dağlarının cənub qurtaracağı ilə Yarkənd və Pamir dağlarının 
cənub hissəsi vasitəsilə Baktriyaya, oradan Parfiyaya və Hindis-
tana gedir, nəhayət, Yaxın Şərq vasitəsilə Roma əyalətlərinə 
çatırdı. Məhz bu ticarətin təsirilə Orta və Qərbi Asiyada, eləcə 
də karvan yolunun keçdiyi bir çox ölkələrdə ipəkçilik meydana 
çıxırdı. Yaxın Şərqin güclü dövlətləri isə Qərb dünyasına aparan 
bu yolda vasitəçiliyi ələ keçirməyə cəhd göstərir və çox vaxt 
buna nail olurdular. 
Yuxarıda qeyd etdik ki, Çinə gələn ticarət karvanlarına 
dövlət səviyyəsində yüksək qiymət verildiyi üçün onlar “səfirlik” 
adlandırılırdı. Bu karvanlar vasitəsi ilə Bizansa hind ədviyyatı, 
fil sümüyü, rənglər, parçalar, Yəmən buxuru, qızıl qum və 
külçələr, Afrika qulları və s. gətirilirdi. Bu yolda ağalıq etmək və 
külli miqdarda gəlirə sahib olmaq uğrunda Sasanilər, Bizans və 
Roma arasında daima mübarizə olmuşdu. VI əsrdə isə Türk 
xaqanlığı və Çin Suy dövləti İpək yolunun şərq hissəsinə nəzarət 
uğrunda mübarizə aparmışdır. Türk xaqanlığının iki müstəqil 
dövlətə - Şərq və Qərb dövlətlərinə bölünməsindən və 
aralarındakı zidiyyətlərdən istifadə edən çinlilər hegemonluq 
qazanmışlar. Bu hegemonluq Çin qaynaqlarındakı Çinin xarici 
ticarət əlaqələrində öz əksini tapmışdır. Çindən Koreyaya, Mon-
qolustana, Yaponiyaya, Mərkəzi Asiyaya, Hindistana, Fars kör-
fəzi sahilinə, oradan isə Qərbə doğru aparan quru və su 
yollarının marşrutu açılmışdi. 
«Böyük İpək Yolu»nun beynəlxalq əhəmiyyəti VII-X əsr-
lərdə, ərəb-müsəlman dövlətinin Çin və Hindistandan tutmuş 
İspaniyayadək geniş bir ərazini öz hakimiyyəti altında 
birləşdirdiyi dövrdə daha da artır. Vahid dövlət tərkibində 
birləşmiş müxtəlif xalqların ümumsiyasi və dini-mədəni 
ünsiyyətə cəlb olunması daxili və beynəlxalq ticarətlə yanaşı baş 
verirdi. Orta Asiya türklərinin o dövr həyatı haqqında tədqiqat 
 7 
aparmış akademik V.V.Bartoldun yazdığına görə “müsəlman 
mədəniyyətinin ticarət əlaqələri vasitəsilə dinc yolla yayılması 
türklərin taleyinə müsəlman silahının uğurlarından daha artıq 
təsir göstərmişdir”. 
Mənbələrdə «Böyük İpək Yolu» vasitəsilə ticarət edən 
yəhudi, rus və avropalı tacirlər haqqında məlumatlar vardır. 
Səlcuqlar və Monqollar dövründə İpək yolu ilə aparılan 
ticarətin inkişafı üçün geniş imkanlar açıldı. Şərq-Qərb arasında 
əlaqələr daha da genişləndi. İpək yolunun XIII əsr dövrünü Ve-
nesiya səyyahı Marko Polonun əsərlərində daha aydın görmək 
olar. Onun Kiçik Asiya, Azərbaycan, İran, İraq, Mərkəzi Asiya, 
xüsusilə Uzaq Şərq ölkələri, o cümlədən Monqolustan, Çin, Cə-
nub dənizindəki adalar, Yaponiya, Şimali Asiya ilə xəz dəri ti-
carəti, Yava, Sumatra, Seylon, Hindistan, Madaqaskar haqqın-
dakı məlumatlar Avropada dərin maraq doğurmuşdur. Marko 
Polodan daha əvvəl yaşamış Qannon, Herodot, Strabon, K.Pto-
lomey və bu kimi antik dövr müəllifləri öz əsərlərində ticarət 
karvanlarının və böyük ticarət mərkəzlərinin adlarını qeyd 
etmişlər. 
X əsrdə İslam dünyasının – Hindistan və Orta Asiyadan 
başlayaraq İspaniya da daxil olmaqla Atlantik okeanına qədər – 
çox geniş əraziləri əhatə edən 21 xəritəsi tərtib olunmuşdur. İbn 
Vahb (IX əsr), Əl-Yaqubi (X əsr), əl - İstəhri (820-934), İbn 
Fədlan (X əsr), Əl-Məsudi (X əsr), İbn Havqəl (X əsr), 
Müqəddəsi (X əsr), Yaqut əl - Həməvi (XII əsr) kimi ərəb 
səyyah və coğrafiyaçıları İpək yolunun erkən orta əsrlər dövrü 
üçün çox maraqlı məlumatları öz əsərlərində əks etdirmişlər. 
XIV əsr ərəb səyyahı və coğrafiyaşünası olan İbn Bəttutə bir çox 
ticarət şəhərlərini gəzmiş, şahidi olduğu bu şəhərlərin həyatı 
haqqında çox maraqlı fikirlər yazmışdır. 
Qalonifontibus (XIV-XV əsr) və Kalvixo kimi səyyahların 
gündəlikləri Teymurilər dövründə baş vermiş siyasi prosesləri və 
ticarət yollarının vəziyyətini öyrənməyə imkan verir. Teymur 
 8 
işğalları nəticəsində bir sıra iri ticarət şəhərləri dağılır ki, bu da 
şimal yolu ilə ticarətdə maneələr yaradır. 
XV əsrdə yaşamış Afanası Nikitin “Üç dəniz arxasına səya-
hət” adlı məşhur gündəliyində bu dövrə aid dəniz və quru yollar 
haqqında məlumatlar vardır. K.Zeno, İ.Barbaro, A.Kontarini, 
A.Cenkinson, A. Oleari, Ö.Çələbi, Yan Streys kimi məşhur 
səyyah, coğrafiyaşünas və diplomatlar “Böyük İpək Yolu”nun 
keçdiyi məntəqələr, şəhərlər, dəniz yolları haqqında çox zəngin 
məlumatlar vermişlər. 
Sonrakı dövrdə “Böyük İpək Yolu”nun keçdiyi ölkələrdə 
baş verən siyasi dəyişikliklər əvvəlcə marşrutların 
istiqamətlərinə təsir etsə də, 1498-ci ildə Afrikadan Hindistana 
birbaşa dəniz yolunun kəşf edilməsi dünya ticarət yollarını 
dəyişdirdi. Qərb dünyasını Uzaq Şərqlə bağlayan quru yol 
əlaqələri zəiflədi. Buna səbəb olan amillərdən biri də, bir sıra 
ölkələrdə ipək istehsalının artması idi. Yeni yaranmış dəniz yolu 
ispaniyalıların və portuqaliyalıların əlinə keçdiyi üçün bu 
dövrdən başlayaraq Şərq-Qərb ticarət əlaqəsi Volqa-Xəzər su 
yolu ilə davam etdirildi. Bir sözlə, Böyük coğrafi kəşflər «Böyük 
İpək Yolu»nun əhəmiyyətinə təsir etsə də, sıradan çıxmasına 
səbəb olmadı. 
“Böyük İpək Yolu” bu gün də çox aktual olan bir 
məsələdir. “Böyük İpək Yolu”nun bərpasına dair ilk addımlar 
hələ 1991-ci ildə atılmış, 1993-cü ildən etibarən isə bu sahədə 
əməli işlər görülməyə başlanmışdır. 1993-cü ilin mayında 
“Avropa-Qafqaz-Asiya Transqafqaz nəqliyyat dəhlizi” 
proqramı qəbul olundu ki, bunun da davamı kimi 1998-ci il 
sentyabrın 7-8-də ümummilli lider H.Əliyevin təşəbbüsü ilə 
Bakıda “Böyük İpək Yolu” beynəlxalq konfransı keçirildi. 
Konfransda 32 ölkənin və 13 beynəlxalq təşkilatın nümayəndə 
heyətləri iştirak etmişdir. 
Qeyd etməliyik ki, Azərbaycanın çox zəngin xammal 
ehtiyatı və intellektual potensialı, Avropadan Asiyaya uzanan 
yolda əlverişli coğrafi mövqeyi onun dünya birliyində nüfuzunun 
 9 
güclənməsinə imkan verir. TRASEKA proqramı çərçivəsində 
nəzərdə tutulan Avropa ilə Asiya arasında körpü rolunu 
oynayan “Böyük İpək Yolu”nun bərpası ölkəmiz qarşısında yeni 
inkişaf üfüqləri açır. Bu yolun bərpası, həmçinin, Avropa, Qara 
dəniz, Xəzər dənizi və Asiya regionlarında təbii ehtiyatlardan 
istifadəyə və qarşılıqlı faydalı əməkdaşlığa hər zaman kömək 
edəcəkdir. 
Ümumiyyətlə, “Böyük İpək Yolu”nun bərpası və Şərq-
Qərb enerji dəhlizinin yaranması XXI yüzilliyin qlobal tarixi 
hadisələrindəndir. Avropa-Asiyanın mərkəz hissəsində yerləşən 
və 34-dən artıq dövlətin ərazisindən keçərək onları birləşdirən 
bu yolun əhəmiyyəti ölçüyəgəlməzdir. 
Tələbələrin ixtiyarına verilən dərs vəsaiti giriş, üç fəsil, 
nəticə, istifadə olunmuş ədəbiyyat siyahısından ibarətdir. 
Birinci fəsil İpək yolunun ən qədim zamanlardan 
başlayaraq erkən orta əsrlərə kimi (e.ə. II- e.X əsr) olan bir 
dövrü əhatə edir. Burada ipək ticarətinin yaranmasından, 
ticarətdə Çinin mövqeyindən, Hunların «Böyük İpək Yolu»na 
nəzarət uğrunda mübarizəsindən, İpək yolu üstündə böyük 
ticarət mərkəzləri olan şəhərlərdən, Kuşan, Roma, Parfiya kimi 
güclü dövlətlərin bu yolda mövqeyindən, Ərəb xilafəti 
zamanında yolun vəziyyətindən, Şərqlə-Qərb arasında bu yolun 
yaşamasında Azərbaycanın oynadığı roldan, ümumilikdə isə 
“Böyük İpək Yolu”nun Avrasiya məkanında tutduğu mövqedən 
və oynadığı roldan bəhs edilir. 
İkinci fəsil “Böyük İpək Yolu”nun orta əsrlər dövrünü 
əhatə edir. Fəsildə Monqollar və Səlcuqlar dövründə yolun 
vəziyyətinə, Hindistanın “Böyük İpək Yolu”ndakı mövqeyinə, 
Türk dövlətlərinin «Böyük İpək Yolu»nda oynadığı rola, bir 
sözlə, orta əsr imperiyalarının «Böyük İpək Yolu»nun 
yaşamasında və fəaliyyətindəki roluna, həmçinin orta əsrlər 
dövründə Azərbaycanın bu yol üzərində əhəmiyyətinə, Böyük 
coğrafi kəşflərdən sonra quru yollarının əhəmiyyətinin azaldığı 
 10 
bir zamanda Xəzər ticarəti uğrunda Rusiya-İngiltərə rəqabətinə 
nəzər salınmışdır. 
Üçüncü fəsil «Böyük İpək Yolu» nun bərpası» adlanır. Fə-
sildə Böyük coğrafi kəşflərdən sonra əhəmiyyətini zəiflətmiş olan 
«Böyük İpək Yolu»nun yenidən dirçəldilməsi uğrunda 
Azərbaycan hökumətinin apardığı məqsədyönlü siyasətdən və 
“Böyük İpək Yolu”nun bərpasına həsr olunmuş Bakıda keçirilən 
beynəlxalq konfransdan, “Böyük İpək Yolu” ndan TRASEKA-
yadək olan dövrü özündə əks etdirən “Bakı Bəyannaməsi”nin 
əhəmiyyətindən bəhs olunur. 
Vəsaitin nəticə hissəsində qısa ümumiləşdirmələr öz əksini 
tapmışdır. 
 
 
 11 
I FƏSİL 
 
İPƏK YOLU ƏN QƏDİM ZAMANLARDAN  
ERKƏN ORTA ƏSRLƏRƏ QƏDƏR 
 
1.1. İpək yolu ticarətinin yaranması (ən qədim dövr) 
E.ə 481-256-cı illər Çin tarixinin çinliləşmə, birləşmə və 
güclənmə dövrü кими характеrizə olunur. Çin qaynaqları da 
bunu sübut edir. Бu dövrdə şimal hunları da təsirli şəkildə 
basqınlar etməyə başlayırlar. Artıq е.ə. III yüzilliyin ikinci 
yarısında müasir Çinin böyük bir qismi Çin dövlətinin əlində idi. 
 
 
Çinin qərbə doğru sərhədləri möhkəm olmadığından, həm 
də bu ərazilər hunların nəzarətində olduğundan çinlilərin qərbə 
doğru ticarət etmələri çətinləşirdi. Çinin qərb sərhəd əraziləri 
Lunqhsi və Lintao şəhərləri hesab olunurdu. 
III yüzilliyin sonlarından etibarən Çin sülalələri qərbdə 
yavaş-yavaş güclənir. Çin mənbələrində tez-tez xatırlanır ki, 
«Qərb ticarət yolu»nun da Çin dövləti üçün əhəmiyyəti artmağa 
başlayır. “361-ci ildə Çin hökmdarı Hun barbarlarını məğlub 
 12 
etdi və onların hökmdarının başını kəsdi” – deyə Çin 
qaynaqlarındа xatırlanan tayfalar qərb ticarət yollarının 
Qausudan keçib bütün Çinə girdikləri keçid sahələrində, yəni 
Lunqhsi dairələrində yaşayırdılar.  
Kiçik sülalələr tərəfindən idarə olunan Çin bu sistemin 
birliyinə arxalanan və mərkəzdən idarə olunan böyük dövlətə 
çevrildi. Altay tayfaları ilə qərb ticarət yollarının demək olar ki, 
əsasını təşkil edən Çinin qərb əraziləri digər Çin ərazilərinə 
nisbətən inkişaf edirdi. Çinin mərkəzində və şərqində bir çox 
kiçik dövlətlər olduğu halda, Orta Asiyanın sərhəddində 
yerləşən Çin sülaləsinin inkişaf edərək böyük bir imperiyaya 
çevrilməsinin, əlbəttə ki, səbəblərindən biri də qərblə ticarətin 
olması idi. Çin dövləti bugünkü Şensi ilə Qausunun şərq 
tərəfində idi. Bura keçid zonası hesab olunurdu. Çinin şimalı 
səhra və çöllərlə, cənubu isə keçilməz dağlarla əhatələnmişdi. 
Buna görə də, dövlət qərbdən gələn və şərqə gedən yollar üzə-
rində idi. Türküstana gedib-gələn bütün karvanlar Çin dövlətinin 
olduğu bu ərazidən keçirdi. Qaynaqlarda olan məlumatlara 
istinadən bunu söyləmək olar ki, Çin dövləti ilə Şərqi Türküstan 
arasındakı xarici ticarət əlaqələri bu dövrdə başlamışdı. Çin 
dövlətinin bundan böyük qazanclar əldə etdiyini də söyləyə 
bilərik. Çünki dövlətin tərəqqisində iqtisadiyyatın təsirlərini 
danmaq olmaz. 
Çin ordusunda atlı dəstələr yaradılmağa başlayanda at 
ticarəti də sürətlə dəyər qazanmağa başladı. Orta Asiyada 
yaşayan tayfalar Çinlə at ticarətinə üstünlük verirdilər. 
Türküstan, Altay və Orxona gedən karvanlar başlanğıcını Çin 
ölkəsindən alırdı. Bu ticarət yollarının əhəmiyyəti getdikcə 
artırdı. Bu yollar vasitəsilə Çin qonşu dövlətlərlə əlaqələrini 
daha sıx qururdu. İpək yolu və yaxud Orta Asiya ticarət yolları 
haqqında qədim Çin mənbələrində məlumatlar çoxluq təşkil 
edir. Hətta Çinin qədim tarix kitablarında bu yolun keçdiyi 
şəhərlər, sərhədlər ayrıca göstərilmişdir. Məlum olduğu kimi, 
Tunhuanq regionu Şərqi Türküstanın böyük bir şərq qapısıdır. 
 13 
Qərbə gedən bütün ticarət yolları Tunhuanqdan başlayıb yayılır. 
Tunhuanq Türküstan ticarət yollarının birləşdiyi bir yer idi. 
Canq - yeh və Ciu-cüan isə Qausunun şövkətli şəhərləri olan 
Kau və Su-cuhounun qədim adları idi. Üstəlik bu tanınmış Su 
şəhərindən Orta Asiyaya gedən böyük bir yol da var idi. Bu yol 
Etsiu-qol vadiləri üstündən bütün Orta Asiyaya yayılırdı. 
Türküstanın şərq qapısı o zaman yüecilərin əlində idi. 
 14 
Qərbə açılmış karvan yolu vasitəsilə Çin ölkəsindən Hun 
ölkəsinə ipək, qumaş, şərab, çəltik və müxtəlif ərzaq məhsulları 
daşınırdı. Bunların nəticəsi olaraq hər iki xaqanlıq arasında 
dostluq və sülh münasibətləri mövcud olmuşdu.  
Bu dövrdə ticarət yollarına nəzarət Çinin və Hunların ixti-
yarında idi. Hun dövlətinin davamlılığı və taleyi Çinin qərb 
şəhərlərinin varlığına bağlı idi. Hunlar ticarət yollarının qərbə 
gedən hissəsinə nəzarətə böyük əhəmiyyət verirdilər. 
Bu yol Loulandan keçirdi. Loulan Şərqi Türküstanın 
şərqində, çöllərin və şor bataqlıqların arasında qalmış yer idi. 
Ancaq Çindən qərbə gedən İpək yolu və digər ticarət yolları 
Loulanın içərisindən keçmək məcburiyyətində idi. Karvanlar 
buradan çıxdıqdan sonra böyük çöllərin içərisindən keçməsi 
səbəbli su və ərzağı Loulandan alırdılar. Buradakı bataqlıq və 
şor gölə Labnor adı sonradan bu yerə Şauşan adı verilmişdir. 
Məşhur Çin elçisi Canq Çien Çin imperatoruna verdiyi 
raportunda Loulan şəhərinin əhəmiyyətli mövqeyi haqqında 
ətraflı məlumat vermiş, oranı nəzarətə götürməyi tövsiyyə 
etmişdi. Canq Çienin səyahəti e. ə. 125-ci ildə sona çatanda Çin-
lə Qərb arasında karvanlar tez-tez gəlib-getməyə başladılar. 
Hunlar buna qarşı çıxdılar və mübarizəyə başladılar. E.ə 121-ci 
ildə, yəni elçi Canq Çienin səyahətindən 4 il sonra Orta Asiyaya 
gedən Çin karvanlarından ilk acı xəbərlər və şikayətlər gəldi. 
(Bundan sonra bu şikayətlər yüz illər boyunca kəsilməyəcəkdir).  
Çinlilər karvanları elçi-karvan anlayışı ilə nizamlayırdılar. 
Elçi karvanları toxunulmazlıq hüququ daşıyırdı. E.ə 121-ci ildə 
Loulanda olan Hun xaqanının casus və müşahidəçiləri Çin 
karvanlarının yolunu bağladılar. Bu karvan elçi Vanq Kuennin 
idi. Elçilər imperatora bu dövlətin müdafiə divarlarının 
olduğunu, lakin əsgərlərinin azlığını və Çin tərəfindən asanca 
məğlub edilə biləcəyini bildirdilər. Çin imperatoru əmr verib 
saray sərkərdəsi Caokunu göndərir. Sərkərdə Loulanı tutur və 
Çin sərhədləri ilə o yer arasında - çöllərin ortasında müdafiə 
qüllələri tikdirir. Həmin qüvvələr sonralar karvanların yolüstü 
 15 
dayanacaq məntəqələrinə çevrilmişdi. Bu qüllələrin yerini 
A.Stein tapmışdı. Böyük ticarət yollarının üzərində yerləşən 
Loulan hökmdarlığı Çinlə hunlar arasında bir neçə əsr tarazlıq 
siyasətini qorumağa müvəffəq olmuşdu. 
 
  
Yüecilərin (kuşanların) Qərbə köç etməsi ilə Orta Asiya, 
Qərbi Türküstan, Əfqanıstan və Hindistanın şimalında böyük 
tayfalar hərəkatı başlanmışdı. Makedoniyalı İsgəndərdən sonra 
bu ərazilərdə dövlətlər qurmuş olan yunan müstəmləkəçiləri 
buralardan çıxarılmışdı. Çin mənbələrində göstərilir ki, Taure 
dağlarının qərb hissələrində yaşayan sakalar yüecilərin 
qabağından vahiməli halda cənuba doğru çəkilmişdilər. 
Əfqanıstan və Hindistanın şimalında bəzi yeni dövlətlər 
quruldu. Yüecilər Toharıstana, yəni Amudərya çayının cənub 
hissələrinə enib, orada yeni bir dövlət qurdular. Bu yaranan 
kiçik dövlətlər və böyük imperiyalar zamanında daima Çindən 
qərbə yol alan karvanların sayı-hesabı olmamışdı. Bunları 
qazıntılar zamanı Orta Asiya ərazilərində Çin pullarının, Çin 
ərazilərindən isə müxtəlif vaxtlarda Türküstan ərazilərində 
mövcud olmuş imperiyaların pullarının tapılması təsdiqləyir. 
 16 
Qərb ticarətinin artması Çinin iqtisadiyyatı üçün dirçəliş 
yaratmışdı. Çin paytaxtına hər yandan qiymətli mallar gəlməyə 
başlamış, Orta Asiya ilə ticarət artmışdı. Bu ticarətdən yalnız 
tacirlər deyil, ticarət yollarının keçdiyi yerlərin də böyük qazancı 
olurdu. Bu dövrdə qərbə gedən yolların hamısı hunların əlində 
idi. Hunlar istədikləri vaxt yolları kəsə bilir və ya dəyişdirirdilər. 
Qərbi Çindəki məmurların yeganə istəyi isə karvanların 
arxayınlıq içində gedib- gəlmələri və hunlar tərəfindən qarət 
edilməmələri idi. 
Qərbə gedən bütün karvan yolları Qausudan keçirdi. 
Qausu həm xalq, həm də idarə baxımından hunların əlində idi. 
Bu çox zəngin və dəyərli zonanı iki hun şahzadəsi idarə edirdi. 
E.ə 121 - ci ildə bu şahzadəlik Çinin əlinə keçir. Lakin hunlar 
cənubdakı Tibet tayfaları ilə razılaşıb Çinin içərilərinə qədər 
yürüş edə bilirlər. Yolların keçdiyi bu tranzit zonanın qəti olaraq 
hunların əlindən alınması zərurəti yaranır. İmperator Vunun 
taxta çıxması ilə tutulan bu plan iyirmi il sonra, yəni yuxarıda 
göstərildiyi kimi, e.ə. 121-ci ildə həyata keçirildi. 
Qausunun münbit vadiləri və zəngin otlaqlarını, xüsusilə 
İpək tranzit yolunu 
əllərində saxlayan Qausu 
şahzadəlikləri Çinin 
daima diqqətində idi. 
Çindən qərbə 
gedən yollar iki 
istiqamətə - cənub və 
şimal yollarına ayrılırdı. 
Çinin şərq sərhəddindəki 
Yü-men və Yanq 
keçidlərindən qərb məm-
ləkətinə gedən əsas iki 
yol vardı. Cənub yolu 
Sien-sienin yanındakı cə-
nub dağlarının (Nanşan) 
 17 
şimalından keçir, Tarun çayı boyunca qərbə hərəkət edir, ondan 
sonra Yarkəndə çatırdı. Cənub yolu buradan qərbə doğru uza-
nır, Pamir və Kaşqar dağlarını (Tsunq – linq) aşır, oradan 
Böyük Yüecilərə və İrana (An - hsi) uzanırdı. 
Şimal yolu Turfan hökmdarlığının paytaxtından (yəni, 
Cüsi Ön hökmdarlığından) başlayırdı. Yol şimala doğru gedir, 
şimal dağlarını aşır, Yuxarı Tarun çayı boyunca hərəkət edir, 
buradan Kaşqara yetişir, Pamir və Kaşqar dağlarını keçdikdən 
sonra Fərqanə, Səmərqənd hökmdarlığı və Xəzər dənizinə (An-
Tsau) çatırdı. 
Asiyanın ön hissəsi Turfan, arxa hissəsi isə Beşbalıq adla-
nırdı. Turfan qarışıq bir diyardır. Hər cür millətdən olan ticarət 
şəbəkələri burada yerləşmişdi. Beşbalıq isə Şimali Asiya ilə Tür-
küstanı və ticarət yollarını birləşdirən bir qapı rolunu oynayırdı. 
Hunlar və Göy türklər vaxtında Türküstanla ticarət yollarının 
nəzarət və orduların çıxış nöqtəsi bura idi. Çünki bura 
Türküstanın əkinçilik və ticarət şəhərləri ilə Orxon arasındakı 
bir birləşmə yeri idi. 
Çin hakim dairələri Fərqanə və başqa qərb dövlətləri ilə 
əlaqələrin yaranmasını istəyirdilər. Artıq bundan sonra yollar 
üstündə tez-tez karvanlar, elçilər görünməyə başladı. Bir ilin 
ərzində gedib-gələn karvanların sayı çoxaldı. 
E.ə. 119-cu ildə hunların böyük axını səbəbli Çin ağır 
itkilərə məruz qalır. Çin qərb torpaqlarını əldə etmək uğrunda 
mübarizəyə başlayır. Məşhur elçi Canq Çienin raportunda 
verdiyi məlumatlar da bunu təsdiq edir. Çin bu vaxta qədər 
Qərbi Türküstanla, daha çox yüeilərlə razılıq əldə etməyə, 
hunlara arxadan zərbə vurmaq üçün yollar axtarmağa səy 
göstərir. Lakin e.ə. 119-cu ildə hunlara qarşı başlanan böyük Çin 
axını bir nəticə verməsə də, hunların şimala çəkilməsi ilə İpək 
yolu müdafiə altına alınır. Artıq Çin imperatoru Vu (e.ə. 140-86) 
(Avropa mənbələrində bu hökmdarların adı U - di 
adlandırılmışdır) Qərbin zəngin ölkələri ilə əlaqə üçün qərbə çıx-
 18 
mağa çalışır. E.ə. 115-ci ildən sonra artıq “Çin karvanları” qərbə 
doğru tez-tez səfərlərə çıxmağa başlayır. 
Çin Linq-cü şəhərinin qərbindəki böyük müdafiə səddini 
çəkdirməyə başladı. Şimal-qərbi Asiya ilə əlaqələrin qurulması 
üçün Qausuda Çin dayaq məntəqəsi hesab olunan Kau-cou eli 
quruldu. Parfiya dövləti, An - Tsan (Alan), Suriya (Li - kon), 
İraq (Tiao - ci) və Hind ölkələrinə gedən karvanların sayı artdı. 
Alış-veriş o qədər artmışdı ki, gedib-gələnlər, elçilər, karvanlar 
yolda bir-biri ilə qarşılaşırdılar. 
Qərb ölkələrindən gələn karvanlar bir neçə yüz nəfərlik 
qrup halında, ən azı isə yüz nəfərlik olurdular. Bu həm də, 
təhlükəsizlik baxımından təşkil olunurdu. 
Çindən hər il qərbə ən çoxu 10, ən azı isə 5 və ya 6 karvan 
göndərilirdi. Çox uzaq yerlərə gedən karvanlar 8-10 ilə, yaxına 
göndərilənlər isə bir ilə qayıdırdılar. 
 
 
1.2. Hunların «Böyük İpək Yolu»na  
nəzarət uğrunda mübarizəsi 
 
Çinin uzaq olduğunu və Çin ordusunun onlara (yəni, 
karvanlara) çata bilməyəcəyini düşünən hunlar nəzarətlərində 
olan şəhərlərdə karvanlara hücum edir, yaxud karvanların 
ərzaqla təminatına mane olurdular. Karvanlarla hun şəhərləri 
arasında tez-tez münaqişələr olurdu. Loulan və Turfan kimi kiçik 
dövlətlər Çin karvanlarına hücum edib onları tamamilə qarət 
edirdilər. Hunların atlı dəstələri tez-tez Qərbə gedən Çin 
karvanlarının yollarını kəsir və hücum edirdilər. Buna görə Çin 
karvanları qərb ölkələrində, xüsusən hun ölkəsində rastlaşdıqları 
belə hallardan şikayət edirdilər. Çin karvanları Konq (Kanq) 
dövlətinin ərazisində də bu cür basqınlara məruz qalırdılar.  
Fərqanənin qərbindən Parfiya hökmdarlığına qədər 
uzanan ölkələrdə həm hunların, həm də Çin ölkəsinin 
karvanlarına tez-tez rast gəlinirdi. Çin ölkəsindən gedən 
 19 
karvanlar pul və ipək parça verərək ərzaq əldə edirdilər. Qərb 
ölkələrinin əhalisi belə düşünürdü ki, Çin çox zəngin ölkədir və 
istədiyi hər şeyi əldə edə bilər. 
Fərqanə ətrafında üzümdən şərab hazırlanır, yonca 
becərilirdi. Çin ölkəsinə bu bəlli deyildi, Çin karvanları bu 
ölkədən öz ölkəsinə qayıtdıqda üzüm və yonca toxumlarını Çinə 
gətirdilər. Bu vaxt Qərbdən – Orta Asiyadan gətirilən “Göy 
atları” da çoxalmışdır. Bu atların bəslənilməsində yonca böyük 
rol oynayırdı ki, bu atların sayəsində də Çin ordusu 
qüvvətlənmişdi. 
Fərqanədən Parfiyaya qədər ərazidə müxtəlif dillərdə 
danışan, lakin adətləri eyni olan əhali yaşayırdı. Parfiya tacirləri 
az bir qazanc üçün çox uzun bir alış-veriş edirdilər. Onlar 
karvanlarla Çinə gedir, bəzək əşyaları hazırlayırdılar. Parfiyada 
qızıl və gümüşdən sikkələr kəsirdilər. 
E.ə. 114-105-ci illər Çinin güclü dövrü kimi xarakterizə olu-
nur. Bu dövrdə ölkənin cənubunda və şərqində olan tayfalar 
məğlub edilərək onlara məxsus ərazilər mərkəzi hakimiyyətə 
tabe edilmişdi. Qərb istiqamətində karvan yollarına nəzarət 
güclənmişdi. Çinin qərb qapısı sayılan və e.ə. 121-ci ildə hunların 
əlindən alınan Qausuda əhalinin sıx məskunlaşması baş verirdi. 
E.ə. 108-ci ildə Çin hökmdarı yeni bir şəhər – Çin mənbələ-
rində Cin-cüan adlanan şəhər salır. Bununla da, hunlarla 
tibetlilərin yaratdıqları yol bağlanmış oldu. Çin qərbdə yüecilər 
və Toharıstan arasında əlaqələr qurdu. Sonralar bu şəhərlərlə 
qohumluq əlaqələri yaradıldı. Elə bu səbəbdən də, hunlar Çinə 
yürüş etdikdə (e.ə.114-105-ci illər) Çinin bütün şimal-qərb 
sərhədlərini – Qərbə gedən karvanların keçdikləri şəhərləri 
hədəfə almışdılar. Hunlar Şərqi Türküstanın böyük əkin və 
ticarət yollarını və şəhərlərini, o cümlədən e.ə. 72-ci ildə Qərbi 
Türküstana gedən yoldakı Kuça və Aksu kimi əkinçilik və 
ticarət şəhərlərini ələ keçirdilər. Artıq hunlar Qərbi Türküstan-
dan Fərqanəyə qədər olan zonaları əllərində saxlayırdılar. 
 20 
Çin də öz növbəsində Türküstanın cənub-şərq 
hissələrindəki İpək yolunu nəzarət altında saxlamaq üçün orada 
qarnizonlar yerləşdirmişdi. E.ə. 60-51-ci illərdə Yih-cu 
şahzadələrinin xaqanlıq taxtında olması və onun ölkədəki 
nüfuzu, hun şahzadələrinin ona sığınmasına səbəb olmuşdu. 
Bundan istifadə edən Çin də şimal və cənub İpək yollarını 
nəzarət altına almağa çalışdı. Cənub İpək yolu Çin üçün böyük 
əhəmiyyətə malik idi. Bu vaxta qədər şimal İpək yoluna hunlar 
nəzarət edirdilərsə, bundan sonra şimal yoluna da çinlilər 
nəzarət etməyə başladılar. 
Böyük Hun imperiyası İpək və karvan yollarının 
təhlükəsizliyində böyük rol oynamışdı. İmperiyanın 
şəhərlərindən keçən karvanlar bu imperiyanın iqtisadiyyatının 
güclənməsində əvəzsiz xidmət göstərmişdi. Lakin hunların 
ərazisindən keçən bu karvanlar heç də həmişə təhlükəsizlikdən 
uzaq olmamışlar, hunlar karvanların qarşısını kəsir, bəzən isə 
onları tamamən qarət edirdilər. 
Türküstan şəhərləri İpək yolları üstündə olan böyük ticarət 
mərkəzləri idi. Bu mərkəzlər Türküstanda qədimdən müxtəlif 
tayfalardan əmələ gəlmişdi. Hunlar da Göytürklər kimi iqtisadi 
inkişaf baxımından bu şəhərlərin daxili işlərinə qarışmamışlar. 
Çin idarə üsulu böyük Orta Asiya şəhərləri üçün daha 
əlverişli idi. Türküstandakı kiçik dövlətlər Çinlə əlaqələri 
olduqları müddətdə yollar ticarət karvanları üçün açıq olurdu. 
Bu da ordularını Türküstanda ehtiyatda saxlayan Çin üçün daha 
ucuz başa gəlir və faydalı olurdu. 
9-25-ci illərdə Türküstan hunların tabeliyinə keçir və 
vəziyyət dəyişir. Hunların Türküstan ərazilərindəki siyasəti 
imperiyanın iqtisadiyyatının güclənməsinə yönəldildiyindən 
onlar ticarətə nəzarəti öz əllərində saxlayır, ən yaxşı malları 
özləri alırdılar ki, Çinin imkanları zəifləsin. 52-ci ildə hun elçiləri 
Çinin tam qərbində, Çini Türküstana bağlayan Tibet və Altay 
dağlarından gələn yolları birləşirdirən yerdə yerləşən Vu-vek 
şəhərinə gəldilər. 64-cü ildə Orta Asiya hunları öncə “qarşılıqlı 
 21 
ödəmə və mal dəyişdirmə yolu ilə ticarət etmək” məqsədilə 
oraya elçi göndərir, iki dövlət arasında dostluğun bərqərar 
olunmasını xahiş edirlər. Çinlilər bununla hun talanlarının 
dayanacağını düşündüklərindən bu istəyi qəbul etdilər. 
Bundan başqa hunlar çox ustalıqla Labnor çölünün 
cənubunda olan və bütün ticarət yollarının qovşağı hesab edilən 
Şanşan şəhərini və ondan heç də az dəyəri olmayan Kuçanı 
özlərindən asılı edə bilirlər. Şimaldakı böyük ticarət yolu 
üstündə olan Turfan və Qaraşar kimi böyük şəhərlər də hunların 
nəzarətinə keçir. 
Hunların təmkinli siyasəti bu böyük ticarət və əkinçilik şə-
hərlərini bir qədər də genişləndirdi. Çindən bu ərazilərə xalı və 
ipək parçalar gətirilirdi. Hunlar Orta Asiya və Türküstanı ələ 
keçirdikdən sonra gözlərini Çinin qərbindəki və bütün yolların 
keçdiyi Qausu əyalətinə dikir və bu şəhəri də ələ keçirirlər. 
Qeyd edildiyi kimi, Labnorun cənubunda olan Şanşan 
şəhəri Çindən qərbə gedən əsas yolların üstündə yerləşirdi. 
Cənubdan Əfqanıstan və Hindistana, şimaldan Ön Asiyaya və 
Avropaya gedən yollar əsasən burada qovuşurdu. Bu şəhər 
Təklə-Məkan səhrasının içində idi. Hunlar Orta Asiyanın böyük 
ticarət şəhərlərində “səfirlik” adı ilə hərbi qarnizonu ehtiyatda 
saxlayırdı. Çin orduları isə Tibet dağlarının şimalında olan 
şəhərlərin alınması məqsədilə bu əraziyə kiçik dəstələr 
göndərirdilər. 
76-cı ildən başlayaraq Orta Asiyada baş verən quraqlığın 
uzun illər davam etməsi Orta Asiya Hun imperiyası daxilində 
narazılıq və ixtişaşlar yaratdı. Lakin çətinliklərə baxmayaraq, 
hunlar Çin ordularını Orta Asiyadan qovmağa və Şimal ticarət 
yolunu ələ keçirməyə nail oldular. 
 
 
1.3. Kuşan imperiyasının «Böyük İpək Yolu»nda mövqeyi 
 
“Böyük İpək yolu”nda mövqeyi olan dövlətlərdən biri də 
Kuşan imperiyası idi. Kuşan dövlətinin Turfan bəyliklərinə axın 
 22 
edən Çin ordularına kömək etməsi Çin-Kuşan dostluq 
əlaqələrinin yaranmasına səbəb olmuşdu. Lakin Kuşanlıların 
Səmərqəndin, xüsusi ilə “Türküstandakı ticarət yollarının” Çinin 
nəzarətinə keçməməsi üçün hazırlığa başlaması Çin və kuşanlılar 
arasındakı əlaqələr düşmənçiliyə çevrilmiş, lakin baş verən 
döyüşdə Çin ordusunun qələbə çalmasından sonra Çin-Kuşan 
əlaqələri qismən qaydaya düşmüşdü. 
 Orta Asiyada Baktriya, Soqd, Xarəzm, Fərqanə, indiki 
Əfqanıstanı və Şimali Hindistanı əhatə edən Kuşan dövləti IV 
əsrə qədər mövcud olmuşdu. Kuşan dövləti hökmdar 
Kanişkanın zamanında Roma imperiyası ilə əlaqələr yaratmışdı. 
Hətta, 99-cu ildə Romaya səfirlik də göndərilmişdi. Roma 
şəhərində imperator Trayanın şərəfinə düzəldilmiş sütunda 
Kuşan səfirlərinin təsvirlərinin həkk olunması, Orta Asiya 
şəhərlərində aparılmış arxeoloji qazıntılar zamanı Roma im-
peratoru Neronun (54-68-ci illər) pullarının tapılması Roma im-
periyasının Kuşan dövlətini böyük dövlət kimi tanıdığını təsdiq-
ləyir. Kuşan dövləti Parfiya və Çinlə vaxtaşırı müharibələr 
aparsa da, Roma imperiyası ilə dostluq və ticarət əlaqələrini 
uzun müddət qoruyub saxlamışdı. 
İndiki Türküstan, Tacikistan və Özbəkistanın çox hissəsini, 
Qərbi Qazaxıstanı əhatə edən torpaqlarda yerləşən Parfiya 
dövləti hökmdarları iqtisadi inkişafa diqqət verir, Orta Asiya 
ölkələri, Çin, Hindistan və Ön Asiya ilə ticarət onlara böyük 
gəlir gətirirdi. Parfiyanın qonşuluğunda yerləşən Kuşan dövləti 
ərazisində olan Tərməz, Səmərqənd və Xarəzm kimi böyük 
ticarət mərkəzləri “Böyük İpək yolu” vasitəsilə Çin və Roma ilə 
aparılan ticarətdə Parfiyaya böyük gəlir gətirirdilər. 
Ön və Orta Asiya ölkələrinin Çinlə əsrlər boyu davam edən 
ticarət münasibətləri Kuşan imperiyasının vaxtında da geniş 
vüsət alır. Bu yol Çindən Hindistana, oradan Türküstana 
keçmək şərti ilə İran və Suriya ölkələri vasitəsilə Roma 
imperiyasına uzanırdı. Şərqi Türküstandan ayrılan bir qol 
Xarəzm vasitəsilə Aral-Uralarası ərazidə alanların ölkəsinə, 
 23 
oradan da Şərqi Avropaya gedirdi. Bu yol vasitəsilə Kuşan 
imperiyasına əsas etibari ilə Çin ipəyi və Çin qabları gətirilirdi.  
Məlum həqiqətdir ki, Orta Asiya xalqları bəhs olunan 
dövrdə beynəlxalq əlaqələrin iştirakçıları olmuşlar. Orta 
Asiyadan karvanlar daha çox Qərbi Hindistana və Misirə, Qara 
dənizin şimal çöllərinə gedirdi. Böyük imperiyalar süqut etdikcə 
Orta Asiyadakı ticarət şəhərləri güclənir və sərhədlərini 
genişləndirməyə çalışırdılar. Çində hakimiyyəti ələ keçirən Sien 
Orta Asiya ilə yaxından maraqlanmağa başlamışdı. Çünki, İpək 
yolu üzərində yeni tayfa birləşmələri yaranmış, bu tayfalar 
vaxtaşırı ticarətə mane olmağa başlamışdılar. Bu zəngin 
şəhərlərə təyin edilən böyük məmurlar və sərkərdələr də az sonra 
müstəqil olmaq arzusuna tutulurdular. Buna görə də, tez-tez ki-
çik, lakin zəngin və nüfuzlu dövlətlər yaranmağa başlayırdı. Bu 
səbəbdən də, Çin Türküstanla birlikdə İpək yolunu ələ keçirmək 
istəyirdi. Ona görə ki, karvan yolları Çinin qərbindəki şəhərlərə 
böyük qazanc verirdi. 
 24 
 
1.4. Avrasiya məkanında «Böyük İpək Yolu» nun rolu 
 
Orta Asiya VI əsrdə iqtisadi və mədəni yüksəliş dövrünə 
qədəm qoyur. Şəhərlər böyüyür və zənginləşir, əkinçilik, 
sənətkarlıq və ticarət tərəqqi edir. Yalnız soqdiyalılar həmin 
dövrdə təcrübəli və bacarıqlı tacirlər kimi tanımış, onlar qədim 
karvan yollarından istifadə edərək İranla Aralıq dənizi arasında 
daimi əlaqə yaradırdılar. Lakin jujanların yolkəsənliyi və 
eftalitlərin (ağ hunların) arasıkəsilməz müharibələri ticarət 
əlaqələrinə mane olurdu. Orta Asiya çöllərini və Soqdiyanı 
birləşdirən türklər ticarət üçün geniş imkanlar açmışdılar. Bu 
səbəbdən də, turkyut təbəəliyini qəbul edən Soqdiya tacirləri Orta 
Asiya xaqanlığının ayrılmaz təkib hissəsinə çevrildilər.  
Eftalitlər də ticarətlə məşğul olurdular. Onların ərazisi 
İran, Çin və Hindistan arasında yerləşdiyinə görə karvanlar 
onun ərzisindən keçirdi. Bundan istifadə edən Eftalit tacirləri 
karvanlara bələdçilik edirdilər. Eftalit tacirləri bu zaman metal 
pul işlədirdilər və pulların üzərində Toxar yazısından istifadə 
edirdilər. (Toxar yazısı hind əlifbasının bir variantıdır) 
Qərblə Şərqi birləşdirən böyük karvan yolu Eftalitləri və 
Şimali Çin hökmdarlıqlarını məğlub edən turkyutların əlinə 
keçdikdən sonra yalnız siyasi deyil, həm də iqtisadi qüdrətə nail 
oldular. Bu yol Çanyandan başlanır və Nanşyanın ətəkləri ilə 
dağlardan gələn sellərin suvardığı çoxsaylı vadilərdən keçirdi. 
Yolun bu hissəsi asan idi. Lakin bunun ardınca səhradan Xami 
vadisinə qədər, oradan isə Turfandakı Lyukçun çökəyinə qədər 
davam edən çətin keçid başlanırdı. Hər iki vadi və yaxınlıqdakı 
ərazilər müstəqil Qausu vilayətinin tərkibinə daxil idi. Burada 
çinli hərbi köçkünlərin ailələri yaşayırdı. Qausu Çinin qərbə 
açılan qapısı idi. 
Yuxarıda qeyd edildiyi kimi, Qausuda karvan yolu iki yerə 
ayrılırdı. Onun bir qolu Tyan-Şanın cənub yamacı boyunca 
Qaraşardan, Kuçi və Aksudan keçir, sonra isə Çin və Talaş 
 25 
vadiləri ilə gedib İsfara çatırdı. O biri – şimal qol da Qausuda 
başlayır, Urumcudan, Manasdan, Kürkaransudan və Şabiqan 
dağlarından keçən Cənubi Cunqariya ilə İli (və ya İtil) çayı 
vadisinə və oradan da cənuba, Orta Asiyaya gedirdi. Bundan 
əlavə, Tyan-Şandan aşırımlardan keçərək, Qaraşardan Yulduz 
vadisi vasitəsilə İli vadisinə çıxan başqa bir karvan yolu da 
vardır. Lakin çətinliyə görə ondan nadir hallarda istifadə 
edirdilər. Üçüncü yol Qırğızıstandan Qaraşara gedən yol idi. Bu 
yolla gedən ilk avropalı V.İ.Roborovski (1893-cü il) olmuşdu. 
Karvanlar Orta Asiyada dincəlirdilər. Ən böyük 
düşərgələrdən biri Paykənd şəhəri idi. Buradan yol Xorasandan 
keçib Rey və Həmədana, habelə Bizans qalası Neseviyyədən 
(Nizib) keçib Suriya və Konstantinopola gedirdi. Çin dənizinin 
sahillərindən İran sərhədlərinə qədər məsafə 150 günə qət 
edilirdi, buradan Roma sərhəddindəki Nizibə qədər yolu 
keçmək üçün isə 80 gün vaxt lazım gəlirdi.  
Ticarət olduqca gur və gəlirli olsa da o, natural təsərüffat 
şəraitində yaşayan xalq kütlələrinə deyil, zinət şeylərinə daha 
çox ehtiyac duyan yuxarı təbəqəyə xidmət edirdi. Çinlilər öz 
imperatriçələri üçün ətriyat, ipək parça, bəzək əşyaları, o 
cümlədən qiyməti çox baha olan sürmə alırdılar. Babilistan 
xalıları da nadir mal sayılırdı. Nəhayət, Çinə əsil və süni Suriya 
daş-qaşları, Qırmızı dənizdən çıxarılmış mərcan, mirvari, Suriya 
və Misirdən parçalar, Kiçik Asiyadan narkotik maddələr 
gətirilirdi. Mühüm ticarət malı ipək Avropaya imperator 
Avqustun hakimiyyət illərindən gətirilməyə başlanmışdı. Bizansın 
ipəyə ehtiyacı hədsiz idi, sarayın və əsilzadələrin ehtiyaclarından 
başqa barbarlarla əlaqələrdə, ən başlıcası isə muzdlu qoşun 
tutulmasında ipəkdən ödənc kimi istifadə olunurdu. 
Yustinianın dünya hakimiyyəti iddiası Bizans hökumətini 
anql-saks krallığı da daxil olmaqla bütün Avropa dövlətlərini 
diplomatik əlaqələr saxlamağa məcbur etdi. Hədiyyə verməyə, 
lazimi adamları ələ almağa, muzdlu qoşun tutmağa hədsiz 
miqdarda ipək tələb olunurdu. Ticarət sayəsində Yustinian az 
 26 
qala bütün Aralıq dənizi hövzəsini hakmiyyətinə tabe edən 
dünya siyasəti aparmağa nail olmuşdu. İpək Bizansda qızıl və 
bahalı daşlarla eyni səviyyədə qiymətləndirilirdi. 
Lakin Bizansı bu qiymətli malla təchiz edən yol Şimali 
İrandan keçirdi, Sasani hökuməti isə karvan ticarəti üzərində 
nəzarəti qətiyyən əldən buraxmaq istəmirdi. Xam ipəyin böyük 
bir hissəsinin istehsalını özlərində saxlayan iranlılar 
hazırladıqları məmulatları istədikləri qiymətə Qərbi Avropa 
ölkələrinə sata bilirdilər. Bəzən ipəyin qiyməti Çindəkindən 700 
dəfə baha olurdu.  
Bizans imperiyasının tənəzzülünə can atan farslar, təbii ki, 
mal dövriyyəsinin artmasına deyil, ipəyin qiymətinin 
bahalaşmasına, bu yolla Bizansdan daha çox pul qoparmaqla 
onu siyasi və hərbi baxımdan zəiflətməyə çalışırdılar. Mal 
dövriyyəsinin artması İran üçün ona görə sərfəli deyildi ki, 
ipəyin qiyməti nə qədər yüksək olsa da, Bizans öz ipəyini 
Avropa bazarında satmaqla ziyanını ödəyirdi, əldə edilən gəlir 
isə hərbi potensialın artırılmasına sərf olunurdu. Ona görə də, 
farslar ipək ticarətinə ciddi məhdudiyyət qoyur, həm də buna 
yalnız yüksək qiymətlər vasitəsilə deyil, Qərbə aparılan ipəyin 
miqdarının məhdudlaşdırılması yolu ilə nail olurdu. 
Təbii ki, Bizans bu vəziyyətlə barışa bilməzdi. Əslində 
Bizans ipəyə dəyərindən artıq pul verməklə ona düşmən olan 
İranın güclənməsinə imkan yaradırdı. Elə bu səbəbdən də, 
Yustinian təxminən 531-ci ildə Afrika tacirlərinə vasitəçi rolunu 
öz öhdələrinə götürmələrini təklif edir. O, həmçinin ipəyin 
Bizansa Hind okeanından keçməklə gətirilməsi haqqında 
Efiopiya kralı ilə razılığa gəlmək istəsə də, iranlıların Hindistan 
limanlarındakı efiopiyalıların ipək inhisarını onların əllərindən 
almaq cəhdi səmərəsiz qaldı. Nəticədə, 532-ci ildə bağlanan sülh 
ipək ticarətinin əvvəlki qaydalarını yenidən bərpa etdi. 
İpək yolunun dəniz ticarəti xətti də var idi. Bəzi 
mənbələrdə bu yol musson yol adlandırılır. Dənizçilər bu yoldan 
yay və qış mussonları zamanı, küləkli günlərdə istifadə edirdilər. 
 27 
Dəniz yolu Çinin cənub sahillərindən başlayıb Asiyanın cənub-
şərqi, cənubi və cənub-qərbindən keçərək Qırmızı dənizə qədər 
uzanır – İsgəndəriyyə və Tir şəhərlərində başa çatırdı. Bundan 
sonra finikiyalıların vasitəsilə Şərq malları Avropaya aparılırdı. 
Hindistan və Misirin tacirləri bu dəniz yolunda vasitəçi kimi 
çıxış etsələr də, Cənubi Ərəbistan tacirləri müstəqil hərəkət 
edirdilər. Sonralar Nil və Qırmızı dənizi birləşdirən kanal da 
çəkilmişdi.  
İranla 540-cı ildə başlanan yeni müharibədən istifadə edən 
Yustinian xüsusi fərmanla ipəyin qiymətini aşağı saldı, lakin fars 
tacirlərindən ipəyi həmin qiymətə almaq mümkün olmadı. 
Nəticədə xammal çatışmazlığı səbəbli Suriyadakı ipək toxuculuq 
manifak turaları iflasa uğradı. 570-ci ildə Yəməni ələ keçirən 
Xosrov Ənuşirəvan bizanslıların Qırmızı dəniz və Hind okeanı 
vasitəsilə Şərqə çıxan yollarını kəsdi. Elə həmin dövrdə turkyut 
xaqanlığı da bu proseslərə qoşuldu. Turkyutlar hər il Çindən 
xərac şəklində yüz min pud ipək parça alırdılar, çadırlarını bahalı 
ipəklərlə bəzəmələrinə baxmayaraq xanlar aldıqları parçaların 
hamısından istifadə edə bilmirdilər.  
Eftalitlərilərin məğlubiyyətindən sonra soqdiyalılar 
turkyutların təbəəliyinə keçdilər. Ən qədim zamanlardan həm 
Qərbdə, həm də Şərqdə zirək tacirlər kimi tanınan soqdiyalılar 
Eftalit ağalarını turkyutlarla əvəz etməklə öz ticarətlərini 
yaxşılaşdırdılar. Artıq onların qarşısında Asiyanın daxili 
vilayətlərinə maneəsiz və təhlükəsiz yol açılmışdı. İpək 
ticarətinin maksimum genişlənməsi həm soqdiyalıların, həm də 
artıq qalan ipək parçaları üçün bazar axtaran turkyutların 
xeyrinə idi. 
Lakin yaranmış şəraitdə daha çox vasitəçinin varlanması 
mümkün idi. Çünki əcac məsələlərdən biri ipəyi Bizansa 
çatdırmaq deyil, bunun üçün Sasani şahı ilə razılığa gəlmək 
lazım idi. İstəmi xaqan yeni təbəələrin arzularına zidd getməsə 
də, bu İran hökumətini razı sala bilməzdi. Çünki ipəyin 
hamısının Bizansa aparılmasına imkan verilsəydi, bir neçə ildən 
 28 
sonra Dəclə çayının sahillərində bütün İranın qarşısına çıxa 
biləcək güclü, muzdlu ordu dayana bilərdi. Digər tərəfdən, İran 
əhalisinin alıcılıq qabiliyyətinin aşağı olması ipəyin daxili 
bazarlarda satılmasına imkan vermirdi. İpək almaqla şah qızıl 
itirə bilərdi. Bizans imperatoruna ipək lazım olduğu kimi, qızıl 
da ona öz Şərq siyasətini həyata keçirmək üçün çox lazım idi. 
Xəzər dənizi boyunca Qafqazdan ipək daşımaq həm 
bahalı, həm də qorxulu idi. Bu ərazilərdə ticarət karvanı 
asanlıqla ələ keçirilir, tacirlər ölümlə üz-üzə qalırdılar. İrandan 
keçən yol isə həm qısa, həm də asan idi. Ona görə də, İstəmi 
xaqan mübahisəni silah gücünə həll etmək qərarına gəldi. 
Başladığı müharibənin ciddiliyini dərk edən xaqan müttəfiqlər 
tapmağa tələsdi. Konstantinopola nümayəndə heyəti göndərildi. 
Bu heyətə imperatorla ticarət müqaviləsi bağlamaqla yanaşı, 
həm də İrana qarşı hərbi ittifaq bağlamaq tapşırılmışdı. 
Nümayəndə heyətinin başçısı Maniax Qafqaz vasitəsilə Kons-
tantinopola çatdı. İmperator II Yustin öz sələfi Yustinianın 
hakimiyyəti illərində imperiya xəzinəsinin axırına çıxan Qərb 
siyasətindən ağıllı şəkildə əl çəkdi. Digər tərəfdən, İran əleyhinə 
müharibənin təzələnməsi zərurət idi və qüdrətli müttəfiqdən 
imtina etmək düzgün olmazdı. Ona görə də, ittifaq bağlandı. 
553-cü ildə Bizans özünün ipəkçilik sənayesini işə saldı. Ke-
sariyole Prokopinin yazdığına görə, ipək qurdunun sürfəsini 
Konstantinopola iki xristian rahibi gətirmişdi. Bizanslı Feofan 
isə sürfələrin içi oyulmuş əl ağacında bir nəfər fars tərəfindən 
gətirildiyini yazır. (Çinlilər ipəyin necə istehsal olunmasını gizli 
saxlayırdılar). N.V. Pirqulevskaya sürfələrin Soqdiya 
şəhərlərinin birindən gətirilməsini ehtimal edir. Feofanın 
hekayətinə istinad edən Massonun fikrincə, sürfələr Cürcandan 
gətirilmişdir.  
İpəkçilik Konstantinopolda, Beyrut, Tir və Antioxiyada 
geniş yayılmağa başladı. VI əsrin sonlarına yaxın artıq ipək 
idxalı Bizans üçün əvvəlki əhəmiyyətə malik deyildi. Bu isə 
ticarətdən əldə olunan gəlirin xeyli azalmasına gətirib çıxardı.  
 29 
Bir az da Çin ipəyi haqqında: zəhmətsevər Çin kəndliləri 
bu qiymətli malı özləri hazırlasalar da, vergilərin ağırlığı səbəbli 
ondan, demək olar ki, istifadə etmirdilər. İpək satışından əldə 
edilən zinət şeyləri adətən sarayın təlabatını ödəyir və daxili 
bazarda heç bir rol oynamırdı. Bundan əlavə, həmin zinət şeyləri 
Çindən ixrac edilən ipəklə müqayisədə çox ucuz idi və 
bütövlükdə ticarət ölkəyə yalnız ziyan gətirirdi. 
Çindən Qərbə ipəklə yanaşı dəmir, nikel, sənətkarlıq məh-
sulları və s. aparılırdı. Qərbdən isə Çinə şüşə, qiymətli daşlar, 
ətriyyat, şirniyyat, qullar və s. gətirilirdi. Çinin təsiri ilə Qərb 
ölkələrində, eləcə də Orta Asiyada silah istehsalı və ümumiyyətlə 
metal sənayesi inkişaf edirdi. Çində isə Orta Asiyanın təsiri 
altında yonca, zəfəran, lobya, noxud, üzüm, qoz əkilib-
becərilirdi. Bütün yuxarıda qeyd edilənlər səbəbli dövrün dörd iri 
imperiyasını (Roma, Parfiya, Kuşan, Çin), eləcə də başqa dövlət 
və xalqları birləşdirən, Şərq-Qərb mədəniyyətlərinin 
yaxınlaşması prosesində mühüm amil rolunu oynayan İpək yolu 
sonralar davamlılığını saxladı. Həmin yolun keçdiyi bütün 
ölkələr tranzit ticarətindən böyük gəlir əldə etdilər. Yaxın Şərqin 
ən güclü dövlətləri isə Qərb dünyasına aparan bu nəhayətsiz 
yolda vasitəçiliyi ələ keçirməyə cəhd göstərir və çox vaxt buna 
nail olurdular. 
Yazılı mənbələrin məlumatına (xüsusilə Şərqi 
Türküstandan tapılan soqd yazılarının) və arxeoloji materiallara 
görə, artıq VI əsrdə “Böyük İpək yolu”nun bütün şərq sahəsi 
sodq tacirlərinin əlində idi. Onlar Asiyanın içərisində öz 
koloniya və məskənlərini salır, bir çox xalqlarla mədəni və ticari 
əlaqələrə girirdilər. Əvvəldə də qeyd etdiyimiz kimi, çox 
keçmədən Çin və Yaxın Şərq ipəyi ilə rəqabətə girmiş sodq ipəyi 
Bizansa, Qərbi Avropa ölkələrinə yol açmışdı. Akademik 
V.V.Bartold soqdiyalıların bu fəaliyyətini haqlı olaraq qədim 
finikiyalıların mədəni fəaliyyətləri ilə müqayisə etmişdi. 567-ci 
ildə Konstantinopola gəlib çıxmış soqd tacirlərinin səfirliyi 
 30 
müqabilində bizanslılar Soqdiya vasitəsilə Uzaq Şərqlə də ticarət 
əlaqələri yaratmışdılar.  
Köhnə dünyanın həm Şərq, həm də Qərb imperiyaları 
daxilində “Böyük İpək yolu”nda və onun şaxələrində 
hökmranlıq uğrunda mübarizə davam etmişdi. Eramızın III 
əsrində İranda hakimiyyəti ələ almış Sasanilər öz daimi rəqibləri 
Roma və onun varisi Bizansla ticarət əhəmiyyətli strateji yerlər 
uğrunda mübarizəni davam etdirmiş, ələ keçirdikləri Cənubi 
Qafqaz vasitəsilə Qara dənizə çıxış əldə edə bilmişdilər. Bununla 
yanaşı, Sasanilər Mesopotamiyada və Şərqi Aralıq dənizi 
sahillərində də mühüm qələbələr qazanımışdılar. 
“Böyük İpək yolu”ndan şaxələnərək Aralıq dənizi 
sahilindən Yəmənə doğru uzanan, oradan isə dəniz yolu ilə 
Hindistanla əlaqələnən qədim “ətir yolu” üstündə İraqla 
Bizansın mənafeləri toqquşurdu. Bu yol vasitəsi ilə Bizansa hind 
ədviyyatı, fil sümüyü, rənglər, parçalar, Yəmən buxuru, qızıl 
qum və külçələr, Afrika qulları və s. gətirilirdi. Bu ticarət 
yolunda ağalıq etməyə çalışan rəqib dövlətlər Yəmənin Bizans 
təəssübkeşli xristian və İran təəssübkeşli yəhudi icmaları 
arasındakı ədavətdən istifadə etdilər. Uzun illər davam edən və 
neçə-neçə müharibəyə səbəb olan bu mübarizə Suriya və Qərbi 
Avropaya aparan ticarət karvan yolunun əsas hissəsinin iranlı-
ların əlinə keçməsinə səbəb oldu. 
Böyük İpək yolunun qərb sahəsində olduğu kimi, onun 
Şərq sahəsində də bu yola ağalıq etmək istəyi azalmırdı. VI əsrin 
ortalarında Mərkəzi Asiyada Böyük okeandan Qara dənizədək 
ərazidə qüdrətli Türk xaqanlığının yaranması və onun İpək 
yoluna hakimlik etmək cəhdləri Ümumçin mərkəzləşmiş 
dövlətinin təşəkkülü zərurətini meydana gətirdi. 581-ci ildə üç 
əsrlik parçalanmadan sonra Suy sülaləsinin başçılığı ilə ölkə 
birləşdirildi. Sənətkarlıq və ticarətin inkişafına kömək məqsədilə 
vahid pul, çəki və ölçü sistemi tətbiq edildi, köhnə yollar və poçt 
qovşaqları təmir edildi, yeniləri salındı. 6 iri şəhərdə və bəzi 
sərhəd məntəqələrində ticarət işlərinə nəzarət edən hökumət 
 31 
idarələri yaradıldı. Suy sülaləsinin hakimiyyətə gəlməsi ilə İpək 
yoluna nəzarət üstündə türklərlə (turkyutlar) mübarizə ğücləndi. 
Türkdaxili ziddiyyətlərin nəticəsi olaraq xaqanlığın iki müstəqil 
Şərq və Qərb dövlətlərinə parçalanması Çin səddindən şimalda – 
müxtəlif ölkə tacirlərini əlverişli satış bazarı kimi cəlb edən çöl-
lərdə Suy Çin dövlətinin müvəqqəti hegemonluğuna şərairt ya-
ratdı. Lakin VII əsrin əvvəllərində Böyük çöldə qızışan antiçin 
çıxışları gücləndı. Əldə etdiyi müvəffəqiyyətlərdən, İpək yolu 
uğrunda qazandığı uğurlardan sonra Suy hökmdarları Hind-
Çinə və Koreyaya yeni yürüşlər iddiasına düşdülər.  
Suy hökmdarlarının işğalçılıq fəaliyyəti Ümumçin Tan 
sülaləsini hakimiyyətə gətirdi. Tan Çini dövrü ən qüdrətli dövlət 
birləşmələrindən biri olub həm də Şərqi Asiyanın ən iri siyasi-
mədəni mərkəzlərindən idi. Onun iqtisadi yüksəlişi ölkənin 
xarici ticarət əlaqələrinin yaxşılaşması ilə müşayət olunurdu. 
VIII əsrin Çin qaynağında bu imperiyanın Koreya, Mancuriya, 
Monqolustan, Yaponiya, Mərkəzi Asiya, Hindistan və Fars 
körfəzi sahilinə aparan quru və dəniz yollarının marşrutu əksini 
tapmışdı. Uzaq ölkələrdə dəniz ticarətinin mərkəzi olan 
Quançjou, Syuançjou və Xançjou şəhərlərinə ərəb, fars, malay, 
seylon, və b. tacirlərinin gəmiləri yan alırdı.  
“Böyük İpək yolu” nda və ona qovuşan müxtəlif 
istiqamətli yollarda məharətlə fəaliyyət göstərən Çin tacirləri 
ərəb xilafətilə, Bizansla, Qərbi Avropa ilə, eləcə də Koreya, 
Hind-Çin yarımadası dövlətləri, Malay arxipelaqı ilə ticarət 
edirdilər. Cənubi Çində xarici tacirlərin, xüsusilə fars və 
ərəblərin koloniyaları yerləşmişdi. Quançjou yaxınlığında 
məskunlaşmış ərəblərin sayca çoxalması və onların yerli əhali ilə 
qarışması yeni etnik qrupu – cənub xueylərini meydana 
gətirmişdi. Şimali-qərbdə, Şensi vilayətində və bəzi daxili 
rayonlarda Soqd kaloniyaları vardı. 
Tan Çininin Mərkəzi Asiyada hərbi-siyasi və iqtisadi 
ağalığını qorumaq naminə apardığı müharibələrə ara verməsi 
imperiyanın iqtisadi- mədəni əlaqələrinin inkişafına təkan verdi. 
 32 
Lakin tezliklə Tan Çini İpək yolunun şərq hissəsi üzərində 
hegemonluğunu saxlamağa cəhd göstərən ərəblərin Şərqə 
hərəkətinin qarşısını almağa mane olmaq məqsədilə Mərkəzi 
Asiyaya yürüş etdi. 751-ci ildə Talas çayı yaxınlığında yerli 
əhalinin dəstəklədiyi ərəb qoşunları Çinin qərbə ekpansiyasının 
qarşısını aldı, onlara ağır zərbə endirdi.  
“Böyük İpək yolu” nun qərb hissəsinə nəzarət İspaniyadan 
Qaşqaradək böyük bir ərazini tutmuş, Sasani imperiyasına son 
qoymuş, Bizans imperiyasının çox torpaqlarını ələ keçirə bilmiş 
ərəblərin əlinə keçdi. Beləliklə, Çinin Mərkəzi Asiyada iqtisadi 
və hərbi-siyasi ağalığına son qoyuldu, “Böyük İpək yolu” nun 
ənənəvi quru yoluna nəzarət Çinin əlindən çıxdı. 
 33 
 
1.5. «Böyük İpək Yolu» Ərəb xilafəti zamanında 
 
Aralıq dənizi sahilindən Yəmənə gedən tranzit ticarət 
karvan yolunun üstündə əsas yükboşaltma və yükdaşıma bazası 
Məkkədə yerləşirdi. Məkkə tacirləri ildə iki dəfə Yəməndən 
gələn tranzit karvanlara qoşulur, özləri ilə Suriyada satmaq üçün 
aşılanmış dəri, Ərəbistan mədənlərindən əldə edilən gümüş 
külçələri, yüksək qiymətləndirilən Taif kişmişi aparırdılar. Onlar 
bu ticarətdən bəzən 50, hətta 100% gəlir əldə edirdilər. 
Karvanları yaxşı silahlanmış yüzlərlə muzdlu keşikçi müşayət 
edirdi. Lakin Yəmənin Sasani imperiyasının tərkibinə daxil 
edilməsi Cənubi Ərəbistan vasitəsilə aparılan ticarəti zəiflətdı. 
Çünki Sasani dövləti Bizansa gedən Hind malları tranzitinin 
Yəməndən deyil, bilavasitə İran ərazisindən keçməsinə cəhd 
göstərirdi. Təbii ki, digər daxili amillərlə yanaşı, bu amil də Ərə-
bistanda sosial-iqtisadi böhranın baş verməsi üçün az rol oyna-
mamışdı.  
Şərq-Qərb dünyalarını birləşdirən qədim İpək yolunun 
beynəlxalq əhəmiyyəti VII-X əsrlərdə bir az da artdı. Vahid 
dövlət tərkibində birləşmiş müxtəlif xalqların ümumsiyasi və 
dini-mədəni ünsiyyətə cəlb olunması daxili və benəlxalq ticarətlə 
yanaşı paralel getməyə başlayır. Müsəlman tacirləri bir-birindən 
xeyli aralı yerləşmiş ən ucqar yerlərdə siyasi, dini-mədəni 
təbliğatın daşıyıcıları kimi çıxış etməyə başlayırlar. Xilafətin 
ayrı-ayrı yerləri arasında əlaqələrin möhkəmlənməsi, 
Hindistanın, Ön və Uzaq Şərqin ucqar rayonları ilə artan 
ünsiyyət xalqların iqtisadi, dini-mədəni həyatında bir çox 
yeniliklərlə müşayət olunur. Orta Asiya türklərinin o dövr həyatı 
haqqında tədqiqat aparmış akademik V.V.Bartoldun təbirincə 
desək “...ticarət əlaqələri vasitəsilə dinc yolla müsəlman 
mədəniyyətinin yayılması türklərin taleyinə müsəlman silahının 
uğurlarından daha artıq təsir göstərmişdir”. 
 34 
Qeyri müsəlman dünyası, o cümlədən Cənub-Şərqi və Mər-
kəzi Asiya, eləcə də Qərbi və Şərqi Avropa ölkələri ilə müntəzəm 
əlaqələr yaradılması “Böyük İpək yolu”nun xilafət ərazisindən 
keçən qollarına nəzarətin gücləndirilməsini, fəaliyyətdə olan 
bütün rabitə yolları qovşağını bərpa etmək zərurətini gündəmə 
gətirdi. Xilafətin müxtəlif vilayətlərindən keçən bu ticarət 
karvan yolları “poçt yolu” sayılsa da, bu yolların üstündə 
yerləşdirilən poçt - gömrük məntəqələri xüsusi əhəmiyyət 
daşıyırdı. IX əsrdə yaşamış ərəb coğrafiyaşünası İbn 
Xordadbehin yazdığına görə, bütün Xilafət yollarında 930 belə 
məntəqə var imiş. Yolçular və tacirlər atlarını bu məntəqələrdə 
dəyişir, məktub torbalarını, digər şeyləri yerlərə aparan qasidlər 
burada müəyyənləşdirilir, kömrükxanalar burada yerləşirdi. 
Xilafətin mərkəzində məntəqələrarası məsafə biri digərindən 9-
12 km. aralı idisə, mərkəzdən uzaqlaşdıqca bu məsafə artır, bəzi 
ucqar yerlərdə hətta 70 km-ə çatırdı. Poçt-gömrük məntəqələri 
arasındakı məsafə ərazinin məskunluq səviyyəsindən və yaşayış 
şəraiti üçün əlverişlilik dərəcəsindən asılı olaraq dəyişirdi. Orta 
və Mərkəzi Asiyanın qumlu səhralarından keçən karvan 
yollarını təsvir edən IX əsr müəllifləri Qudama ibn Cəfər, İbn əl-
Fəqih, əl-Həmədani və b. 4-8 fərsəxdən (24-28 km.) bir poçt-
gömrük məntəqələrinin olduğunu, onların yeraltı hovuz və 
quyuların başında salındığını göstərirlər. 
Dövrün mənbələrində quru yolları bir-birinə bağlayan 
mərkəz kimi Abbasilər xilafətinin əsas şəhəri olan Bağdadın 
əhəmiyyəti xüsusi qeyd olunur. Bağdaddan müxtəlif istiqamətdə 
ayrılan yollar mərkəzi imperiyanın ən ucqar bölgələrini 
birləşdirməklə yanaşı, Şərqə və Qərbə doğru davam edərək, 
qədim İpək yolunu yaşadırdı. Bu yolun üstündə yerləşən 
Dəməşq, Antakiya, Rey, Təbriz, Nişapur, Mərv, Buxara, 
Səmərqənd və b. şəhərlər xeyli genişlənmiş, inkişaf etmiş, 
xilafətin mədəniyyət və əmtəə istehsalı mərkəzləri kimi 
şöhrətlənmişdi. 
 35 
Xilafətin mühüm vilayətlərindən olan Azərbaycan da bu 
yollar vasitəsi ilə dövrün beynəlxalq ticarətinə qovuşmuş, 
Azərbaycanın hələ qədim zamanlardan xarici aləmlə mövcud 
olan iqtisadi, mədəni və siyasi əlaqələri daha da genişlənmiş və 
möhkəmlənmişdi. 
VII əsrdən başlayaraq ərəb tacirləri dəniz yolundan da 
istifadə etməyə başlayırlar. Hindistana, oradan isə Çinə və 
Cənub-Şərqi Asiyanın başqa ölkələrinə aparılan dəniz yolunda 
əsas limanlar fars körfəzindəki Bəsrə və Siraf şəhərləri əsas 
limanlar hesab olunurdu. Hind okeanı vasitəsilə ticarət 
əlaqələrinə girən ərəb tacirlərinin dəniz marşrutları haqqında 
ərəb coğrafiyaşünasları maraqlı məlumatlar vermişlər. Çin 
mənbələrində də quru yol ticarətindən dəniz ticarətinə keçmiş 
tacirlərin məhz bu dövrdə 50-dən artıq ölkə ilə, o cümlədən ərəb 
və başqa tacirlər vasitəsi ilə Çinin Avropa ilə ticarət əlaqələri 
haqqında məlumatlar vardır. Mənbələrdə ölkənin 11 limanında 
gömrük məntəqəsi olduğu, həmçinin Qərbi Avropaya gedən 
karvanların əsasən yəhudi əsilli tacirlərin əlində olduğu, onların 
həm quru, həm də dəniz yolu ilə ticarət etdiyi göstərilir. 
Mənbələrə istinadən deyə bilərik ki, tacirlər məğribdən qul, 
kəniz, parça, dovşan dərisi, xəz, samur dərisi, qılınc, Çindən 
müşk, kamfora, darçın və s. gətirirdilər. Tacirlər öz mallarını 
Fransa limanlarından gəmi ilə Misirdəki Farama, quru yolla 
Qırmızı dəniz sahilindəki Kulzuin limanına gətirir, oradan də-
nizlə Məkkənin əl-Ciddə limanına və nəhayət, Hindistan və Çinə 
yollanırdılar.  
Ərəb mənbələri “Böyük İpək yolu”nda və onun Şərqi 
Avropaya aparılan şaxələrində intensiv ticarətlə məşğul olan 
Bağdad və Konstantinopol vasitəsilə Uzaq Şərqlə mal 
mübadiləsi edən rus, xəzər və b. tacirlər haqqında da məlumat 
verir. Bu məlumatları həmin ölkələrin ərazilərindən tapılan 
xilafət pulları təsdiq edir. 
X əsrin əvvəllərində artıq zəifləmiş Abbasilər xilafətinin 
parçalanması başa çatdı. Xəlifənin əlində yalnız İraq və qərbi 
 36 
İran torpaqları qaldı. Baş verən hadisələr İpək yolunun 
fəaliyyətinə də təsir göstərdi. İpək yolu ticarətinin ayrı-ayrı 
sahələri çox vaxt bir-biri ilə rəqabət aparan və düşmənçilik edən 
müxtəlif dövlətlərin əlinə keçdi. Xilafətin tərkibində olarkən Çin 
və başqa ölkələrlə karvan ticarəti hesabına varlanmış 
dehqanlardan (torpaq və mülk sahiblərindən) az seçilən 
tacirlərin fəaliyyətləri nisbətən zəiflədi. Artıq bir sərhəd əvəzinə 
bir neçə sərhəddi keçməli olan və bəzən hərbi toqquşmalarla üz-
ləşən tacirlər fəaliyyətlərini məhdudlaşdırmalı oldular. Ənənəvi 
ticarət yollarının fəaliyyətini saxlamaq və onlara nəzarət etmək 
istəyi ölkələr arasında ədavətin artmasına səbəb oldu. 
 
 
1.6. Azərbaycan və Böyük İpək Yolu 
 
Qədim İpək yolunun mövcud olduğu ilk əsrlərdə Roma, 
Parfiya və Çin arasında ticarətdə vasitəçilik uğrunda mübarizə 
gedirdi. V-VI əsrlərdə İpək yolunun xeyli hissəsi fars və soqd, 
VII əsrdən başlayaraq isə ərəb tacirlərinin əlində idi. Monqol 
istilası dövründə İpək yolunun yüzilliklərlə mövcud olan və 
inkişaf edən infrastrukturu dağıldı, ölkələr arasında ticarət 
əlaqələri qırıldı. Mərkəzi Asiyanın, İranın və Qafqazın bir çox 
zəngin şəhərləri xarabalığa çevrildi. Artıq karvanlar həmin 
yollarla Avropaya getməyə cürət etmirdi. Göründüyü kimi, İpək 
yolu bütün Avrasiya ərazisində baş verən hadisə və proseslərin 
formalaşmasına təsir etmişdi. Bu baxımdan Azərbaycan da 
istisna təşkil etmirdi. 
Qədim Odlar Yurdu hələ antik dövrlərdə «Böyük İpək 
yolu» zəncirində olduqca önəmli, strateji mövqeyə malik bir 
region kimi qiymətləndirilirdi. Şərq və Qərb ölkələri ilə bağlanan 
ticarət yollarının buradan keçməsi səbəbli İpək yolunun 
üzərində yerləşən Bakı, Bərdə, Gəncə, Şəki, Ərdəbil, Təbriz, 
Naxçıvan kimi Azərbaycan şəhərləri regionun taleyində, siyasi 
və iqtisadi inkişafında önəmli rol oynayırdılar. 
 37 
Araşdırmalar göstərir ki, e.ə. III minillikdə Azərbaycanın, 
Mesopotamiyanın, Kiçik Asiyanın, Aralıq dənizinin şərqindəki 
xalqlarla, Avropanın cənub-şərq hisssəsi mədəniyyətlərilə sıx 
əlaqələri var idi və artıq tunc dövrünün ilkin mərhələlərində 
Kür-Araz mədəniyyəti Ön Asiyada da yayılmağa başlamışdı. 
Yaxın Şərq ilə Cənubi Qafqaz arasında əlaqələndirici rolunu 
oynayan Naxçıvan Urmiyaətrafı rayonlar və Kiçik Asiya ilə 
daimi əlaqədə idi.  
E.ə. II əsrdən başlayaraq İpək yolunun ən intensiv 
magistrallarından biri Azərbaycandan keçirdi. Bu yol Çin və 
Hindistandan başlayır, Orta Asiyadan keçib Xəzər dənizinə 
çataraq Azərbaycan ərazilərində davam edib, burada iki qola 
ayrılaraq biri Kür çayı boyunca yuxarı İberiya və Kolxida 
istiqamətində, ikincisi isə Şimala burularaq Xəzərin qərb sahili 
boyunca Dərbənddən və Qafqazətəyi düzənliklərdən keçib Qara 
dəniz ətrafının şimalındakı Yunan şəhər koloniyalarına 
aparırdı.  
Arşakilər sülaləsinin hökmranlığı dövründə (e.ə. II əsr) 
Azərbaycanın ipək istehsal olunan yerlərlə – Uzaq Şərq və Çinlə 
çox geniş ticarət əlaqələri mövcud idi. Şübhəsiz ki, artıq ilkin 
ellinlər dövründə Aralıq dənizi ətrafının şərqindəki ölkələrlə, 
Orta Asiya və Hindistanın şimal-qərb ölkələri arasında birbaşa 
əlaqələr yaradılmışdı.  
Ellinizm dövründə indiki Azərbaycan ərazisində Albaniya 
və Atropatena dövlətlərinin olması, çoxlu şəhərlərin yaranması, 
əmtəə-pul münasibətlərinin inkişafı, tranzit-ticarət yollarının bu 
ərazidən keçməsi ölkənin beynəlxalq əlaqələrinin daha da 
genişlənməsinə səbəb oldu. Hindistandan bu ərazilərə hind sədəf 
balıqqulaqları və başqa şeylər gətirilməyə başlandı.  
III əsrdə İranda hakimiyyəti ələ almış Sasanilər öz sələfləri 
olan Parfiya hökmdarları kimi “Böyük İpək yolu”na nəzarəti öz 
əllərində saxlamağa çalışırdılar. Ərəblərin Azərbaycanda 
hakimiyyəti dövründə isə İpək yolu üstündə yerləşən Şəki, Bərdə, 
Dərbənd, Çola, Beyləqan beynəlxalq əhəmiyyətli şəhərlər hesab 
 38 
olunurdu. Bu şəhərlər içərisində Beyləqan şəhəri daha çox 
fərqlənmişdi. Bir sözlə, Azərbaycan İpək yolunun yaranışından 
bu ticarət yolunda gedən proseslərin birbaşa iştirakçısına 
çevrilmişdi. 
Азярбайъан яразисиндян кечян карван йолларынын изи бу эц-
нядяк галмышдыр. Буну археоложи газынтылар заманы ялдя едилян 
мадди мядяниййят нцмуняляри дя тясдиг едир. 1925-ъи илдя 
Бярдядя торпаг иşляри аpарыларкян Александр Македонскинин 
адындан кясилмиш эцмцш тетрадрахма, 1929-ъу илдя Александр 
Македонскинин вя е.я ЫЫ ясрдя Селевкид дювлятинин чары адындан 
кясилмиш эцмцш монет тапылмышдыр. 
ХХ ясрин 50-60-ъы илlяриндя Азярбайъан яразисиндя чохлу 
сайда еллин дюврцнцн монетляри ашкар едилмишдир. Онлардан бири 
1958-ъи илдя Шамахы шящяри йахынлыьындакы Хыныслы кяндиндян 
тапылмышдыр. Е.я. Ы ясрин 90-80-ъi илляриндя басдырылан хязиня Афина, 
Фракийа, Селевкид дювлятинин шящярляриндя, Понтда, Парфийада 
кясилмиш монетлярдян ибарят олмушду. Щямчинин, Албанийанын 
юзцндя кясилян 70-дян артыг монет ашкар олунмушдур. Ян гядим 
вя даща зянэин хязиня Азярбайъан яразисиндя 1966-ъы илдя Албан 
дювлятинин пайтахт шящяри олан гядим Гябяля даьынтылаrы 
йахынлыьында тапылмышдыр. Бу хязиня е.я. ЫЫ ясрин 30-20-ъи илляриня 
аид едилир. Хязиня Александр Македонски, Парфийа чары Сисимах, 
е.я. 187-129-ъу иллярдя Селевкид дювлятини идаря етмиш бцтцн 
чарларын пулларындан, щямчинин Албанийанын юзцндя кясилян 
чохлу монетлярдян ибарят олмушдур. Хязинядякилярдян 4 ядяд 
монет Йунан-Парфийа дювлятиня аиддр ки, бу да бцтцнлцкля 
Гафгазда надир сайылыр. Бу пул тапылана гядяр анъаг 1 ядяд Бак-
трийа монети Эцръцстанда ашкар едилмишди. Азярбайъанда щям-
чинин Ипяк йолу иля эятирилян бязяк яşйалары да ашкар олунмушдур. 
 
 39 
 
 
II FƏSİL  
 
«BÖYÜK İPƏK YOLU» ORTA ƏSRLƏRDƏ 
 
 
2.1. «Böyük İpək Yolu» Səlcuq  
və Monqol imperiyaları dövründə 
 
“Şərq və Qərbin sultanı və hökmdarı” titulunu alan 
səlcuqlar XI əsrdə Şərqdə Kaşqar, Qərbdə Aralıq və Mərmərə 
dənizlərinədək, Şimalda Böyük Qafqaz dağları, Qara dənizdən 
Cənubda Fars körfəzinədək geniş bir ərazini işğal edərək İpək 
yolunun böyük bir sahəsinə nəzarətə sahib oldular. Səlcuqların 
Qərbə doğru hərəkət edərək Bizans torpaqlarının çox hissəsini, 
xüsusilə Aralıq dənizinin ticarət əhəmiyyətli şərq sahillərini, o 
cümlədən İpək yolunun əsas qovşaqlarından olan Antioxiyanı 
tutması Qərbi Avropanı ayağa qaldırdı. Qərblilər əsasən dini 
bəhanələrlə Səlib yürüşlərinə başladılar. Əslində isə məqsəd 
Şərqin zəngin şəhərlərinə, ticarət yollarına sahib olmaq idi.  
Roma papasına xüsusi sərmayə ilə kömək edən Şimali 
İtaliya tacirləri səlibçilərə xidmət göstərmiş, onları silah, ərzaq 
və muzdlu döyüşçülərlə təchiz etmiş, əvəzində səlibçilərin işğal 
etdikləri Suriya və Fələstində böyük güzəştlərə nail olmuşdular. 
Uzaq Şərqdə dəniz ticarətini ələ almış İtaliya tacirləri bəzən 
müsəlman ölkələrinin içərilərinə də gedərək onlarla mal 
mübadiləsi edir, Orta Asiyadan, Hindistandan və b. yerlərdən 
gətirilən qiymətli məhsulları Qərb ticarət bazarlarına 
çatdırırdılar. Ticarətin gedişi prosesində tacirlərin dənizkənarı 
ticarət sahələrində öz məhəllələri, kilsələri, ticarət anbarları 
yaranırdı. 
XIII əsrin əvvəllərindən başlayaraq Çindən tutmuş Qərbi 
Avropayadək böyük bir ərazini əhatə edən monqol hücumları 
 40 
nəticəsində Mərkəzi Asiyanın bütün köçəriləri Monqol 
imperiyası tərkibində birləşdirildi. Uzunmüddətli müharibələr 
Böyük çölün kasıb əhalisini var-yoxdan çıxarsa da, Yaxın və 
Uzaq Şərq arasında fəaliyyət göstərən ticarət yolları yenidən 
işləməyə başladı, ticarətlə məşğul olan monqol noyonlarının 
qazancı artdı.  
Çingiz xandan fərqli olaraq apardığı işğalçılıq müharibə-
lərində iqtisadi məqsədlərini gizlətməyən Əmir Teymur 
Avrasiyanı birləşdirən “Böyük İpək yolu”na nəzarət etmək 
məqsədilə bu yolun keçdiyi yerləri – İran, Ön Asiya və Cənubi 
Qafqazı ələ keçirməyə çalışırdı. 
Yalnız Cənub ticarət yolunu saxlamaq istəyən Əmir 
Teymur Qara dəniz və Xəzər dənizləri sahillərindən keçən Şimal 
yolunu bağlamaq məqsədilə Ürgənc, Saray Bərkə, Həştərxan, 
Azov və b. böyük ticarət şəhərlərini dağıtdı. Türküstanın 
iqtisadiyyatını dirçəltmək məqsədi ilə Səmərqəndi yenidən 
tikdirdi.  
XIII-XV əsrlərdə Qərblə Şərq arasında tranzit ticarət 
Misir, Qırmızı dəniz və Hind okeanı marşrutu ilə davam 
etdirilməyə başlandı. Mənbələrin məlumatına görə, 
İsgəndəriyyədəki Venesiya konsulu italyan tacirlərinə verilən 
böyük güzəştlərdən istifadə edərək məmluk sultanlarının xarici 
siyasətinə də təsir göstərir, Aralıq dənizi dövlətləri ilə 
müqavilələr bağlanmasında vasitəçi rolunu oynayırdı.  
Şübhəsizdir ki, ölkələrin ərazisindən aparılan mallara 
rüsumlar alınırdı. XIII əsrdə Misir ərazisindən keçən mallara 
qoyulan rüsum onun dəyərinin 15%-ni təşkil edirdi. XV əsrdə 
“Böyük İpək Yolu” ilə mal mübadiləsinin azalması dövlət 
rüsumunun 35%-dək yüksəlməsinə səbəb oldu. Yalnız Misirə 
ağac məhsulları və dəmir gətirən tacirlərə 10%-li güzəşt edilirdi. 
Beləliklə, artırılan vergi və rüsumlar, həmçinin mübadiləyə aşağı 
əyarlı sikkələrin buraxılması XV əsrin II yarısında Hindistan və 
b. ölkələrlə edilən tranzit ticarətinə ciddi ziyan vurdu. XV əsrdə 
dəniz yollarının kəşfi, portuqaliyalıların Hindistana gedən yolun 
 41 
üstündəki limanları ələ keçirməsi “Böyük İpək Yolu” tranzit 
ticarətinə son zərbəni endirdi. 
 
 
 
2.2. Hindistan və Çinin «Böyük İpək Yolu» nda mövqeyi 
 
XII əsrdə Səlcuq işğallarının azalması ilə məhsuldar qüvvə-
lərin inkişafına əlverişli şərait yarandı. Kənd təsərrüfatı və sənət-
karlığın tərəqqisi ilə daxili və xarici ticarət canlandı. Şərqin və 
Avropanın böyük mərkəzlərini birləşdirən İpək yolunun 
əhəmiyyəti yenidən artmağa başladı. 
Çingiz xan feodal imperiyasının yaranması, 1258-ci ildə 
Hülakü xan tərəfindən feodallar arasında parçalanmış Bağdad 
xilafətinin vahid dövlətdə birləşdirilməsi ilə əlaqədar beynəlxalq 
ticarət əlaqələri yenidən genişlənməyə başladı. Monqol 
basqınları nəticəsində Cənubi Qafqaz şəhərlərinin tənəzzülü 
səbəbli IX-XII əsrlərdə Cənubi Qafqazdan keçən yolların 
mövqeyi zəiflədi, cənub karvan yollarına üstünlük verilməyə 
başlandı. Təbriz şəhəri tranzit ticarətin mərkəzinə çevrildi.  
Bəhs olunan dövrdə Avropa tacirlərinin və səyyahlarının 
Hindistan və Çin kimi Şərqin uzaq ölkələrinə gedişi artır. 1286-cı 
ildə səyahətə çıxan Venetsiya səyyahı Marko Polo Avropada və 
Şərq ölkələrində Hindistan mallarına olan təlabatın şahidi olur. 
O, gündəliyində “Hindistandan tacirlər ədviyyat, daş-qaş, 
mirvari, arşın malları, fil sümüyü gətirirdilər” deyə yazırdı.  
XIII əsrin sonlarında Şimaldan (Dərbənd vasitəsilə), Uzaq 
Şərqdən, Orta Asiyadan, Hindistandan və İrandan gələn ticarət 
yolları Təbrizdə birləşirdi. Bu yol Kiçik Asiyadan keçib Qərbi 
Avropa ölkələrinədək uzanırdı. Təbriz ticarət mərkəzi olmaqdan 
əlavə, həm də böyük mədəniyyət mərkəzi idi. XIV əsrin 
əvvəllərində Təbrizdə “Darüsşəfa” yaradılmışdı. Burada təlim, 
müalicə, elmi idarələr və rəsədxana vardı. Hindistan, Çin, Misir, 
Suriya və Azərbaycandan olan müəllimlər burada işləyirdilər. 
 42 
Şərqin müxtəlif ölkələrindən buraya 6-7 minə qədər tələbə 
gəlirdi. Təhsilin həmin dövr üçün yüksək səviyyədə olması və 
Şərqin böyük mütəfəkkirlərinin burada cəmləşməsində “Böyük 
İpək Yolu”nun rolu danılmazdır. 
Hindistan ədəbi abidəsinin “Pəncətantra” (“Kəlilə və 
Dimnə”) əsərinin bir çox ölkələrdə tərcüməsi sübut edir ki, 
Hindistan ticarət vasitəsilə dünya ölkələri arasında həm maddi, 
həm də mənəvi sərvətlərini yaya bilmişdi. Teymur 
basqınlarından sonra Orta Asiya şəhərlərində yaranmış dinclik 
Hind karvanlarının yenidən bu ərazilərdə görünməsinə səbəb 
olmuşdu. 
Mənbələrdən məlum olur ki, Teymur Qafqazdan (Şirvan 
əyalətindən) çoxlu albanı (10 min nəfər) Əfqanıstana, Hindistan 
sərhədlərinə aparmışdır. Həmin albanlar Hindistandan çıxan 
ticarət karvanlarına basqınlar etməklə məşğul olurdular. 
Hindistanla bərabər Çinin mövqeyi də bu dövrdə çox yüksək idi. 
Hindistanla yanaşı Çinə də nadir bər-bəzək əşyaları, silahlar, 
keramika məmulatları, çini qablar gətirilirdi. 
Azərbaycanla Hindistanın iqtisadi, dini və mədəni 
əlaqələrinin tarixi qədimdir. Bunu arxeoloji qazıntılar 
nəticəsində əldə olunan nümunələr təsdiq edir. 1890-cı ildə Jak 
de Morqan tərəfindən Talışda əldə olunan arxeoloji materiallar 
Hindistanla əlaqələrdən xəbər verir. 
Antik müəlliflərin əsərlərində (e.ə. IV əsr – e. I əsri) Hin-
distandan uzaqlarda Qafqaz Albaniyasında Rioni (Fasis) 
çayının yuxarıları və Qara dənizdən keçən quru-su yolunun 
mövcudluğu haqqında qeydlərə rast gəlirik. Strabonda, Böyük 
Plinidə də bu cür məlumatlar vardır. 
E.ə. I əsrdə Strabon yazırdı ki, hind malları dəvələr 
vasitəsilə Şimali Qafqaza gətirilirdi. Orta əsrlərdə tranzit ticarət 
baş magisrtalı Hindistanda və Orta Asiyada Ekbatan və 
Atropatena Qandzakı Araz vadisinə və Meotid – Kolxida 
magistralı Qara dəniz cənub limanı idi. Əsas ticarət məhsulları 
düyü, pambıq parça, qiymətli daşlar və mirvari, müxtəlif növ 
 43 
aromatlı əşyalar, fil sümüyü, qara ağac və boyaq şeyləri idi. 
Qərblə Hindistan arasındakı beynəlxalq ticarətdə İran və 
Azərbaycan şəhərləri vasitəçi rol oynayırdı. 
Ərəblərin dövründə Bərdə ticarət yolları arasında 
yerləşmiş, Yaxın Şərqin iri ticarət və sənətkarlıq mərkəzi olmuş 
və demək olar ki, X əsrin I yarısınadək mövqeyini saxlamışdı. 
Bərdədən sonra əhəmiyyətli baza X-XI əsrlərdə Kül – Serc 
olmuşdu. Ərdəbildən 27, Marağadan 12 fərsəxdə (bir fərsəx 7 
km – dir) yerləşən bu şəhərdə qiymətli hind parçaları, ipək, 
müxtəlif növ hind malları satılırmış. Azərbaycan şəhərləri 
Dərbənd, Bakı və Şamaxı xilafəti şimal və şərq ölkələrini 
birləşdirən beynəlxalq ticarət yolunda yerləşirdi. 
Tacirlər Hindistandan və şərqin digər ölkələrindən bu 
şəhərlərə gəlir, öz mallarını neft, duz, balıq, mal-qara, zəfəran, 
marena və b. mallarla dəyişirdilər. 
XV əsrin II yarısından beynəlxalq ticarətdə Xəzər dənizi, 
xüsusilə əsas liman olan Bakı böyük əhəmiyyət kəsb etməyə 
başlayır. Venesiyalı səyyah Donato da Leze XV əsrin sonunda öz 
qeydlərində Bakının ticarət əməliyyatlarındakı rolu haqqında 
məlumat vermişdir. 
İpək parçaların daha erkən dövrə aid qalıqları Azərbaycan 
ərazisində I əsrə aid Şamaxıda tapılan küp qəbirdə və V əsrə aid 
Mingəçevirdə katakomba qəbirdə tapılmışdır. Nəzərə alsaq ki, 
Azərbaycanda ipək istehsalı VII əsrdə yaranmışdı, güman etmək 
olar ki, ipək parça qalıqları Çin istehsalı olmuşdur. 
Çin malları karvan yolu ilə Orta Asiyadan Xəzər dənizinə 
gətirilmiş, sonra oradan Kür və Rioni çayları vasitəsilə Qara 
dəniz sahilindəki Fasisə-Potiyə çatdırılmışdı. Digər ticarət yolu 
– quru magistral Çindən cənuba keçmiş, Orta Asiyadan İrana, 
Ekbatan və Atropatena Qanzakı, Şimali Azərbaycandan yan 
keçməklə idi. 
Azərbaycana daxil olan Çin malları içərisində çini qablar 
böyük yer tutmuşdu. Belə qablar Qəbələ, qədim Gəncə, Bakı və 
s. şəhərlərdə tapılmışdır. 
 44 
Çinlə ticarət birtərəfli olmamışdır. XIV əsrin məşhur 
səyyahı İbn Bəttutə bildirir ki, Kiçik Asiya və İrandan Çinə 
gözəl Aksaray xalçaları gətirirdilər. Ehtimal etmək olar ki, 
Azərbaycandan Çinə xalça ixrac olunmuşdur. 
XIII əsrdə monqol feodal imperiyası yarandıqdan sonra 
Hülakülər zamanında Azərbaycanın Uzaq Şərqlə ticarət 
ilişkiləri genişlənmişdir. Əl-Umari məlumat verir ki, Bakıdan 
Dərbəndə, Qızıl Orda ərazisindən Çinə karvan yolu vardı. 
XIII əsrin II yarısından etibarən Təbriz Uzaq Şərqlə 
ticarətdə mühüm məntəqələrdən birinə çevrilir. 1285-ci ildə 
Rəşid – əd – Dinin Pulad adlandırdığı əyanın başçılığı ilə Çinə 
nümayəndə heyəti gəlir. O əyan Hülakülər sarayında qalır və 
Arqunun məsləhətçisi olur. O, həmçinin Qazan xanın vaxtında 
görkəmli rol oynayır, Marağada tümen rəisi təyin olunur. Az 
sonra ona Şirvan sərhədlərinin rəisliyi etibar olunur. Pulad 
Olcaytının zamanında Şirvanda vəfat edir. 
Azərbycanın Çinlə iqtisadi və mədəni əlaqələri XIII-XV 
əsrlərdə daha intensiv olur. 
 
 
2.3. Türk dövlətlərinin «Böyük İpək Yolu»nda  
rolu və əhəmiyyəti 
 
Qərbi Altayda və İrtış çayı sahillərində mövcud olmuş 
Karluq xaqanlığının şəhərləri Çin və Orta Asiya ölkələri ilə 
ticarət edirdilər. Taraz Kulan, Aşpara və Suyab şəhərlərində 
müxtəlif ölkələrdən gəlmiş tacirlərə tez-tez rast gəlinirdi. 
Karluqların hakimiyyəti zamanı indiki Qazaxıstan ərazisində 
yaranan yeni şəhərlər - Çul, Balasaqun, Atlax, Xamukənd, 
Koylık-Oğuz və b. şəhərlər ticarət və sənətkarlıq mərkəzləri kimi 
təşəkkül tapırdı. Karluq xaqanlığının şəhərlərində Şərqi 
Türküstandan və Çin Türküstanından olan tacir və sənətkar 
ailələri köçüb yerləşirdi. Karluq tacirləri uzaq ölkələrə dəvə və 
 45 
atlarla müxtəlif məhsullar – dəri, gön, yun və s. aparıb əvəzində 
metal ləvazimatı, qızıl, gümüş, bəzək şeyləri gətirirdilər. 
Orta Asiya və Qazaxıstandan Çinə bir neçə karvan yolu 
vardı. Karvan yollarının kənarlarında su quyuları, 
karvansaraylar tikilmişdir. Orta Asiyanın mühüm ticarət yolları 
üzərində yerləşən şəhərləri Şərqi Avropa ilə ticarət əlaqələri 
saxlayırdı. 
VIII –X əsrlərdə Şərqi Avropanın ən böyük, ən zəngin 
dövləti Xəzər xaqanlığı idi. Xəzərlər təxminən iki əsr Cənub – 
Şərqi Avropada ağalıq etmişdilər. Sarkil, Bələncər, Səmker, 
Səmərqənd, Kerc kimi şəhərlər Bizans, Orta Asiya və Qərbi 
Avropanın şəhərlərilə ticarət əlaqələri saxlayırdılar. Ticarət 
yolları üzərində yerləşən Xəzər xaqanlığı bəhs olunan dövrdə 
beynəlxalq ticarətdə mühüm rol oynayırdı. Xəzər xaqanlığına 
Skandinaviyadan kürk və b. mallar, Türkmənistandan ipək və 
çeşidli qumaş, Bizansdan sənət və zinət əşyaları gətirilərək Xəzər 
şəhərlərində satılırdı. Bu şəhərlər ortaq bazar halında qərbdən 
şərqə, şərqdən qərbə ticarət edirdilər. Bu ticarətdən Xəzər 
xaqanlığı və onun əhalisi çoxlu qazanc götürürdülər. Bal, un, 
kürk, ipək, mum və başqa məhsullar ticarətdə üstünlük təşkil 
edirdi. Ticarətdən alınan 10% vergi ilə xəzinə kəsirləri ödənilir, 
şəhərlərin, xüsusilə paytaxtların – Xan Balığın və İtilin görkəmi 
dəyişirdi.  
Məlumdur ki, Qızıl Ordanın parçalanması nəticəsində 
Volqanın orta axınında Qazan xanlığı yarandı. Xanlığın 
mərkəzi kiçik Qazan şəhəri idi. XV əsrin sonlarında Qazan 
şəhərində iki böyük daimi bazar var idi. Bu bazarlarda həm 
xanlığın kəndlərindən, həm də Volqaboyundan, Sibirdən və 
Şərqi Avropadan gələnlər ticarət edirdilər. 1552-ci ilin 
məlumatına görə, Qazanda 5 min nəfər xarici tacir var idi. Hər il 
şəhərdə ticarət yarmarkası təşkil edilirdi. Yarmarkada İran, 
Həştərxan, Krım, Orta Asiya və Qafqazdan gəlmiş tacirlər fəal 
iştirak edirdi. Ticarət xanlığa böyük gəlir gətirirdi. Ticarətin 
 46 
genişlənməsi, əldə olunan gəlirin artması səbəbli şəhərlərdə iri 
karvansaraylar, məscidlər tikilir, planlı küçələr salınırdı.  
 
 
2.4. «Böyük İpək Yolu» və оrta əsr imperiyaları 
 
XIII-XIV əsrlərdə ticarət əlaqələri genişlənməkdə idi. 
Avropa-Asiya iqtisadi əlaqələrinin həyata keçirildiyi başlıca 
rayonlar olan Qara dəniz və Aralıq dənizi sahillərindəki ticarət 
mərkəzlərində qızğın ticarət gedirdi. Burada avropalılar müxtəlif 
Şərq ölkələrindən gəlmiş tacirlərdən növbənöv zərif ipək 
parçalar, xam ipək, müxtəlif ədviyyat şeyləri, nadir daş-qaş və 
başqa şərq malları alır, sonra isə həmin məhsulları qat-qat 
bahasına satırdılar. Müxtəlif Şərq malları: ipək və pambıq 
parçalar, bəzək şeyləri, ədviyyat və s. hələ XII-XIII əsrlərdə 
Fransadakı məşhur Şampan yarmarkalarının canlanmasında 
mühüm rol oynamışdı. Həmin malları Şampan yarmarkalarına 
və Qərbin başqa ticarət mərkəzlərinə Avropa və Şərq ticarətində 
vasitəçilik edən italyan tacirləri gətirirdilər. Ənənəvi şərq malları 
ilə ticarətdə vasitəçilkdən çoxlu qazanc götürməyə alışmış 
Avropa tacirləri, xüsusən italyanlar, bu məhsulların arxasınca 
Qara dəniz və Aralıq dənizləri sahillərindən Asiyanın içərilərinə 
doğru can atır, müxtəlif şərq ölkələrində, o cümlədən 
Azərbaycanda möhkəmlənməyə çalışırdılar. Məşhur italyan 
səyyahı M. Polo XIII əsrin II yarısına aid məlumatlarda 
Azərbaycan şəhərlərində müxtəlif şərq ölkələrindən gəlmiş 
tacirlərlə yanaşı avropalıların da qızğın ticarət etdiyini 
göstərmişdi.  
Müxtəlif növ Şərq malları Çindən, Hindistan və Orta 
Asiyadan Həştərxan vasitəsilə Qara dəniz sahillərinə, xüsusən 
Tanaya gətirilir, buradan 6-7 Venesiya gəmisində İtaliyaya 
aparılır, oradan bütün Avropaya yayılırdı. Qara dəniz vasitəsilə 
Avropa-Şərq ticarət əlaqələrinin həyata keçirilməsində italyan 
tacirləri ilə yanaşı genuyalı və venesiyalı tacirlər fəal iştirak 
 47 
edirdilər. Lakin Teymurun işğalları, xüsusən Həştərxanın 
dağıdılması (1395), Qızıl Orda ilə Teymurilər dövləti arasında 
yaranmış zidiyyətlər səbəbli tez-tez baş verən hərbi toqquşmalar 
Qara dəniz sahillərindəki ticarət mərkəzlərinin Həştərxan 
vasitəsilə Orta Asiya, Hindistan və Çinlə ticarət əlaqələrini 
çətinləşdirdi. Bu səbəbdən də, Orta Asiyadan, həmçinin Hin-
distan və Çindən Azərbaycana gələn ticarət yolları canlanmağa 
başlandı.  
1453-cü ildə Konstantinopolun Osmanlı sultanı II Mehmet 
(1451-1481) tərəfindən alınması, Qara dənizi Aralıq dənizi ilə 
əlaqələndirən boğazların Türkiyənin əlinə keçməsi, sonralar 
Krımın da Osmanlı dövlətindən asılı hala düşməsi Qara dəniz 
vasitəsilə Avropa-Asiya ticarətinə ağır zərbə vurdu. Qara dəniz 
sahillərini Orta Asiya vasitəsilə başqa şərq ölkələri ilə 
əlaqələndirən ticarət yolları əvvəlki əhəmiyyətini itirdi. Nəticədə 
Orta Asiyanı Aralıq dənizi sahillərindəki Ön Asiya ticarət 
mərkəzləri ilə bağlayan karvan yolları canlanmağa başladı. 
Məlumdur ki, 1453-cü ildə Konstantinopolun Türkiyə 
tərəfindən fəthinədək Təbriz-Trabzon karvan ticarəti yolu 
Avropa-Şərq ticarətində böyük rol oynayırdı. Bağdad və 
Həştərxanın süqutundan sonra Şərq ölkələrinin Avropa ilə, 
xüsusən Şərqi Avropa ölkələri lə ticarət əlaqələrinin həyata 
keçirilməsində Təbriz-Bursa-İstanbul yolunun əhəmiyyəti 
artmağa başladı. 
XV əsrdə Avropa - Asiya ticarətində əlaqələndirici rol 
oynayan Təbrizin Yaxın və Orta Şərqin ən böyük ticarət 
mərkəzi kimi əhəmiyyəti artmağa başladı. Ön Asiya ticarət 
mərkəzləri vasitəsilə İtaliyadan gətirilən mahud və şüşə 
məmulatı, Şəki, Şirvan, Gürcüstan, Gilan və Yezdin xam və 
toxunulmuş ipəyi, zinət şeyləri, cürbəcür daş-qaş, ədviyyat 
məhsulları Qahirə, İsgəndəriyyə və Konstantinopoldan gətirilən 
müxtəlif cür sənətkarlıq məmulatları məhz Təbriz bazarlarında 
satılırdı.  
 48 
XV əsrdə Asiya ilə Avropanı əlaqələndirən Qaraqoyunlu 
və Ağqoyunlu dövlətlərinin də ərazisindən bir çox mühüm 
beynəlxalq karvan yolları keçirdi. Sözsüz ki, Avropa ölkələrinin 
müxtəlif növ şərq malları, xüsusən ipək, ədviyyat, başqa 
məhsullarla təmin olunmasında bu ticarət yollarının böyük rolu 
vardır. Təbriz bu beynəlxalq karvan yollarının qovşağında 
yerləşdiyindən, demək olar ki, Avropa-Asiya ticarətini tənzim 
edirdi. 
XV əsrin ortalarında Venesiya respublikası artıq 
Avropanın ən qüdrətli dəniz dövlətlərindən birinə çevrildi. 
Venesiyalılar digər italyan tacirləri ilə birlikdə Avropanı Çindən, 
Hindistandan, Yaxın və Orta Şərq ölkələrindən, Afrikadan 
gətirilən müxtəlif mallarla - xam ipək və zərif ipək parçalar, 
xalça-palaz, ədviyyat şeyləri, yun və yun parçalar, pambıq, qənd 
tozu, daş-qaş, zərgərlik məmulatı, fil dişi və s. ilə təmin edirdilər. 
Artıq ticarətlə məşğul olan donanmalar yaradılmağa 
başlanmışdı. Belələrindən biri Venesiyaya məxsus idi. Venesiya 
ticarət donanması Avropa-Şərq ticarətini dəqiq tənzim edən 
ayrı-ayrı eskadralara bölünmüşdü. Hər il Venesiyadan Qara 
dənizə və Azov dənizinə, Konstantinopola və Suriya şəhərlərinə, 
Afrikaya və İspaniyaya, Flandriya və İngiltərəyə 6 böyük gəmi 
karvanı yola salınırdı.  
Avropa tacirləri Şərq ölkələri ilə Türkiyə ərazisi, xüsusilə 
İstanbul və Bursa vasitəsilə geniş əlaqə saxlayırdılar. Bursanın 
əhəmiyyəti daha böyük idi. Avropa tacirlərini Bursa bazarlarına 
cəlb edən əsas məhsul xam ipək, daş-qaş, ədviyyat şeyləri və b. 
şərq malları idi. Venesiya, Florensiya, Genuya tacirləri Bursada 
Təbrizdən gələn ipək karvanlarını qarşılayırdılar. 
Venesiya tacirləri Şərqdən aldıqları malların ancaq cüzi bir 
hissəsini İtaliyaya aparırdılar. Şimali Afrika və Cənubi Avropa 
sahillərindən tutmuş İngiltərə, Şimali Almaniya və Flandriyaya 
qədər hər yerdə Venesiya gəmilərinə rast gəlinirdi. 
Balkan yarımadasının Adriatik dənizi sahilindəki ticarət 
məntəqələri, İoni adaları, Moreyanın sahilboyu məntəqələri və 
 49 
Korinf körfəzi, Krit və Evbeya (Neqropint) da daxil olmaqla 
Aralıq və Egey dənizlərində bir sıra strateji əhəmiyyətli adalar, 
Qara və Azov dənizlərindəki ticarət məskənləri, İsgəndəriyyə və 
Konstantinopolda, Suriya şəhərlərində, Serbiyada, Avstriyada 
ticarət məhəllələri və s. Venesiyaya məxsus idi. Venesiya, 
Genuya, Florensiya, Piza və b. İtaliya şəhərlərində Şərq malları 
ilə ticarət sahəsində ixtisaslaşmış ticarət burjuaziyası 
formalaşmaqda idi. 
Sultan II Mehmet 1453-cü ildə Qara dənizin açarları olan 
Bosfor və Dardanel boğazlarını ələ keçirdikdən sonra, 
Avropada olduğu kimi, Asiyada da geniş işğallara başladı. II 
Mehmet Ön Asiyada olan bütün xırda feodal dövlətlərini – 
Qaraman, İsfəndiyar oğulları, Alaiyyə və Zülqədəroğulları 
bəyliklərini, Şimali Anadoludakı Genuya ticarət məskənlərini, 
Trabzon yunan dövlətini, paytaxtı Diyarbəkr olan Kiçik 
Ağqoyunlu hakimliyini aradan qaldırıb bütün Kiçik Asiyanı ələ 
keçirməyə və buranı Osmanlı dövlətinin daimi ərazi - iqtisadi 
bazasına çevirməyə çalışırdı. Artıq Osmanlı imperiyasının 
siyasətində qonşu dövlətlərlə Avropa və Asiyanı birləşdirən 
karvan yollarındakı üstünlüyü ələ keçirmək dururdu. Qara dəniz 
və Aralıq dənizinə çıxış yollarını ələ keçirmək üstündə hələ 
qədim dövrlərdən başlanan hərbi-siyasi rəqabət (Yunan - İran, 
Bizans - İran müharibələri və s.) davam etməkdə idi. Yalnız 
tərəflər dəyişmişdi. Həmçinin fərq burasında idi ki, boğazlarda 
və Avropa – Şərq ticarəti üçün əlverişli olan digər strateji 
məntəqələrdə mənafeyi olan və mübarizəyə qoşulan dövlətlərin 
sayı getdikcə artmaqda idi. 
Qara dənizin Avropa - Asiya ticarətində mühüm rol 
oynadığı dövrdə -1453-cü ildə Konstantinopolun Osmanlı 
sultanı II Mehmet tərəfindən alınmasınadək Trabzon şəhəri 
qərb ölkələrinin Şərqlə ticarət əlaqələrinin həyata keçirilməsində 
mühüm rol oynayırdı. Şərq malları ilə ticarət sahəsində 
ixtisaslaşmış ticarət kampaniyaları, Qara dəniz ticarətində 
iştirak edən ölkələr Trabzon –Təbriz ticarət yolu ilə Azərbaycan, 
 50 
İran, Orta Asiya, Hindistan və Çinlə ticarət əlaqələri 
yaradırdılar. Trabzon bu işdə, hətta, Qara dəniz ticarətini öz 
inhisarında saxlayan Genuya ilə rəqabət aparırdı. Bir sözlə, Bur-
sa, İstanbul və Qara dəniz vasitəsilə Avropa ilə əlaqələr yaradan 
ənənəvi karvan yollarında üstünlüyü ələ keçirmək uğrunda 
mübarizə orta əsrlər dövründə davam edirdi. 
 
 
2.5. Böyük coğrafi kəşflər. 
İpək yolunun əhəmiyyətinin azalması 
 
XV əsrin ikinci yarısında Qərbi Avropada feodalizm 
quruluşu dağılmağa başlayır, ticarət inkişaf edir. İri şəhərlər 
yaranır, yeni sənaye şəhərlərinin meydana gəlməsi ilə əmtəə-pul 
münasibətlərində dəyişikliklər baş verir. Pul əmtəələrin 
mübadiləsində vasitə rolu oynamağa başlayır. Pula olan tələbat 
yeni bazar və sərvətlər əldə etməyə meyli gücləndirir. Bu meyl 
Hindistana yönəlir. Digər tərəfdən gəmiçiliyin inkişafı Şərq 
ölkələrinə, xüsusilə Hindistana gedən dəniz yolunun kəşfini 
sürətləndirir. Şəhər burjuaziyasının, kilsənin və kralın marağının 
üst-üstə düşməsi də Hindistan və Çin hesabına boş xəzinənin 
doldurulmasına şərait yaradır. 
Beləliklə, yeni sərvət arzusu, müstəmləkələr ələ keçirmək 
hərisliyi ölkələrarası münasibətləri, xüsusilə Portuqaliya və 
İspaniya arasında ziddiyyətləri gücləndirir. Belə bir şəraitdə 
Xristofor Kolumba Hindistana gedən dəniz yolunun kəşfi üçün 
icazə verilir. 
Xristofor Kolumb (1451-1506) 1451-ci ililn payızında 
Genuyada toxucu ailəsində anadan olmuşdu. Mənşəcə italyan 
olan Kolumb 1474-1475-ci illərdə Egey dənizinə təşkil olunan 
ekspedisiyada iştirak etmişdir. O, 1476-cı ildə İtaliyadan 
Portuqaliyaya köçərək Çin və Hindistana qərb istiqamətində 
üzmə planını 1484-cü ildə II Juana təklif etsə də, Kolumbun 
layihəsi qəbul olunmur. Bu səbəbdən də, qardaşı Bartolomeyin 
 51 
köməyi ilə İspaniyaya köçür və layihəni İspan kralına təqdim 
edir. Müqavimətlərə baxmayaraq portuqaliyalıları qabaqlamaq 
məqsədilə Kral 1492-ci ildə layihəni təsdiq edir. 
Birinci ekspedisiya (1492-1493) 1492-ci il avqust ayının 3-
də Palos limanından hərəkətə başlayır. Bu ekspedisiya Baham 
adalarından birini, Kuba adasını kəşf edir. Xristofor Kolumbun 
«Qərbi Hindistanı» kəşf etməsi portuqaliyalıları narahat edir. 
Onlar belə hesab edirdilər ki, Kolumbun layihəsini qəbul 
etməməklə «Hindistan» ispanlara hədiyyə edilmişdir. İki dövlət 
arasında mübahisə «papa meridianının» çəkilməsi (04.05.1493) 
ilə nəticələnir. 
İkinci ekspedisiya (1493-1496) səyahətə sentyabrın 25-də 
Kadis limanından başlayır. Noyabrın 4-də Qvadelupa adası kəşf 
olunur. Daha sonra İzabella şəhərinin əsası qoyulur. Lakin qızıl 
axtarışı müsbət nəticə vermir. Ekspedisiyanın göndərdiyi az 
miqdarda qızıl, mis, qul hindlilər kralı təmin etmədiyindən 
müqaviləni pozur və ekspedisiyanın xərcini ödəməkdən imtina 
edir. Kolumb 17 gəmidən 5-ni saxlayır, 12-si geri qayıdır, bibliya 
çarı Solomonun qızıl çıxartdığı Ofir ölkəsini tapdığını söyləyir 
və müqaviləni bərpa etməyə nail olur. 
Üçüncü ekspedisiya (1498-1500) 1498-ci ili mayın 30-da 6 
kiçik gəmidə 300 nəfərlik heyətlə «Qərbi Hindistan» a yola 
düşür. İyulun 31-də Trinidad adası kəşf edilir. Lakin həmin 
ərəfədə portuqallar Hindistana Afrikanın cənubundan dəniz 
yolu açırlar. Bu hədisədən sonra kral Kolumbu, qardaşları 
Bartolomeyi və Diaqonu həbs edir. Onlar çox çətinliklə azad 
olurlar. 
Dördüncü ekspedisiya (1502-1504) 1502-ci ildə səyahətə 
çıxır. 
Xristofor Kolumb həqiqi Hindistanı kəşf edə bilmədi. 
Əvəzində İspaniyaya yeni torpaqlar bəxş etdi. İşğal olunan 
ərazilərdəki yerli hindlilər məhv edildilər. Hindliləri vəhşi 
adlandıran avropalılar ən qəddar vəhşiliklə adaların əhalisini 
son nəfərinə kimi qırdılar. 
 52 
Xristofor Kolumb 1506-cı ildə vəfat etmişdi. Kolumbdan 
sonra yeni dünyanın kəşfi ilə əlaqədar müasir Amerika qitəsinə 
gələn avropalılar bu ərazilərdə məskunlaşdılar. 
Hindistana dəniz yolunun açılması şərti olaraq beş 
mərhələyə bölünür. Birinci mərhələ 1415-1434, ikinci mərhələ 
1434-1462, üçüncü mərhələ 1470-1475, dördüncü mərhələ 1782-
1487-ci illəri əhatə edir. Beşinci mərhələ 1497-ci ildən başlayır. 
1497-i il iyul ayının 8-də 28 yaşlı gənc dənizçi Manuel 
Vaska da Qamanın rəhbərliyi altında 4 gəmi 118 nəfər heyətlə 
Lissabondan Hindistana yola düşür. Ekspedisiya 1498-ci il 
mayın 20-də Hindistanın Kəlküt şəhərinə çatır. 
Manuel Vaska da Qamanın Hindistana ikinci səyahəti 
1502-ci ildə olmuşdu. 1524-cü ildə o Hindistana vitse - kral təyin 
olunsa da, əcəl ona planlarının həyata keçirilməsinə imkan 
vermir. Kəşf olunmuş bu yol 90 il portuqallara, sonra isə ingilis 
və fransızlara xidmət etmişdir. Vaska da Qamadan bəhs edən 
akademik Kraçkovski bildirmişdi ki, «Onun adı Əhməd ibn – 
Məcid idi. Nəsillikcə dənizçi ailəsindən olmaqla ərəb mənşəlidir». 
Doğrudur, Hindistana dəniz yolunun kəşfi Manuel Vaska 
da Qamanın adı ilə bağlıdır. Ancaq müəlliflər göstərir ki, eranın 
14-37- ci illərində Tiberiya dövründə Hippal adlı tacir 
Hindistana üzə bilmişdir. B.e. 117-138-ci illərində yunan və 
italyanlar üzərək Hindçinə çatmış, Çinə birbaşa dəniz yolunun 
olduğunu müəyyənləşdirmişlər. Sonralar ilk Avropa və yunan 
mənşəli Evdakos Hindistanda olmuşdu. Başqa sözlə, Hindistana 
dəniz yolunun açılmasının kimə məxsusluğu mübahisəlidir. 
Xristofor Kolumbun «Hindistan»ı kəşf etməsi portuqalları 
narahat etməyə başladı. Lakin ispanlar Amerika qitəsinin 
şimallı – cənublu öyrənməkdə davam edirdilər. Yeni dünyanın 
tədqiqində Ameriqo Vespuççi önəmli yer tutur. O, 4 dəfə – 1497, 
1499, 1501, 1503-cü illərdə Amerikada olmuşdu. 
1499-cu ildə ispan ekspedisiyası tərkibində «Hindistan»a 
səyahətə çıxan A. Vespuççi Amazon çayının şimal hissəsinə 
yaxınlaşmış, daha sonra Karib dənizində sahil boyu üzmüşlər. 
 53 
Səyahətdən qayıdan Vespuççi Portuqaliya donanmasına 
keçmişdir. 1501-ci ildə o, yenidən portuqal gəmisində astronom 
kimi iştirak etmiş, Rio - de Janeyro (Yanver çayı) mənsəbinə 
çatmış, ancaq okeana dönərək Afrika istiqamətində üzmüşdür. 
Ekspedisiya üzvlərinə məlum olur ki, kəşf olunmuş quru hissə 
Asiya deyildir. 
1503-cü ildə Vespuççi daha bir səyahət edir və kəşf 
olunmuş torpaqların Hindistan olmadığını dəqiqləşdirərək 
İtaliyadakı dostuna yazdığı məktubda bu qurunun «Yeni 
Dünya» adlandırılmasını məsləhət görür. 
1507-ci ildə Vespuççinin «Yeni Dünya» haqqında iki 
məktubu ingilis və fransız dillərinə tərcümə olunur. Həmin ildə 
onun «Kosmoqrafiyaya giriş» («Dünyanın təsviri») kitabı çap 
olunur. Kitaba iki məktub da əlavə olunur. İlk dəfə olaraq 
«Amerika» adına bu kitabda rast gəlinir. 
1507-ci ildə Laxorengiyalı coğrafiyaşünas Martin Valdze-
müller kəşf olunmuş materikin Amerika adlandırılmasını təklif 
edir. 
1538-ci ildə dünyanın xəritəsində, 1641-ci ildə isə holland 
kartoqrafı Herart Merkatorun qlobusunda artıq şimal materiki 
də cənubla birlikdə Amerika adlandırılır. XVI əsrin II yarısında 
bu ad tərtib olunan bütün xəritələrdə əksini tapır. Sonralar 
Kolumbun adını əbədiləşdirmək üçün Cənubi Amerikada bir 
dövlətə – Kolumbiyaya onun adı verildi. 
Kəşf olunmuş ərazilərin gizli saxlanılmasına baxmayaraq 
artıq Şərq dövlətlərinə «dəniz hücumu» başlayır. Vasko 
Balboanın Panama bərzəxindən qərbdə «dənizin» olması, 
Ameriko Vespuççinin Cənubi Amerika materikinin cənub 
istiqamətində cənub – qərbə sıxılması kimi əsaslı tədqiqat işləri 
materikin cənubundan keçməklə Hindistana çatmağın 
mümkünlüyünə əsas verirdi. 
Növbəti cəhdi Fernando Magellan etdi. 1480-ci ildə 
anadan olan Magellan Portuqaliya donanmasında xidmət etmiş, 
lakin rütbəsindən narazı olduğu üçün ispan donanmasına 
 54 
keçmişdi. Asiya dəniz yolunu tapmaq layihəsini təqdim edən 
Magellan İspaniya – Portuqaliya mənafeləri toqquşan 
demarkasiya xəttini pozmadan tədqiqat işləri aparmağı təklif 
edir. Layihəyə əasən Magellan «Trinidad» (Üçlük - Qələbə) 
gəmsisində 265 nəfər heyətlə 1519-cu ilin sentyabr ayının 20-də 
Qvadalkvikir çayının mənsəbindən qərb istiqamətində yola 
düşür. Magellanın səyahətinin detallarına toxunmadan bildirək 
ki, Sakit okeana daxil olan Magellan əvvəl şimal istiqamətində 
üzür, sonra şimal – qərbə istiqamət götürür. 1521-ci il yanvarın 
24-də ilk dəfə okeanda quruya rast gəlirlər. Puka – Puva adla-
nan bu adadan sonra martın əvvəllərində hazırki Marian 
adalarına çatır və Sevu adasında bir müddət dayanmalı olur. 
1521-ci ilin aprelin 27-də yerli əhali ilə toqquşmada Motan 
adasında həlak olur. Ekspedisiya üzvləri Magellandan sonra 
Barbozanı komandan sneçirlər. Lakin Barboza və astronom San 
– Martin Sevu adasının hökmdarının vida mərasimində 27 
nəfərlə birlikdə öldürülür. Sağ qalmış 120 nəfər üç gəmini idarə 
edə bilmədiyindən «Konsepsion» gəmisi yandırılır. 
Ekspedisiyanın başçısı əvvəl Karvalano, sonra isə Espinosa 
seçilir. Heyət geri qayıdarkən «Trinidad» gəmisi portuqallar tə-
rəfindən tutularaq Hindistan ərazisinə sürgün edilir və gəmi 
heyəti əsirlikdə məhv olur. 
Nəhayət, 1522-ci il oktyabrın 6-da «Viktoriya» gəmisi 18 nə-
fər heyətlə Qvadalkvikvir çayının mənsəbinə daxil olur. Gəminin 
kapitanı Xuan Sebastian El-Kano bir sıra fəxri mükafatlara layiq 
görülür. 
Magellanın dünya səyahəti nəticəsində məlum oldu ki, 
Afrikanın cənubundan başqa qərb istiqamətində də üzməklə 
şərq ölkələrinə çatmaq mümkündür. Magellan Vasko Balboanın 
gördüyü Sakit okeanın mövcudluğunu təsdiq etdi. 
Ekspedisiya kəşf etdikləri ölkələrin təbii şəraitini, iqtisadiy-
yatını və iqtisadi inkişaf səviyyəsini, təbii sərvətlərini 
Portuqaliya üçün aşkar etdi. 
 55 
Magellandan sonra Sakit okeandakı Yeni Qvineya, 
Mərcan, Marşall, Soloman, Markiz adaları aşkar olundu. Qeyd 
edək ki, avropalılar bu yerləri kəşf edənədək bu adalarda əhali 
məskun idi. Avropalıların gəlişi ilə adaların əhalisi məhv edildi, 
avropalılar orada məskunlaşdılar. Yeni Zelandiya əhalisi məhv 
edildi, Tasmaniya adasının aborigen əhalisi yer üzündən silindi. 
Məşhur Ərəb dənizçisi və coğrafiyaşünası Əhməd ibn Məci-
din yaxından köməkliyi ilə Vasko da Qama 1498-ci il mayın 20-də 
Hindistana dəniz yolunu kəşf etdi. Bundan az sonra bir-birinin 
ardınca Hind okeanına göndərilən Portuqaliya hərbi dəniz 
ekspedisiyaları (Pyedru Karbol -1500-1501; Vasko da Qama-
1502-1503; Fransisku Almeyda -1505-1509; Alfonsu d` Albukerki 
-1503- 1515 və b.) Şərqi Afrika, Hindistan, Seylon və Cənub - 
Şərqi Asiyada çox mühüm hərbi strateji və ticarət mərkəzlərini ələ 
keçirdilər. 1507-ci ildə Ədən körfəzinin girəcəyindəki Sokotra 
adasını fəth edən və 1513-cü ildən isə Ədəni ələ keçirmək uğrunda 
müharibələrə başlayan portuqaliyalılar əslində Hind okeanı 
hövzəsini, Qırmızı dəniz və Misir vasitəsilə Aralıq dənizi sahilləri 
ilə əlaqələndirən məşhur ticarət yolunu bağlayırlar. Bu yolun 
bağlanmasından, Şərq ticarətinin okean yolu ilə Qərbə doğru 
yönəlməsindən Venesiya respublikası narahat olur. 
1507-ci ilin oktyabrında Alfonsu d` Albukerkinin başçılıq 
etdiyi Portuqaliya donanması Hörmüzə hücum edir. Portuqaliya 
artilleriyasının təpgisinə davam gətirməyən şəhər təslim olur. 
Hörmüz hakimi təzminat olaraq Portuqaliyaya 5 min əşrəfi qızıl 
pul və hər il 15 min əşrəfi xərac verməyi öhdəsinə götürür. Artıq 
Portuqaliya hakimiyyət orqanlarının icazəsi olmadan heç bir 
ölkənin ticarət gəmisi İran körfəzinə daxil ola bilməzdi. Hörmüz 
alındıqdan sonra Portuqaliyanın ticarət faktoriyası açılır və 
qarnizon üçün qala inşa olunmasına başlanır. Bununla da, 
əslində, Hind okeanı ilə (Hörmüz – İran körfəzi – Bağdad 
vasitəsilə) Aralıq dənizi sahillərini əlaqələndirən ikinci mühüm 
karvan yolu da bağlanmış oldu. 
 56 
Göründüyü kimi, dünya ölkələri və xalqları arasındakı 
əsrlərdən bəri davam edən ənənəvi tarazlıq artıq pozulmağa 
başlamışdı. Uzaq dəniz səfərlərinə çıxan İspaniya, Portuqaliya, 
Hollandiya, sonralar isə İngiltərə və Fransa gəmiləri Hindistan və 
Ərəbistan ölkələrindən, Afrika və Amerikadan Avropaya xam 
ipək və zərif ipək parçalar, xalça - palaz, ədviyyat məhsulları, daş-
qaş, zərgərlik məmulatı və qiymətli əşyalar qaşıyırdılar. 
İndi Avropanı ucuz xammal mənbələri və Avropada 
istehsal olunan malların sərfəli satış üçün bazar tapmaq 
düşündürürdü. Bu sahədə Avropa ölkələri qarşısında maneə 
Osmanlı Türkiyəsi idi. Türk Sultan Səlim 1514-1517-ci illərdə 
Türkiyənin Yaxın və Orta Şərqdəki qüdrətli iki rəqibindən 
birinə ağır zərbə vurmuş, Misir sultanlığını aradan qaldırmışdı. 
Ərazisini iki dəfədən çox artıran Osmanlı imperiyası Asiya, 
Afrika və Avropanı əlaqələndirən, çox əlverişli əraziləri və su 
hövzəsini əhatə edən qüdrətli dünya dövlətinə çevrilmişdi. Sultan 
Səlimin hərbi əməliyyatları nəticəsində Avropanı Suriya və 
Misir, eləcədə Şərq ölkələri ilə əlaqələndirən karvan yolları 
Türkiyənin nəzarətinə keçmişdi. 
Misirin işğalı və Əlcəzairin asılı hala düşməsi ilə Osmanlı 
imperiyası Şimali Afrika və Aralıq dənizi hövzəsində 
möhkəmləndi. Beləliklə, İspaniya və Portuqaliya ilə 
münasibətlər pisləşdi. Hicazın işğalı ilə Qırmızı dəniz Osmanlı 
imperiyasının daxili gölünə çevrildi. Sultan Səlimin göstərişi ilə 
Qırmızı dənizdə qüvvətli donanma yaradılmasına başlandı, 
Cəddə limanında türk qarnizonu yerləşdirildi, Hind okeanında 
möhkəmlənmək üstündə Türkiyə - Portuqaliya rəqabətinin yeni 
dövrü başladı. 
Portuqaliya XVI əsrin əvvəllərində hind okeanında 
möhkəmlənərək Şərqi Afrika, Hindistan, Seylon və Cənub-Şərqi 
Asiya ölkələrindən Hörmüzə və Ədənə gələn su yollarını nəzarət 
altına almış və bununla Aralıq dənizi vasitəsilə Avropa-Şərq 
ticarətinə ağır zərbə vurmuşdur. Əvvəllər Hind okeanı 
hövzəsindən, Cənub-Şərqi Asiyadan, habelə Çindən və 
 57 
Yaponiyadan İran körfəzi və Qırmızı dəniz vasitəsilə Aralıq 
dənizi sahillərinə gətirilən nadir şərq mallarını – istiot, darçın, 
mixək, zəncəfil, məsqət qozu, müşk, nefrit, səndəl ağacı, fil dişi, 
yaqut, çini qab-qacaq, gümüş, pambıq, xam ipək, cürbəcür 
zərgərlik məmulatları, şəkər tozu və bir çox başqa qiymətli məh-
sulları portuqaliyalılar indi okean yolu ilə müxtəlif Avropa ölkə-
lərinə aparır, çoxlu qazanc götürürdülər. Portuqaliyalılar “qızıl 
diyarı” adlanan Hindistana gedən dəniz yoluna ancaq öz 
mülkiyyətləri kimi baxırdılar. Bu isə Avropa-Şərq ticarətindən 
böyük qazanc götürən Türkiyəyə zərbə idi. 
Türkiyənin Portuqaliyanı Hind okeanında sıxışdırmaq və 
ədviyyat ticarətinin istiqamətini yenidən Aralıq dənizi sahillərinə 
yönəltmək siyasəti Venesiyanın da mənafeyinə uyğun idi. Digər 
tərəfdən Suriya, Livan, Fələstin və Misir ərazisinin də 
Türkiyənin əlinə keçməsindən sonra Venesiya özünün Şərq 
ticarətini sahmanda saxlamaq üçün Osmanlı imperiyası ilə 
razılığa gəlməyə məcbur idi. 
XV əsrin II yarısı və XVI əsrin əvvəllərində Sultan II 
Mehmet (1451-1481) və Yavuz Səlimin (1512-1520) apardıqları 
müharibələr nəticəsində Cənubi Qafqaz, İran, Orta Asiya, Çin, 
Hindistan, İran körfəzi və Cənubi Ərəbistanı Aralıq dənizi və 
Qara dəniz sahilləri ilə əlaqələndirən bütün beynəlxalq karvan 
yollarının son məntəqələri Osmanlı imperiyasının əlinə keçmişdi. 
Sultan Süleymanın Macarıstanı məğlub edib Belqradı (1521) və 
Budanı (1526) ələ keçirməsi ilə Mərkəzi və Qərbi Avropa 
ölkələrini Şərqlə əlaqələndirən məşhur İstanbul yolunun da 
mühüm hissəsi türklərin nəzarətinə düşür. Radosun fəthi ilə 
(1522) Aralıq dənizində Osmanlı imperiyasının mövqeyi daha da 
möhkəmlənir. 
Böyük coğrafi kəşflər nəticəsində beynəlxalq ticarət yollarına 
zərbə vuruldu. Hindistana dəniz yolunun kəşfi, Avropa ölkələrinin 
Amerika ilə əlaqələrinin genişlənməsi Aralıq və Qara dənizin bey-
nəlxalq ticarətdəki əvvəlki mövqeyini zəiflətdi. O biri tərəfdən Por-
tuqaliyanın Hindistan-Avropa ədviyyat ticarətini öz inhisarına al-
 58 
ması, həmçinin Hörmüzdə, İran körfəzində, Ərəbistan yarımadası-
nın cənubunda - Qırmızı dənizin lap girəcəyində möhkəmlənməsi 
Hindistanı Aralıq dənizi sahilləri ilə əlaqələndirən karvan və su 
yollarının əhəmiyyətinə təsir etdi. Osmanlı imperiyası ilə 
münasibətləri son dərəcədə kəskin olan Səfəvi dövləti Avropa ölkə-
ləri ilə ticarət əlaqələrini qaydaya salmaq üçün Volqa-Xəzər yoluna 
və Hörmüz vasitəsilə Avropaya gedən okean yoluna daha çox 
meyil göstərməyə başladı. 
 59 
 
2.6. Orta əsrlərdə Azərbaycan və Xəzər dənizi yolu ilə  
ticarət uğrunda Rusiya - İngiltərə rəqabəti 
 
Orta əsrlərdə Şərq ölkələri ilə Avropa arasında ticarət 
əlaqələri başlıca olaraq Qara dəniz və Aralıq dənizi 
sahillərindəki ticarət mərkəzləri vasitəsilə həyata keçirilirdi. 
Asiyanın içərilərindən, Uzaq Şərqdən, Hindistandan, Qara 
dəniz və Aralıq dənizi sahillərinə gələn karvan yolunun 
əksəriyyəti, Rusiyanı və Volqaboyunu Dərbənd keçidi vasitəsilə 
Cənubi Qafqaz, İran, Kiçik Asiya və Hindistanla əlaqələndirən 
məşhur “Böyük İpək Yolu” da Azərbaycan ərazisindən keçirdi. 
Orta əsrlərdə Azərbaycanda olmuş avropalı səyyahlar 
Azərbaycanın Avropanın müxtəlif regionları ilə həyata keçirilən 
çoxtərəfli əlaqələri haqqında qiymətli məlumatlar verirlər. 
Azərbaycanın bir sıra şəhərlərini gəzmiş I Lerx Avropa və Asiya 
arasında aparılan ticarətin təqribən aşağıdakı yollarla getdiyini 
göstərmişdi: Həştərxan – Qızlar - Tərki - Dərbənd - Bakı-Şamaxı 
- Cavad-Rəşd və s.  
Kastiliya səfiri Rui Qonzales de Klavixo “Teymurun Sə-
mərqənd sarayına səyahəti” adlı gündəliyində (1414- cü il) Şama-
xıda ipək istehsalından bəhs edərək “Burada çoxlu ipək toxunur, 
oraya ipək almaq üçün hətta Genuya və Venesiya tacirləri də 
gəlirlər” deyə yazırdı. 
Səyyah Şiltbergen (1394-1427) şahidlik edir ki, “ipəyin ən 
yaxşı növü” Şirvandan aparılır və ondan Dəməşqdə, Kaşanda, 
Bursada yaxşı parçalar toxunurdu. İpək qismən Venesiyaya və 
Lukkaya da ixrac olunurdu və bu yerlərdə ondan əla məxmər 
toxuyurdular. 
XV-XVI əsrlərdə əlverişli liman kimi Bakının əhəmiyyəti 
artmağa başlayır, Xəzərsahili ölkələrlə ticarət mübadiləsi 
genişlənir, ticarət malları içərisində neft, duz, boyaqotu, ipək 
üstünlük təşkil edirdi. Bu mallar Bakıdan və Bilgəhdən dəniz və 
quru yolla uzaq ölkələrə daşınırdı. 
 60 
Orta əsrlər dövründə Şamaxı, Quba, Bakı, Gəncə, 
Naxçıvan, Təbriz, Nuxa və s. şəhərlər böyümüş, əsas ticarət 
mərkəzlərinə çevrilmişdilər. Avropadan Asiyaya mal aparan 
tacirlər əksər vaxtlar bu şəhərlərdə öz mallarını satır, xammal, 
yaxud digər məhsullarla dəyişirdilər. Azərbaycan ərazisindəki 
ticarət mərkəzləri Avropa-Asiya ticarət əlaqələrinin həyata 
keçirilməsində də mühüm rol oynayırdı. Ağqoyunlu dövləti 
zamanında xəzinənin əsas gəlir mənbəyi ölkə ərazisindən keçən 
karvanlardan alınan gömrük haqqı idi. Uzun Həsən Avropa 
ticarət əlaqələrinə çox böyük əhəmiyyət verirdi. Səfəvilər 
dövlətinin yaradıcısı Şah İsmayıl da babası kimi Qərb ölkələri ilə 
Qaraman, Suriya, Rados, Kipr vasitəsilə əlaqələr saxlayırdı. Sə-
fəvilərin Venesiya, Portuqaliya, Osmanlı dövlətləri ilə əlaqələri 
bu dövlətin Qərb və Şərq arasındakı ticarətlə bağlılığını sübut 
edir. 
Yuxarıda qeyd edildiyi kimi, Hind okeanı hövzəsindəki 
ölkələrlə ticarət əlaqələrinin məhdudluğundan Volqa - Xəzər 
yolunun, yəni Rusiya ilə ticarətin əhəmiyyəti artmağa başladı. 
Bu yol Azərbaycan - Rusiya əlaqələrinin inkişafını sürətləndirdi . 
XVIII əsrin 40-cı illərində xam ipək mənbələrini ələ keçirmək, 
hazır mallar üçün əlverişli bazar tapmaq, Şərq ilə Qərb ölkələri 
arasında ən rahat yol sayılan Volqa-Xəzər ticarət yolunda 
hakim mövqe tutmaq uğrunda İngiltərə və Rusiya arasındakı 
rəqabət gücləndi. Çünki bəhs olunan dövrdə bütün Cənubi 
Qafqaz və İranda 3 əsas xam ipək mənbəyi mövcud idi. 
Bunlardan biri paytaxt Rəşt olmaqla Gilanda, ikincisi paytaxt 
Şamaxı olmaqla Şirvanda, digəri isə paytaxt Gəncə olmaqla 
Ərəş mahalında yerləşirdi. Hazır mallar üçün əlverişli bazarlar 
isə Azərbaycan şəhərləri idi. Azərbaycanın Təbriz, Şamaxı, Gən-
cə, Ərdəbil və digər şəhərləri Şərq ilə Qərb arasında coğrafi nöq-
teyi-nəzərdən əlverişli mövqe tutur, tranzit ticarətində mühüm 
rol oynayırlar. 
Volqa - Xəzər ticarət yolunda Azərbaycanın liman 
şəhərləri olan Dərbənd, Niyazabad, Bakı, Lənkəran böyük 
 61 
iqtisadi əhəmiyyət kəsb edirdi. Elə bu səbəbdən də, bu yol 
uğrunda İngiltərə və Rusiya mübarizə aparırdılar. İngiltərə 
Xəzər ticarət yolundan əldə olunacaq gəliri heç vəchlə Rusiyaya 
güzəştə getmək istəmirdi. İngilislər üçün Xəzər ticarətinin diğər 
əhəmiyyəti də vardı. İspaniya və Fransa ilə münasibətlərin 
pozulması İngiltərənin toxuculuq sənayesini xammalsız qoya 
bilərdi. Məhz buna görə də, İngilislər belə bir vəziyyətin qarşısını 
almağın yeganə yolunu Volqa-Xəzər ticarəti yolundan istifadə 
etməkdə görürdü. 
XVIII əsrin 40-cı illərində Xəzər dənizi ticarətində hakim 
mövqe tutmaq uğrunda İngiltərənin apardığı birtərəfli siyasət 
ingilislərin tam məğlubiyyəti ilə nəticələndi. Təbii ki, Rusiya-
İngiltərə arasında Xəzərdə ticarət uğrunda aparılan rəqabətin 
başlıca təsirini Azərbaycan hiss etdi. 
 62 
 
III FƏSİL  
 
“BÖYÜK İPƏK YOLU”NUN BƏRPASI  
 
 
3.1. “Böyük İpək Yolu”nun bərpası  
Heydər Əliyev zəkasının təntənəsi kimi 
 
Müstəqil Azərbaycan dövlətinin iqtisadiyyatının möhkəm-
ləndirilməsi və yeni istiqamətdə inkişaf etdirilməsində 
“TRASEKA” proqramı üzrə Avropa-Qafqaz-Asiya nəqliyyat 
dəhlizinin – “Böyük İpək Yolu”nun bərpa edilməsi mühüm 
əhəmiyyət kəsb edən zəruri məsələlərdən olmuşdur.     III FƏSİL. «BÖYÜK İPƏK YOLU»NUN BƏRPASI 
İpək Yolunun yenidən bərpa edilməsinə dair ilk addımlar 
1991-ci ildə atılmışdı. Belə ki, həmin ildə Avropa Şurası 
tərəfindən TASİS – yardım proqramı qəbul edilmiş və bu 
proqramda yeni müstəqil dövlətlərdə demoktatik islahatların 
keçirilməsini sürətləndirmək, milli dövlətlərdə bazar 
iqtisadiyyatı sistemini formalaşdırmaq, xüsusilə iqtisadi 
əlaqələrin genişlənməsinə xidmət edən yeni nəqliyyat dəhlizi 
layihələrinin yaradılması və həyata keçirilməsinə kömək 
göstərmək nəzərdə tutulmuşdur. 
TRASEKA proqramı 1993-cü ilin may ayında Brüsseldə 8 
dövlətin (5-i Mərkəzi Asiya, 3-ü isə Qafqaz respublikaları 
olmaqla) nəqliyyat və ticarət nazirlərinin iştirak etdiyi 
konfransda təsis edilmişdir. Bu proqram Avropadan qərb-şərq 
istiqamətində - Qara dəniz, Qafqaz, Xəzər dənizindən Mərkəzi 
Asiyaya qədər nəqliyyat dəhlizinin inkişafına görə Avropa 
Birliyinin sadalanmış dövlətlər üçün nəzərdə tutduğu 
strategiyasının bir hissəsidir.   III FƏSİL. «BÖYÜK İPƏK YOLU»NUN BƏRPASI 
Bu proqramda yuxarıda qeyd edilən yol Mərkəzi Asiyadan 
bütün dünya bazarları ilə əlaqələri olan limanlar arasında ən 
qısa, başlıcası isə ən sürətli və ucuz yol kimi qəbul edilir. Avropa 
Birliyi komissiyasının təklifi ilə Azərbaycan, Gürcüstan, 
 63 
Qazaxıstan, Qırğızıstan, Ermənistan, Tacikistan, Türkmənistan 
və Özbəkistan nümayəndələrinin Brüsseldə görüşü olmuş, bu 
görüşdə regionun nəqliyyat infrostrukturunun inkişafı ilə bağlı 
məsələlər müzakirə edilmiş, Brüssel Bəyannaməsi” adlı sənəd 
qəbul edilmişdir. “Brüssel Bəyannaməsi” Avropa – Qafqaz – 
Asiya nəqliyyat dəhlizinin əhəmiyyətini, onun inkişaf etdirilməsi 
sahəsində əməkdaşlığın konkret istiqamətlərini, forma və 
mexanizmlərini müəyyənləşdirmiş ilk beynəlxalq sənəd 
olmuşdur. Layihənin əsas cəhəti mövcud şimal yolunun 
nəzarətindən uzaqlaşmaqla ticarət və nəqliyyat yollarının yeni-
dən qurulması və Qərbə yeni yolların açılmasıdır. “Brüssel 
Bəyannaməsi” qəbul olunandan sonra region dövlətləri arasında 
iqtisadi əməkdaşlıq çərçivəsində əlaqələr dinamik xarakter 
almışdır. 
1996-cı ilin dekabr ayında Odessada Azərbaycan, 
Gürcüstan və Ukrayna respublikaları başçılarının Avrasiya 
nəqliyyat dəhlizi yaradılması haqqında saziş imzalaması bu işə 
qüvvətli təkan vermişdir. Ümummilli lider, prezident Heydər 
Əliyevin uzaqgörən siyasətinin məntiqi nəticəsi olan bu saziş və 
müqavilələrin imzalanması müstəqil Azərbaycan dövlətinin 
nəqliyyat blokadasına alınması təhlükəsini aradan qaldırdı. 
1997-ci ilin martında Rusiya Federasiyası Azərbaycanla 
sərhəddəki məhdudiyyətləri götürdü, şosse, dəmir və su yollarını 
açdı. Üçillik fasilədən sonra 1997-ci ilin may ayında Bakı-
Moskva, Bakı-Kiyev, Bakı-Mahaçqala, Bakı-Həştərxan qatarla-
rı yenidən işləməyə başladı. Bakı-Poti limanı arasında etibarlı 
dəmiryol əlaqəsi yaradıldı.  
Uzun müddət aparılan danışıqların nəticəsində 
Azərbaycan hökuməti 1998-ci ilin yanvar ayında Bakı 
yaxınlığında Orta Asiya neftinin Xəzər dənizi, Azərbaycan və 
Gürcüstandan keçməklə Qara dənizin Batumi limanına 
çatdırılması üçün nefti tankerlərdən dəmiryolu sisterninə 
yükləməyə imkan verən Dübəndi terminalının istifadəyə 
verilməsinə nail oldu. Bu vaxta qədər Qazaxıstanın Tengiz ya-
 64 
tağından çıxarılan neft tankerlərlə Bakıya gətirilir, Azərbaycan 
və Gürcüstan dəmiryolları vasitəsilə Avropaya ixrac olunurdu. 
Dübəndi terminalının istifadəyə verilməsi Müstəqil Azərbaycan 
dövlətinin xarici iqtisadi əlaqələrinin inkişafında böyük uğur idi. 
Ümumiyyətlə, 1993-96-cı illər ərzində Azərbaycanın Böyük 
Britaniya, Fransa, Almaniya, Norveç, Belçika, o cümlədən Şərqi 
Avropa dövlətləri ilə əlaqələri möhkəmləndirilmişdir ki, bunun 
da səbəbi Azərbaycanın əlverişli mövqedə yerləşməsi idi. 
Azərbaycanın bu mövqeyindən H.Əliyev çox böyük məharətlə 
istifadə etdi. 
 
 
3.2. «Bakı Bəyаnnaməsi» 
 
“Böyük İpək Yolu”nun bərpasında beynəlxalq Bakı 
konfransının keçirilməsi mühüm mərhələ olmuşdur. Bakı 
konfransının çağırılmasına dünyanın aparıcı dövlətləri, xüsusilə 
ABŞ böyük hazırlıq işləri görmüşdü. Bu baxımdan, 1998-ci il 
iyunun 23-də ABŞ senatının xarici əlaqələr komitəsi tərəfindən 
senator Sem Braunbeqin təklif etdiyi “İpək Yolu strategiyası 
haqqında akt” adlı qanun layihəsinin müzakirə edilib qəbul 
olunmasının əhəmiyyəti xüsusi qeyd olunmalıdır. 
Aparılmış məqsədyönlü işlərin nəticəsi olaraq Prezident 
H.Əliyevin təşəbbüsü ilə region ölkələri və böyük dövlətlər tərəfin-
dən 1998-ci il sentyabr ayında Bakıda “Böyük İpək Yolu”nun 
bərpa edilməsinə dair beynələxalq konfransın keçirilməsi qərara 
alındı. 1998-ci il sentyabrın 8-də səhər saat 10-da iştirakçı 
ölkələrin dövlət bayraqları ilə bəzədilmiş “Gülüstan” sarayında 
“Tarixi İpək Yolunun bərpası üzrə beynəlxalq konfrans” təntənəli 
şəkildə öz işinə başladı.  
Konfransda Azərbaycan, Avstriya, Ermənistan, Belçika, 
Bolqarıstan, Macarıstan, Böyük Britaniya, Almaniya, 
Yunanıstan, Gürcüstan, İran, İspaniya, İtaliya, Qazaxıstan, Çin, 
Qırğızıstan, Moldova, Monqolustan, Niderland, Norveç, Polşa, 
Rusiya, ABŞ, Tacikistan, Türkiyə, Rumıniya, Ukrayna, 
 65 
Özbəkistan, Finlandiya, Fransa, İsveç, Yaponiya, Birləşmiş 
Millətlər Təşkilatı, Avropa Birliyi Komissiyası, Qara Dəniz 
İqtisadi Əməkdaşlıq Təşkilatı, Müstəqil Dövlətlər Birliyinin 
İqtisadi Əməkdaşlıq Təşkilatı, Beynəlxalq Dəniz Təşkilatı, 
Dünya Bankı, Avropa Yenidənqurma və İnkişaf Bankı, Bey-
nəlxalq Avtomobil Nəqliyyatçıları İttifaqı, Avropa Nəqliyyat 
Nazirləri Konfransı, Avropada Təhlükəsizlik və Əməkdaşlıq 
Təşkilatı, Dəmir Yollarının Əməkdaşlığı Təşkilatının 
nümayəndə heyətləri iştirak etmişlər.  
Ümumilikdə konfransda 32 ölkənin və 13 beynəlxalq təşki-
latın nümayəndə heyətləri iştirak etmişdir. Konfransda 9 ölkəyə 
dövlət başçıları – prezidentlər, bir ölkədən nümayəndə heyətinə 
baş nazir rəhbərlik etmişdir. Təkcə nümayəndə heyətlərinin 
üzvlərinin sayı 180 nəfər olmuş, konfransa 20 ölkədən 210 
mətbuat nümayəndəsi – jurnalistlər, kütləvi informasiya 
orqanlarının nümayəndələri dəvət olunmuşdur. 
Konfransı giriş sözü ilə Azərbaycan Respublikasının prezi-
denti Heydər Əliyev açaraq bildirmişdir ki, konfrans müstəqil 
dövlətlərə kömək sahəsində Avropa Birliyinin göstərdiyi 
səmərəli səylərin nəticəsidir. H.Əliyev 1993-cü ilin mayında 
qəbul olunmuş «Avropa – Qafqaz – Asiya Transqafqaz 
nəqliyyat dəhlizi», TRASEKA proqramından bəhs edərək 
Avropa Birliyi komissiyasının təklifi ilə Azərbaycan, Gürcüstan, 
Qazaxıstan, Ermənistan, Tacikstan, Özbəkistan 
nümayəndələrinin Brüsseldə görüşdüyünü, Avropa – Qafqaz – 
Asiya Transqafqaz nəqliyyat dəhlizinin əhəmiyyətini, onun 
inkişaf etdirilməsi sahəsində əməkdaşlığın konkret istiqamət-
lərini, forma və mexanizmlərini müəyyənləşdirən ilk beynəlxalq 
sənəd olduğunu bildirmişdi. 
Konfransda 45 nümayəndə çıxış etmşdir. 
Avropa komissiyası nümayəndə heyətinin başçısı Fransua 
Lyamure çıxışında TRASEKA-nın ümidverici layihə olduğunu 
vurğulayaraq bildirmişdi ki, bu proqramın son məqsədi nəqliyyat 
sistemini infrastrukturlar və daşıma sistemləri ilə birləşdirməkdən 
 66 
ibarətdir. Natiq çıxışında Avropa komissiyasının TASİS, FARE, 
MEDA kimi texniki yardımlar proqramları ilə bütün ölkələr üçün 
maraq doğuran sahələrə, xüsusilə TRASEKA və İNOGEYT kimi 
regional layihələrə diqqəti artıracağını qeyd etmişdi. 
Avstriya nümayəndə heyətinin başçısı Martin Sacinin çıxı-
şında İpək yolu üstündə br çox əsrlər ərzində yaşamış insanlar 
arasında əməkdaşlıq qığılcımının yenidən alovlanmasında 
“Böyük İpək yolu”nun bərpasının əhəmiyyətindən, İpək yolu 
dirçəldilərkən mədəniyyətlərin, ideya və dəyərlərin qarşılıqlı 
surətdə zənginləşməsindən bəhs etmişdir. O, həmçinin qeyd 
etmişdir ki, beynəlxalq nəqliyyata dair saziş ətraf mühitin 
mühafizəsinə, əmtəə dövriyyəsinin intensivləşməsinə təsir 
göstərəcəkdir. Martin Sacin sazişə görə katibliyin yaradılmasını 
müvəffəqiyyətin əldə edilməsində mühüm addım hesab etmişdir. 
Bolqarıstan prezidenti Peter Stoyanov Avropa – Qafqaz – 
Asiya Transkontinental nəqliyyat dəhlizinin yaradılmasının 
Bolqarıstanın Avropa və Transatlantik inteqrasiya proseslərinə 
qoşulma, eyni zamanda qonşu dövlətlərlə münasibətləri inkişaf 
etdirmək baxımından əhəmiyyət kəsb etdiyini vurğulayaraq bu 
mühüm vəzifənin yerinə yetirilməsi üçün ikitərəfli və çoxtərəfli 
təşəbbüslər edildiyini, Gürcüstanla əməkdaşlıq barədə protokol, 
Özbəkistanla memorandum imzalandığını, Qara dəniz və çay 
limanlarını, Beynəlxalq hava limanlarını genişləndirmək və 
modernləşdirmək, yeni nəqliyyat terminalları və anbarları 
tikmək, avtomobil və dəniz yol magistrallarının çəkilişini başa 
çatdırmaq kimi milli və beynəlxalq layihələrin həyata 
keçirilməsinin nəzərdə tutulduğunu diqqətə çatdırdı. O, bildirdi 
ki, Bolqarıstan Burqas və Qərbi Varna limanlarının inkişaf 
etdirilməsini istəyir və Avropanı Qafqaz vasitəsilə Asiya ilə bir-
ləşdirən Transkontinental dəhlizin tərkib hissəsi kimi Varna – 
Poti dəniz yolu bərə keçidinin açılışına böyük ümidlər bəsləyir. 
Bolqarıstan ərazisindən keçib Makedoniya və Albaniya 
vasitəsilə İtaliyaya gedən 8 № li nəqliyyat dəhlizinin inkişafına 
xüsusi maraq göstərir. 
 67 
Konfransda Gürcüstan prezidenti Eduard Şevardnadzenin 
çıxışı iştirakçılara səmimi təsir bağışlamışdır. O demişdi: 
«…Yeni İpək yolu daha ritorika deyildir. Bu, çoxtərəfli 
mənafelərin ahəngdar şəkildə uzlaşması, qarşılıqlı şəkildə nəzərə 
alınması və bunlara eyni şəkildə hörmət edilməsi ideyası və 
tərzidir. Bu, üzdəniraq «böyük oyun» un vəhşi qaydalarını 
dünya praktikasından sıxışdırıb çıxaran vahid bir komandanın 
rəmzidir. Nəhayət, bu, xalqların tarixi əməkdaşlıq magistralı 
haqqında aktual yaddaşıdır və müharibələr, münaqişələr həmin 
əməkdaşlığı dayandıra bilməmişdir..». E. Şevardnadze 
Gürcüstanın və Azərbaycanın “Böyük İpək yolu”nda bağlayıcı 
məntəqə olduğunu bildirərək bu yolun bir hissəsinin Xəzərin 
qərb sahillərinə gəlib çıxdığını, dənizi aşdığını, Qafqaz və Qara 
dəniz, daha sonra Ceyhan vasitəsilə Beynəlreynə uzandığını 
həmin yolun üzərində əsas məntəqənin Abşeron olduğunu 
bildirmişdir. 
Köhnə yol Oş, Xoroq, Kaşqar, Səmərqənd, Buxara, Sərəxs 
və Mərkəzi Asiyanın digər məntəqələrindən keçir, sonra Qara 
dəniz və Xəzər dənizi hövzələrini, Qafqazı öz şəbəkəsinə qoşur, 
Trabzona və oradan da Romaya uzanır, Balkan ölkələrini və 
başqa dövlətləri əhatə edirdi. Tarixi yolu bir daha xatırladan 
Gürcüstan prezidenti bildirmşidi ki, məhz TRASEKA layihəsi bu 
ölkələrin hamısnı əhatə edir. 
Konfransın keçirilməsində H.Əliyevin xidmətlərini yüksək 
qiymətləndirən E.Şevardnadze çıxışının sonunda XXI əsrdə 
bəşəriyyətin tonusunu Avrasiya kontingentinin müəyyənləşdirə-
cəyini diqqətə çatdırmışdı.  
İran nümayəndə heyətinin başçısı Rəhman Dadman çıxışın-
da İpək yolunun yaranması tarixinin İsa peyğəmbərin mövlu-
dundan əvvəlki dövrə əhatə edən vaxtdan başladığını, bu yolun 
əsas qolunun Çindən başlayaraq Sin – Kicanqdan, sonra 
Kaşqardan keçərək Amu-Dəryayadək gəlib çıxdığını, 
Səmərqənd, Buxara, Mərv, Tus, Damqan, Rey və Qəzvin kimi 
şəhərlərdən keçdiyini, bir sözlə tarixi imkanları olan İran İslam 
 68 
Respublikasının ərazisi Orta Asiya ölkələrini Avropa ilə İran 
körfəzindəki cənub limanları ilə birləşdirmək üçün ən əlverişli 
dəhlizdir. İran nümayəndəsi bildirmişdi ki, hazırda Tehrandan 
keçən Sərəxs-Bəndər Abbas dəmir yolu istismardadır və bu 
sahədə tranzit yolunun uzunluğunu qısaltmaq məqsədilə 1.000 
km. sahələri olan 780 km uzunluğunda Məşhəd – Bafor dəmir 
yolu– çəkmək planlaşdırılır. Bu yolun inşası Sərəxs – Bəndər 
Abbas yolunu 900 km qısaltmağa imkan verəcəkdir.  
Rumıniyanın prezidenti Emil Konstantineski öz çıxışında 
qeyd etdi ki, nəzərdə tutulan əməkdaşlıq mümkün olan 
ehtiyatları işə salmaq üçün tələb edilən vasitələri 
müəyənləşdirmək səyləri ilə məhdudlaşmır. Bu əməkdaşlıq 
Avrasiya coğrafi məkanında sülh və tərəqqiyə mühüm töfhə 
vemək naminə birgə çalışmaq üçün yeni fəaliyyət tərzi və yeni 
çərçivələr yaradılmasına yönəldilmişdir. Sonra prezident qeyd 
etdi ki, bu layihədə Rumıniyanın iştirakının bəzi aşkar 
üstünlükləri vardır. 
Birinci, Coğrafi baxımdan Rumıniya Bakı – Tbilisi – Poti 
dəhlizinin, sonra isə Qara dənizdən keçən marşrutun təbii 
davamıdır və Avropa marşrutlarının mühüm qovuşuğunda 
yerləşir. Rumıniya Şimal dənizindən başlayıb Reyn və Dunay 
çaylarından keçən 7-ci Avropa dəhlizinin Qara dənizə çıxışını 
təmin edir. 
İkinci üstünlük artıq mövcud olan infrastruktur vasitəsilə 
təmin edilir. Konstansa Qara dənizdə ən böyük buxtadır. Bu 
buxtanın ildə 120 min ton yük ötürmək və 180 min ton neft 
tankerlərini qəbul etmək imkanı ilə; 
Üçüncü üstünlük isə Rumıniya ərazisində bir sıra azad 
ticarət zonaları və nəqliyyat şəbəkələri yaradılmasından 
ibarətdir. 
Dördüncü üstünlük isə budur ki, Rumıniyada 30 milyon 
tondan çox neft emal etmək gücünə malik nəhəng müəssisələr 
fəaliyyət göstərir. Burada neftayırma kombinatları Konstansa 
limanı ilə borularla birləşdirilib. 
 69 
Beşinci üstünlük isə odur ki, Rumıniya qonşu ölkələrlə, 
həmçinin Qafqaz dəhlizindəki ölkələrlə əla münasibətlər yaradıb 
və bu münasibətlər qayğı ilə inkişaf etdirilir.  
Konfransda çıxış edən nümayəndələr “Böyük İpək 
yolu”nun mühüm iqtisadi əhəmiyyət daşıdığını vurğulamışlar. 
ABŞ nümayəndə heyətinin başçısı Robert Çin çıxışında 
bildirmişdir ki, Xəzər bölgəsi gələcək əsrdə mühüm rol 
oynayacaqdır.  
Konfransda Ermənistanın baş naziri Armen Darbinyanın 
çıxışı özünün «spesifikliyi» və «orijinallığı» ilə iştirakçıldarda 
maraq doğurmuşdur. O bildirmişdir ki, bu gün imzalanmağa 
təqdim ediləcək əsas çoxtərəfli saziş onu göstərir ki, ölkələrimiz 
hərtərəfli regional əməkdaşlıq olmadan, ölkələrimizin inkişaf 
proqramlarına güclü kommunikasiya amilini daxil etmədən, 
ayrılıqda götürülmüş milli iqtisadiyatların ahəngdar inkişafı 
mümkün deyildi. Maraqlı məntiqdir. Başqasının torpağını işğal 
edən, seperatçılıq yolunu tutan dövlətin nümayəndəsi 
kommunikasiyaların açılmasını, milli iqtisadiyyatı inkişaf 
etdirməyi «təklif edir». 
Armen Darbinyan çıxışındakı yeni marşrutların nəzərdən 
keçirilməsinə dair təkliflər də maraq doğurur. O, çıxışında 
1.Gürcüstanın Batumi və Poti limalarından başlayıb 
Yerevandan keçərək Naxçıvana, oradan isə İran Culfasından 
keçib Tehrana və sonra Mərkəzi Asiya və İran körfəsi ölkələri 
istiqamətində gedən dəmir yol marşrutu, dəmir yol marşrutuna 
əlavə olaraq avtomobil marşrutu çəkilməsini; 
2.Türkiyənin Qars şəhərindən başlayıb Ermənistanın Kümrü 
şəhərindən keçərək Tbilisiyə gedən yüzillik dəmir yolunun bərpası-
nı; 
3. Yerevan – Tbilisi avtomagistralının çəkilməsini; 
4. Batumi – Kümrü – Yerevan avtomagistralının 
çəkilməsini təklif edir. 
Göründüyü kimi, erməni nümayəndəsi Ermənistanın 
düşdüyü ağır iqtisadi böhrandan çıxış yolları axtarır, Azərbay-
 70 
candan asıllılığını digər marşrutlar hesabına azaltmaq istəyir. 
Təbii ki, erməni təklifi bəyannamədə əksini tapmadı. 
Konfrans göstərdi ki, Avrasiya məkanında iqtisadiyyatın, 
ticarətin, xalqlar arasında mədəni əlaqələrin inkişafına, bu 
böyük regionda yerləşən ölkələrin bir-birinə yaxınlaşmasına, 
sülh, əmin-amanlıq və sabitliyin möhkəmləndirilməsinə təkan 
verəcək nəhəng layihənin reallaşması maraqlı ölkələrin bir araya 
gəlməsini şərtləndirir. Form iştirakçıları qədim iqtisadi 
əməkdaşlıq yolunun bərpa edilməsində həyati maraqlarını bir 
daha təsdiqlədilər. Nümayəndə heyətləri başçılarının çıxışlarında 
regional və beynəlxalq ticarəti canlandırmaq üçün Avropa ilə 
Asiyanı birləşdirən ən qısa yolun – avtomobil, dəmiryolu, dəniz, 
hava nəqliyyatı yollarının tamamilə yenidən qurulmasının və 
işlək ticarət yoluna çevrilməsinin vacibliyini vurğuladılar. Yeni 
nəqliyyat dəhlizinin təkcə iqtisadi yox, həm də mədəni əlaqələrin 
intensivləşməsinə, xalqların biri-birini daha da yaxından 
tanımasına imkan verəcəyi iştirakçıların diqqətindən yayınmadı.  
Yeni nəqliyyat şəbəkəsinin yaradılması və nəticə etibarı ilə 
Yaponiya və Çindən tutmuş İspaniya, İrlandiya və 
İngiltərəyədək böyük bir məsafəni əhatə edən ticarət 
magistralının dirçəlməsinə səbəb olar, bu məkanda sülhün və 
sabitliyin təminatçısı kimi çıxış edə bilər. 
Məlumdur ki, Qafqaz bu dövrdə də söndürülməmiş silahlı 
münaqişə ocaqlarından biri idi. Şübhəsiz ki, regional və 
beynəlxalq əməkdaşlıq ilk növbədə siyasi sabitlik tələb edirdi. 
Bu mənada İpək Yolunda körpü rolunu oynayan Qafqazda sülh 
və sabitliyin təmin edilməsi, münaqişə ocaqlarının söndürülməsi 
layihənin reallaşması ilə dünya siyasətinin gündəliyində ön 
mövqeyə çıxa bilər, münaqişələrdə təcavüzkar tərəflər 30-dan 
artıq ölkənin timsalında beynəlxalq birliyin iradəsi ilə 
hesablaşmalı olardılar. Əks təqdirdə onlar qarşılıqlı faydalı 
əməkdaşlıq sistemindən kənarda qalardılar.  
Tarixi İpək Yolunun bərpası yalnız şərti quru sərhədlərlə 
bir-birindən ayrılan Avropa və Asiya qitələrini bütövləşdirirdi. 
 71 
İlk baxışdan bu hardasa rəmzi məna daşıya bilər. Lakin nəzərə 
alsaq ki, orta əsrlərdə Avrasiya vahid sivilizasiya məkanı kimi 
tarix səhnəsində böyük rol oynamışdı, onda bu yolun bərpasının 
əhəmiyyəti bir az da aydınlaşar. 
Nüfuzlu beynəlxalq konfransın Bakıda keçirilməsi 
müstəqil Azərbaycan üçün də böyük əhəmiyyətə malik tarixi 
hadisə idi. Azərbaycan, hər şeydən əvvəl, qədimdə olduğu kimi, 
indi də İpək Yolu üzərində mərkəzi qovşaq yolu oynadığını 
təsdiq edirdi.  
Qədim İpək yolunun bərpa edilməsinə beynəlxalq təşkilatlar 
tərəfindən böyük həcmdə maliyyə vəsaitləri ayrılmışdır. İpək 
yolunun bərpasına ayrılmış investisiyalar, ticarət qaydalarının 
sadələşdirilməsi, gömrük əməkdaşlığının yaxşılaşdırılması, 
nəqliyyat vasitələrinin sərhədləri daha asan keçməsi beynəlxalq 
yük dövriyyəsinin artmasına kömək etdi və müsbət nəticələr verdi. 
Məsələn, yeni nəqliyyat yolu ilə Azərbaycandan 1996-cı ildə 345 
min, 1997-ci ildə 1 milyon 250 min, 1998-ci ildə isə artıq 4 milyon 
tondan çox yük daşınmışdı. 
Bu nəhəng nəqliyyat dəhlizinin mərkəzində yerləşən ölkə ki-
mi Azərbaycan Şərq və Qərbin qovuşmasında mühüm rol 
oynayır. Dünyanın ən böyük dövlətlərindən biri olan Çin Xalq 
Respublikasından tutmuş Almaniya kimi qüdrətli bir dövlətin 
ərazisinə qədər uzanan bu yol xalqlar arasında ən yaxşı əlaqə və 
vasitəyə çevrilmişdi. 
“Böyük İpək Yolu” nun dirçəldilməsi təkcə Azərbaycanın 
deyil, bütün Türk dünyasının dirçəlişində, onun mənəvi 
oyanışında misilsiz rol oynayacaqdır.  
Bakıda keçirilən beynəlxalq konfransın sonunda Avropa – 
Qafqaz – Asiya dəhlizinin inkişafı üzrə beynəlxalq nəqliyyat 
haqqında əsas çoxtərəfli saziş və onun texniki əlaqələri; “Bakı 
Bəyannaməsi”, “Tarixi İpək Yolu”nun bərpası üzrə beynəlxalq 
konfransın yekun məlumatı” kimi beynəlxalq əhəmiyyət daşıyan 
üç sənəd imzalandı. Birinci sənəd 14 dövlət tərəfindən imzalandı. 
“Bakı Bəyannaməsi” ni bir çox dövlətlər imzaladı. Üçüncü sənəd 
 72 
yekun rəsmi məlumatdır ki, bu sənəd 29 dövlətin və Avropa 
Birliyinin nümayəndə heyətləri tərəfindən imzalandı.  
Tarixi İpək yolunun bərpası üzrə beynəlxalq konfransın 
keçirilməsi, xüsusilə belə möhtəşəm konfransın Bakıda 
çağırılması ölkəmiz və region dövlətlərin inkişafı istiqamətində 
böyük əhəmiyyət daşımışdır. Bu konfrans eyni zamanda 
beynəlxalq münasibətlərdə sülhsevər prinsiplərin həyata 
keçirilməsində və tranzit əlaqələrin möhkəmləndirilməsində 
mühüm rol oynamışdır. Ümumiyyətlə, beynəlxalq “Bakı 
konfransı”nın müzakirə etdiyi və həllinə nail olduğu bərpa 
ediləcək “Tarixi İpək Yolu”nun Azərbaycan respublikası 
ərazisindən keçən hissəsi il boyu fəaliyyət göstərməklə yanaşı ən 
əlverişli və qısa yoldur. Bu yol digər dəhlizlərdən 2.000 km. qısa 
olmaqla bərabər, həm də yüklərin təhlükəsiz daşınması cəhətdən 
çox sərfəlidir. Bu yolun bərpası, həmşinin Avropa, Qara dəniz, 
Qafqaz, Xəzər dənizi və Asiya regionlarında təbii ehtiyyatlardan 
istifadəyə, ticarətin inkişafına və qarşılıqlı faydalı əməkdaşlığa 
kömək edəcəkdir. 
 
 
3.3. «Böyük İpək Yolu » ndan TRASEKA-ya 
 
«İpək yolu 2000» layihəsinin onurğa sütununu 1993-cü ilin 
may ayında Brüsseldə 5 Orta Asiya və 3 Qafqaz ölkəsi nümayən-
dələrinin iştirakı ilə keçirilmiş konfransda təklif olunmuş 
TRASEKA proqramı təşkil edir. Həmin konfransda Avropa 
Birliyinin texniki yardım göstərməsi proqramı razılaşdırılmışdır. 
Bu texniki yardım proqramı Avropadan Qərb-Şərq oxu ilə Qara 
dəniz üzərindən, sonra Cənubi Qafqaz və Xəzər dənizindən Orta 
Asiyaya keçən nəqliyyat dəhlizinin inkişaf etdirilməsi məqsədinə 
xidmət edir. Layihənin məqsədində aşağıdakılar nəzərdə 
tutulmuşdur: a) Orta Asiya və Qafqaz ölkələrinin Avropa və 
dünya bazarlarına alternativ nəqliyyat marşrutları vasitəsilə 
çıxmaq qabiliyyətlərini artırmaqla, onların siyasi və iqtisadi 
müstəqilliyini dəstəkləmək; b) TASİS və TRASEKA 
 73 
proqramlarından katalizator kimi Beynəlxalq Maliyyə Təşki-
latları və özəl investorların cəlb edilməsi üçün daha çox istifadə 
etimək; c) TRASEKA marşrutunu Tras – Avropa Şəbəkələri 
(Taş) ilə əlaqələndirmək;  
TRASEKA proqramı vasitəsilə həyata keçirilən texniki 
yardım Beynəlxalq Valyuta Fondu (BVF), Avropa 
Yenidənqurma və İnkişaf Bankı (AYİB) və Dünya bankından 
böyük investisiyalar cəlb olunmasına köməklik etmişdir. Avropa 
Yenidənqurma və İnkişaf Bankı TRASEKA marşrutu üzrə bina, 
dəmir yolu, avtomobil yollarının tikintisinə dair əsaslı layihələr 
üçün 200 milyon dollar məbləğində, Dünya bankı isə 
Ermənistan və Gürcüstanın yollarında yeni əsaslı təmir layihələri 
üçün 40 milyon dollar məbləğində vəsait ayrılmasına dair 
öhdəlik götürmüşlər. 
TRASEKA Proqramının İşçi Qrupunun ilk iclası 1995-ci 
ilin mayında Alma-Atada keçirildi və 4 bölmədən ibarət plan 
hazırlandı. Bölmələr ticarətin asanlaşdırılmasını, yol, dəmiryol 
və dəniz nəqliyyatını əhatə edirdi. İlkin olaraq 16 layihənin 
siyahısı bəyənilmişdi və 15 milyon ekyü dəyəri olan layihələr 
üzrə kontraktlar bağlandı və 1995- ci ilin payızından həyata 
keçirilməyə başlandı. 
İşçi qrupunun ikinci iclası 1995-ci ilin oktyabrında 
keçirildi. İştirakçı dövlətlər əlavə xəritədə göstərilən marşrut 
üzrə TRASEKA proqramının mərkəzləşməsi razılığına gəldilər. 
Belə bir razılıq əldə olundu ki, marşrutdan kənara çıxan bütün 
hərəkətlər TASİS milli proqramları və yaxud başqa donorlar 
hesabına maliyyələşdirilsin. 
Üçüncü iclas 1996-cı ilin mart ayında Venesiyada 
keçirilmişdi. İştirakçı dövlətlər Ukrayna və Monqoliya ilə 
əlaqlərin inkişaf etdirilməsi üçün razılığa gəldilər. İrəli sürülən 
təkliflər 10 milyon ekyü dəyərində 5 yeni layihədə toplandı və 
iştirakçı dövlətlər tərəfindən bəyənildi. 
Dördüncü iclas 1996-cı ilin oktyabrında Afinada 
toplanmışdı. İclasda bütün cari layihələr dəyərləndirildi, 
 74 
həmçinin Monqoliya təxirə salınmadan TRASEKA 
proqramının son benefisi olacağı bəyənildi. Komissiyada üçüncü 
İşçi Qrupunun təklif etdiyi 5 layihənin 1997-ci ildə həyata 
keçirilməsi qərara alındı. 
1997-ci ilin aprel ayında Avropa Birliyi TRASEKA 
marşrutunun Qara dəniz regionu və Avropa Nəqliyyat Şəbəkəsi 
(ANŞ) ilə birləşdirilməsi imkanlarının araşdırılması üçün Tbilisi 
şəhərində nazirlər səviyyəsində Nəqliyyat konfransı çağırılır. 
Konfransda 16 iştirakçı dövlətin nazirləri iştirak etmişlər. 
Konfrans Nazirlər Komitəsinin yaradılması ilə başa çatır və 16 
ölkənin 1997-ci il iyununda Helsinkidə çağırılan Pan Avropa 
Nəqliyyat Konfransında iştirakına şərait yaratdı. Helsinki 
konfransı Qara dəniz regionunu Transavropa Şəbəkəsinin Şərqə 
inkişaf etdirəcək Pan Avropa Nəqliyyat regionu kimi müəyyən 
etdi. Onu dəstəkləmək məqsədilə Avropa Birliyi Poti şəhərində 
RO – Ro gəmi terminalının bərpasını maliyyələşdirməyə razılıq 
verdi. 15 milyon ekyü dəyərindəki bu layihələr 1998-ci ildən 
başlayaraq həyata keçirilməli və 1999-cu ilin əvvəlində tamam-
lanmalı idi. 
1997-ci ilin sentyabrında Azərbaycan və Gürcüstan prezi-
dentləri görüşdülər və 1998-ci ildə Qafqazda prezidentlər 
səviyyəsində konfrans çağırılması təklifini irəli sürdülər. 1998-ci 
ilin may ayında Tbilisidə İşçi Qrupunun 5-ci görüşündə 
TRASEKA-nın gələcək inkişaf məsələləri müzakirə olundu. 
Avropa – Asiya ölkələrinin əlaqələrinin sıx inkişafında 
qədim İpək Yolunun bərpasını nəzərdə tutan TRASEKA 
proqramının həyata keçirilməsi çox tədqirəlayiq bir hadisədir. 
TRASEKA proqramı çərçivəsində nəzərdə tutulan Avropa ilə 
Asiya arasında körpü, “Böyük İpək Yolu”nun bərpası hər bir 
ölkənin qarşısında daha yeni intensiv inkişaf imkanları açır. 
Beynəlxalq Bakı konfransında imzalanmış sənədlər böyük siyasi 
və iqtisadi əhəmiyyət kəsb edəcək Avropa – Qafqaz – Asiya 
nəqliyyat dəhlizində yerləşən ölkələrin inkişafı, onların təbii 
ehtiyatlarının mənimsənilməsi, iqtisadi potensialından daha 
 75 
səmərəli istifadə olunması, ticarətin və iqtisadi əməkdaşlığın 
genişlənməsi üçün etibarlı zəmin yaradır.  
TRASEKA proqramını inkişaf etdirərək Qərblə Şərq 
arasında neft ixracı; bütün malların həm Avropadan Asiyaya, 
həm də Asiyadan Avropaya daşınması üçün iki nəqliyyat dəhlizi 
yaradıldı. 
 
 
 
“Böyük İpək Yolu” nun bərpası üzrə beynəlxalq “Bakı 
konfransı” nın qərarlarına uyğun olaraq regional və beynəlxalq 
səviyyədə görüşlərin keçirilməsi davam etdirildi. Özbəkistan 
hökuməti «Böyük İpək Yolu» nun bərpasına dair Bakıda 
keçirilmiş beynəlxalq konfransın Transqafqaz magistralının 
inkişafında əhəmiyyətini xüsusi vurğulamışdı. Özbəkistan 
hökuməti həmçinin qeyd etmişdir ki, “Böyük İpək Yolu” və 
Transqafqaz magistralı Orta Asiya, Qafqaz, Moldova və 
Ukraynanın iqtisadi potensialından, enerji ehtiyatlarından 
səmərəli istifadə üçün əlverişli imkanlar yaradır və region 
ölkələrini birləşdirən bu iqtisadi ittifaqın böyük perspektivləri 
vardır. 
“Böyük İpək Yolu”nun - TRASEKA proqramı layihəsinin 
həyata keçirilməsi istiqamətində 2002-ci ildə irimiqyaslı tədbirlər 
 76 
görülmüşdür. Belə ki, 2002-ci il sentyabrın 18-də Səngəçal termi-
nalında Bakı – Tibilisi – Ceyhan əsas ixrac neft kəmərinin 
təntənəli şəraitdə təməli qoyulmuşdur. Qazaxıstan neftinin 
Aktau - Bakı – Tibilisi – Ceyhan marşurutu ilə nəql edilməsi 
barədə Londonda Azərbaycan və Qazaxıstan arasında aparılmış 
danışıqların nəticəsi çox uğurlu olmuşdur. 
Ümumiyyətlə, “Böyük İpək Yolu”nun bərpası və Şərq-Qərb 
enerji dəhlizinin yaradılması XXI yüzilliyin astanasında qlobal ta-
rixi hadisələrdəndir. Bu layihələrin reallaşması ilə yol boyunca 
yerləşən dövlətlər arasında iqtisadi əlaqələr möhkəmlənəcək, eyni 
zamanda ölkəmizdə iqtisadi islahatların həyata keçirilməsi 
sürətlənəcəkdir.  
“Böyük İpək Yolu”nun bərpası Şərq – Qafqaz – Qərb 
ölkələrində mövcud olan təbii, iqtisadi və mənəvi potensial 
imkanlardan səmərəli istifadə etməyə və bu əsasda sənaye, kənd 
təsərrüfatı, tikinti, mədəni-məişət, ədəbiyyat və incəsənəti yeni 
inkişaf mərhələsinə çatdırmağa və beləliklə, dünyanın müxtəlif 
dövlətləri ilə həmin sahələrdə mübadiləni gücləndirməyə zəmin 
yaradır. Avropa və Asiyanın mərkəzi hissəsində yerləşən və 34-
dən artıq dövlətin ərazisindən keçərək onları öz varlığında 
birləşdirən “Böyük İpək Yolu”nun müasir elmi-texniki inkişaf 
dövründə iqtisadi, siyasi və sosial baxımdan əhəmiyyəti ölçüyə 
gəlməzdir.  
«Böyük İpək Yolu» TASİS–TRASEKA proqramı çərçivə-
sində Avropa, Asiya və Qafqaz xalqları və dövlətləri arasında 
faydalı və səmərəli əməkdaşlığın inkişafında mühüm rola malik 
olacaq, bu bölgələrdə, sülhün və əmin-amanlığın, dinc asayişin 
qorunub saxlanmasında həlledici təsir qüvvəsinə çevriləcək, 
böyük tarixi xidmətləri ilə beynəlxalq əhəmiyyət kəsb edəcəkdir. 
Müstəqil Azərbaycan Respublikası ondan bəhrələnəcəkdir. 
Bakı – Tbilisi – Ceyhan əsas neft ixrac boru kəmərinin 
texniki göstəriciləri də heyrətamizdir. Uzunluğu 1.768 km. olan 
kəmərin 443 kilometrlik hissəsi Azərbaycanda, 249 km-i 
Gürcüstanda,1076 km-i isə Türkiyədə yerləşir. Kəmərin 8 nasos 
 77 
stansiyası vardır. Gündəlik neft nəqletmə gücü 1 milyon bareldir. 
Kəmərin tikintisinə 110 milyon adam - iş saatı sərf olunub. 500 
yaşayış məntəqəsinin ərazisindən keçən kəmərin tikintisi zamanı 
heç bir yaşayış məntəqəsi başqa yerə köçürülməmişdir. Kəmərlə 
ildə 50 milyon ton Azərbaycan neftini nəql etmək nəzərdə 
tutulub. 
«Əsrin müqaviləsi» çərçivəsində inşa edilən BTC-nin inşası 
4 milyard ABŞ dollarına başa gəlib. Bundan əlavə tikinti işlərinə, 
boru kəmərinin doldurulmasına da əlavə xərclər çəkilib. 
Beynəlxalq Maliyyə Korporasiyası və AYİB; altı ölkədən 
(Böyük Britaniya, ABŞ, Almaniya, Yaponiya, Fransa, İtaliya) 
ixrac kredit agentlikləri və siyasi risklər üzrə sığorta qurumları, 
ABN Amro, Citigroup, Mizuho və Sojiete Generale başda 
olmaqla 15 kommersiya bankı; «Bp», «Statoil», «Total» və 
«Konoko Filips» də sponsor kimi kredit veriblər. 
BTC-nin tikintisi həm də onun tikildiyi ərazilərdə 
məşğulluq probleminin həllinə müsbət təsir göstərib. Tikintinin 
qaynar dövründə təqribən 22 min adam işləyib ki, onların da 70-
80% -ni yerli əhali təşkil edib. 
 
 78 
 
Bir zamanlar “Böyük İpək Yolu”nun bərpasına şübhə ilə 
yanaşanlar, bu gün onunla bağlı layihələrdə iştirak etməyə can 
atır, Azərbaycanla iqtisadi əlaqələr yaratmaq üçün təşəbbüslər 
göstərirlər. Avropa-Asiya məkanı mövcud olduqca, bu yol 
yaşayacaq və hər bir dövlətin iqtisadiyyatının güclənməsinə 
xidmət edəcək, Azərbaycan xalqı da bunun bəhrəsini görəcəkdir. 
Tarix hər şeyi öz yerinə qoyur. 90-cı illərdə «Əsrin 
müqaviləsi»nə mane olmaq istəyənlər, yeni neft ixracı 
kəmərlərinin çəkilməsini utopiya hesab edənlər öz fikirlərində 
yanıldıqlarını başa düşmüşlər. 2006-cı il mayın 28-də Türkiyənin 
Ceyhan limanına çatmış Azərbaycan nefti iqtisadiyyatımızda 
artıq öz bəhrəsini verməkdədir. 
 
 
 
 
 79 
 
 
 
 
 
 
 80 
 
NƏTİCƏ 
 
1500 ildən çox bir müddətdə mövcud olmuş “Böyük İpək 
Yolu” Avropa və Asiya xalqlarının həyatında, iqtisadiyyatın 
qüdrətlənməsində əvəzsiz rol oynamışdır. 
Müxtəlif zamanlarda mövcud olmuş Böyük imperiyaların 
və xırda dövlətlərin hər birinin “Böyük İpək Yolu”nda rolu və 
əhəmiyyəti danılmazdır. Bu yol vasitəsilə gələn mallar hesabına 
Avropa cahangirləri qüdrətli ordularını qoruyub saxlaya 
bilmişlər. Çində vergi əvəzinə yığılan ipək Avropa bazarlarında 
bəzən Çindəki qiymətindən 700 dəfə baha satılmışdı. Ordunun 
saxlanılmasında ipəkdən bəxşiş kimi istifadə olunmuşdu. 
Çin imperiyası çalışırdı ki, qərbə gedən ticarət 
karvanlarına nəzarət edə bilsin. Lakin, Çindən Qərbdə yerləşən 
torpaqlar Hunların nəzarətində olduğundan onlar arasında 
başlanan və uzun sürən müharibə Çin imperiyasının üstünlüyü 
ilə başa çatır. 
Ümumiyyətlə, Şərqdən-Qərbə uzanan bu karvan yolları 
uğrunda çoxlu müharibələr baş vermişdi. Ticarət yollarının 
əhəmiyyətinin getdikcə artması Avrasiya məkanında bir-birinin 
ardınca yaranan böyük dövlətlər arasında həm də dostluq və 
əməkdaşlıq kimi qarşılıqlı əlaqələrin təşəkkülünə də şərait 
yaratmışdı. 
Ticarət olduqca gəlirli idi. Çinə əsl və süni Suriya daş-qaş-
ları, Qırmızı dənizdən çıxarılmış mərcan, mirvari, Suriya və Mi-
sirdən parçalar, Kiçik Asiyadan narkotik maddələr gətirilirdi. 
Qədim dövrdə yenə də ən mühüm ticarət malı ipək olmuşdu. 
İpək Avropaya Avqustun hakimiyyət illərindən gətirilməyə 
başlanmışdı. Bizansın ipəyə ehtiyacı hədsiz idi, sarayın və əsilza-
dələrin ehtiyaclarından başqa barbarlarla əlaqələrdən, ən 
başlıcası isə muzdlu qoşun tutulmasında ipəkdən valyuta kimi 
istifadə olunurdu. 
 81 
Yustinianın dünya hakimiyyəti iddiası Bizans hökumətini 
anql-saks krallığı da daxil olmaqla bütün Avropa dövlətləri ilə 
diplomatik əlaqələr saxlamağa məcbur edir. Hədiyyə verməyə, 
lazımi adamları ələ almağa, muzdlu qoşun tutmağa hədsiz 
miqdarda ipək tələb olunurdu. İpək ticarəti sayəsində Yustinian 
az qala bütün Aralıq dənizi hövzəsində dünya siyasəti aparmağa 
nail olmuşdu. 
Orta Asiyada mövcud olmuş dövlətlər və burada yaşayan 
tacirlər çox vaxt bu karvan yolunda vasitəçilik etməklə küllü 
miqdarda gəlir əldə etmişdilər. 
Qədim İpək yolunun beynəlxalq əhəmiyyəti VII-X əsrlərdə 
ərəb – müsəlman dövlətinin Çin və Hindistandan tutmuş 
İspaniyayadək geniş bir ərazini öz hakimiyyəti altında 
birləşdirdiyi dövrdə daha da artdı. Vahid dövlət tərkibində 
ticarət əlaqələri çox sürətlə və yaxşı inkişafa doğru yönəldi. 
“Böyük İpək Yolu”na iki dəfə zərbə dəymişdi. Birinci 
zərbə Əmir Teymur Şimal yolunu bağlamaq məqsədilə Ürgənc, 
Saray Bərkə, Həştərxan, Azov və b. böyük ticarət şəhərlərini 
dağıdaraq Türküstanın iqtisadiyyatını dirçəltmək məqsədi ilə 
Səmərqənd kimi dünya incilərindən birini yaratdığı zaman 
dəymişdi. 
İkinci zərbəni isə “Böyük coğrafi kəşflər” vurmuşdu. 
Bununla belə orta əsr imperiyaları dövründə İpək Yolu əvvəlki 
dövrlərə nisbətən daha qüvvətli olmuşdu. Karvan yolları 
genişlənmiş, iri ticarət mərkəzləri olan şəhərlər meydana gəlmiş, 
ticarət üçün hər cür imkanlar yaranmışdı. Qara dəniz və Aralıq 
dənizi sahilləri başlıca ticarət mərkəzlərinə çevrilmişdi. Venesiya 
tacirləri ticarətdə vasitəçilikdən çoxlu qazanc əldə etdiyindən 
dövlət Venesiya gəmilərinin qüdrəti qarşısında dayana 
bilməmişdi. 
1453-cü ildə Konstantinopolun Osmanlı sultanı II Mehmet 
tərəfindən tutulması bir sıra ticarət yollarının əhəmiyyətinin 
itirilməsi ilə nəticələndi. Lakin Azərbaycan şəhərləri, xüsusilə 
Təbriz ticarət şəhəri kimi öz əhəmiyyətini qoruya bildi. Artıq 
 82 
XV əsrin sonlarına yaxın Xəzər dənizinin əhəmiyyəti əvvəlki 
əsrlərdə olduğundan qat-qat artmağa başladı. Volqa-Xəzər yolu 
Avropa-Asiya arasında əlaqələndirici məntəqələrə çevrildi. 
Ümumiyyətlə, əlverişli məkanda yerləşən Azərbaycan “Böyük 
İpək Yolu”nda “Qızıl körpü” rolunu oynamışdı. 
Orta əsrlər dövrünün sonunda artıq öz əhəmiyyətini itirən 
“Böyük İpək Yolu” XXI əsrin astanasında uzaqgörən siyasət 
nəticəsində yenidən bərpa olundu. Bu yolun bərpasında 
Ümummilli lider H.Əliyevin xidmətləri danılmazdır. Şərq-Qərb 
enerji dəhlizinin yaradılması qlobal-tarixi hadisədir. Avropa-
Asiyanın 34-dən çox dövlətinin ərazisindən keçərək onu özündə 
birləşdirən “Böyük İpək Yolu”nun əhəmiyyəti ölçüyəgəlməzdir. 
Bir sözlə, İpək yolu Qərblə Şərq arasında, Avropa, Asiya 
və Çin, Rusiya, Aralıq dənizi arasında, mərkəzi və Şərqi Avropa 
arasında əlaqələrin yaradılmasında çox böyük rol oynamış və 
müasir dövrdə onun bərpası zamanın tələbi olmuşdur.  
Qərb ilə Şərq arasında qarşılıqlı əlaqələrin möhkəmlənmə-
sində Azərbaycanın rolu artdıqca bir daha sübut olundu ki, 
«tarix təkrar olunur». Ancaq tarixin yenidən dirçəlişi və 
bəşəriyyətin hazırladığı dəyərlərin geri qaytarılması üçün 
şəxsiyyətlərin rolu əvəzsizdir. Bu baxımdan «Böyük İpək Yolu» 
nun bərpası prosesinin Heydər Əliyevin xalqın tələbi ilə yenidən 
hakimiyyətə qayıdışı ilə eyni vaxta – 1993-cü ilə təsadüf etməsi, 
əslində təsadüf deyil, zamanın tələbi, dövrün zərurəti idi. 
Ümummilli lider H.Əliyevin uzaqgörənliklə söylədiyi kimi, 
“Azərbaycan “İpək Yolu”nun mərkəzində yerləşir... “İpək 
Yolu” Yaponiya, Çin və Mərkəzi Asiyadan keçib Xəzərə çıxa-
caqdır. Xəzərdə Şərq və Qərb vahələri arasında keçid bərəsi var 
və bu bərə Azərbaycana məxsusdur. Bakı “İpək Yolu” üstündə 
yeganə iri dəniz limanıdır. Ona görə də, Azərbaycan burada çox 
mühüm strateji mövqe tutur” və XXI əsrdə bu mövqeni daha da 
möhkəmləndirəcəkdir”.  
 
 
 83 
 
 
 84 
 
ƏDƏBİYYAT 
 
 
Азярбайъан дилиндя 
 
1. Abdulkadir Yuvalı. Bahəddin Ögəl, Kültür Bakanlığı. 
Ankara, 1993 
2. Ağazadə R. Azərbaycan və “Böyük İpək Yolu”nun formalaş-
masının tarixi mərhələləri. // Qobustan, 2003, № 4 
3. Ağazadə R. Azərbaycanı dünyaya qovuşduran yol. // 
Nəqliyyat jurnalı, 2005, noyabr 
4. Aşurbəyli S. Şirvanşahlar dövləti. Bakı, 1997 
5. Azərbaycan tarixi üzrə qaynaqlar. Bakı, 1989 
6. Azərbaycan – Böyük Britaniya əməkdaşlıq və tərəfdaşlıq 
əlaqələri (1991 - 2001). Bakı, 2001 
7. Bahaddin Ögəl. Böyük Hun imperiyası. I kitab. Bakı, 1992 
8. Bahaddin Ögəl. Böyük Hun imperiyası . II kitab. Bakı, 1992 
9. Braun S. İpək yolu strategiyası. “Azərbaycan” qəzeti. 1998, 4 
oktyabr 
10. Brüsseldən Bakıya. // İpək yolu , 1996, № 1 
11. Bünyadov Z.M. Azərbaycan Atabəylər dövləti. Bakı, 1985 
12. Bünyadov Z.M. Azərbaycan VII-IX əsrlərdə. Bakı, 1989 
13. Dirçələn Qədim İpək Yolu ilə üçüncü minilliyə doğru. Xalq 
qəzeti, 1998, 9 sentyabr 
14. Əfəndiyev O. Azərbaycan Səfəvilər dövləti. Bakı, 1993 
15. Əhmədov Q. Qədim Beyləqan. Bakı, 1997 
16. Əliyev F.M. Şimali Azərbaycan şəhərləri. Bakı, 1960 
17. Əliyev K., Əliyeva F. Azərbaycan antik dövrdə. Bakı, 1997 
18. Əliyev A., Qasımov Ə., Qasımov N. Azərbaycanın sosial -
iqtisadi inkişafında islahatların rolu. Bakı, 1998 
19. Əliyev E. Beynəlxalq avtomobil daşımaları sahəsində əmək-
daşlıq və onun hüquqi təminatı. // Dirçəliş - XXI əsr, 2002, № 52 
20. Əsədov N. Azərbaycanın Asiya və Avropa dövlətləri ilə 
qarşılıqlı əlaqəsi. Bakı, 2007 
21. Faruk Sümər. Oğuzlar. Bakı, 1992 
22. Heydər Əliyev işığı – İpək yolu. Bakı, 2000 
 85 
23. Həsənov Ə. Azərbaycanın xarici siyasəti: Avropa dövlətləri 
və ABŞ. Bakı, 1998 
24. İbrahimli X. Yeni Avrasiya Qafqazı. Bakı, 2001 
25. İpək Yolu: II Respublika elmi-praktiki konfransın 
materialları (20-27 dekabr). Bakı, 2001 
26. “İpək Yolu” Projesi. Armağan Ekici. Ankara, 2002 
27. “İpək Yolu” jurn., 1998-ci il 
28. İsmayılova V. Şərqdən Qərbə, Şimaldan Cənuba bütün 
yollar Azərbaycanda kəsişir. “Azərbaycan” qəzeti, 2003, 28 sentyabr 
29. Kərəmov N. Odlar yurdunun səyyah və coğrafiyaşünasları. 
Bakı, 1985 
30. Qaffarov T. Azərbaycan respublikası: əsrə bərabər on il 
(1991-2001). Bakı, 2001 
31. Qəmbərov C. “Böyük İpək Yolu”nun inkişafında 
Azərbaycan - Özbəkistan əməkdaşlığı // İpək yolu, 2001, № 1 
32. Quliyev Ə.N. Azərbaycan-Rusiya münasibətləri tarixindən 
XV - XVII əsrlər. Bakı, 1958 
33. Qumilyov L. Qədim türklər. Bakı, 1993 
34. Mahmudov Y. Öyrənilməmiş səhifələr. Bakı, 1972 
35. Mahmudov Y. Səyyahlar Azərbaycana gəlir. Bakı, 1977 
36. Mahmudov Y. Odlar Yurduna səyahət. Bakı, 1980 
37. Mahmudov Y. Səyyahlar, kəşflər. Azərbaycan. Bakı, 1985 
38. Mahmudlu Y. Azərbaycan diplomatiyası. Bakı, 1996 
39. Mahmudlu Y. Azərbaycan-Şərqlə Qərb arasında qızıl körpü 
// Azərbaycan diplomatiyası , Bakı, 1993, № 1 
40. Mahmudlu Y. Heydər Əliyev: Yeni Azərbaycanın qurucusu. 
// Altay dünyası , Bakı: 1998, № 3. 
41. Mehdiyev R. XXI əsrdə milli dövlətçilik. Bakı, 2003. 
42. Məhərrəmov A. Azərbaycan-Avropa əlaqələri. Bakı, 2005. 
43. Məmmədova F. Azərbaycanın siyasi tarixi və tarixi 
coğrafiyası. Bakı, 1993. 
44. Məmmədova Z. Avrasiya nəqliyyat dəhlizinin fəaliyyəti 
genişlənir. “Azərbaycan” qəz., 2001, 4 oktyabr 
45.Məmmədov N., Bəxtiyarov H. “Böyük İpək Yolu”nun 
bərpası və Şərq – Qərb enerji dəhlizinin yaradılması müasir 
Azərbaycan dövlətçiliyinin uğurudur. // Tarix və onun problemləri , 
Bakı, 2005, № 2 
 86 
46. Muxtarova Ə. Türk xalqlarının tarxi (qədim dövr və orta 
əsrlər). Bakı, 2009 
47. Muxtarova Ə. Kanqlar və Kanq dövlətinin tarixinə dair. // 
Tarix və onun problemləri , Bakı, 1998, № 1 
48. Musayev T. Azərbaycanla Hindistanın bəzi tarixi əlaqələri. 
Bakı, 1960 
49. Nağıyev Ə. “Böyük İpək Yolu” Şərq-Qərb əlaqələrinin bel 
sütunu. Xalq qəzeti, 1998, 4 oktyabr 
50. Niyazov X. Berlin divarlarından Çin səddinədək. // Dirçəliş - 
XXI əsr, 2002, № 57 
51. Rəfiq Özdək. Türkün qızıl kitabı. I kitab. Bakı, 1996 
52. Sadıqov H. Azərbaycan Avropa dövlətlərinin 
diplomatiyasında (1747 - 1829). Bakı, 2004 
53. Səfərov Y. Qədim Azərbaycan: nə bilirik. Bakı, 1989 
54. Səidzadə Ə. Orta əsrlərdə Azərbaycanın Hindistanla mədəni 
əlaqələri tarixindən. Bakı, 1958 
55. Süleymenov O. İpək yolları. // Dirçəliş - XXI əsr . Bakı, 
2002, № 50 
56. Şklovski V. Marko Polo. Bakı, 1973 
57. Tarixi İpək Yolunun bərpası üzrə beynəlxalq Bakı 
konfransında Azərbaycan prezidenti Heydər Əliyevin yekun nitqi. 
“Respublika” qəz.1998, 10 sentyabr 
58. Tarixi əməkdaşlıq yolunun yeni həyatı. “Azərbaycan” qəz. 
1998, 13 sentyabr 
59. Turan O. Səlcuklar tarihi və türk-islam medeniyyeti. 
Ankara, 1969 
60. Vəlixanlı N. Ərəb xilafəti və Azərbaycan. Bakı, 1993 
61. Vəlixanlı N. Böyük İpək Yolunun tarixi. // Azərbaycan 
dəmiryolçusu, 1998, 26 - 31 avqust 
62. Vəlixanlı N. Böyük İpək Yolu və Orta əsr imperiyaları. 
“Azərbaycan” qəzeti, 1998, 24 oktyabr 
63. Vəlixanlı N. Böyük İpək Yolu və Orta əsr imperiyaları. // 
İpək Yolu, 1998, № 4, s.97-101 
64. Yesai Həsən Calalyan. Alban ölkəsinin qısa tarixi. Bakı, 
1992 
65. Zengin E., İbrahimov R. TRASEKA proqramının inkişafı 
və Azərbaycan. // Dirçəliş - XXI əsr, Bakı, 2003, № 64 
 87 
 
Rus dilində 
 
66. Аббасбейли А., Гасанов А. Азербайджан в системе между-
народных и региональных организаций. Баку, 1999 
67. Азербайджанский этнографический сборник. Том I,  
Бaky, 1964 
68. Алиев К. Античная Кавказская Албания. Бaky, 1992 
69. Ашурбейли С. История города Баку. Баку, 1992 
70. Ашурбейли С. Экономические и культурные связи Азер-
байджана с Индией. // Великий Шелковый путь и Азербайджан: вче-
ра, сегодня, завтра. (Сборник статьей посвященный международной 
конференции по развитию транспортного коридора Европа – Кафказ 
– Азия): Баку, 1998, с. 31-45 
71. Ашурбейли С. Экономические и культурные связи Азер-
байджана с Китаем в средние века // Великий Шелковый путь и 
Азербайджан: вчера, сегодня, завтра. (Сборник статьей посвященный 
международной конференции по развитию транспортного коридора 
Европа – Кафказ – Азия): Баку, 1998, с. 46-53 
72. Бабаев Ильяс. Великий Шелковый путь и Азербайджан // 
Великий Шелковый путь и Азербайджан: вчера, сегодня, завтра. 
(Сборник статьей посвященный международной конференции по 
развитию транспортного коридора Европа – Кафказ – Азия): Баку, 
1998, с. 16-30 
73. История Китая. С древнейших времен до наших дней.  
М., 1974 
74. Мамедов С.А. Азербайджан по источникам XV – первой 
половины XVIII вв. Баку, 1993 
75. Мамедова Э. К. Азербайджан и Каспийская европейско-ази-
атская торговля во второй половине ХVII векa // Великий Шелковый 
путь и Азербайджан: вчера, сегодня, завтра. (Сборник статьей по-
священный международной конференции по развитию транспортно-
го коридора Европа – Кафказ – Азия): Баку, 1998, с. 54-64 
76. Мамедова Э.К. Торгово-экономические связи в Каспийском 
регионе с концы ХVI по начала ХIХ веке // Великий Шелковый путь 
и Азербайджан: вчера, сегодня, завтра. (Сборник статьей посвящен-
ный международной конференции по развитию транспортного кори-
дора Европа – Кафказ – Азия): Баку, 1998, с. 65-72 
 88 
 
77. Материалы по истории Азербайджана. Т. VI, Баку, 1963 
78. Милословский. Ибн Баттута. М., 1974 
79. Путешественники об Азербайджане. Т. I, Баку, 1961 
 
 89 
 
 
MÜNDƏRİCAT 
 
GİRİŞ ................................................................................................ 3 
 
I FƏSİL. İPƏK YOLU ƏN QƏDİM ZAMANLARDAN ERKƏN 
ORTA ƏSRLƏRƏ QƏDƏR 
1.1. İpək yolu ticarətinin yaranması (ən qədim dövr) ....................... 11 
1.2. Hunların «Böyük İpək yolu»na nəzarət uğrunda mübarizəsi ..... 18 
1.3. Kuşan imperiyasının «Böyük İpək yolu» nda mövqeyi .............. 21 
1.4. Avrasiya məkanında «Böyük İpək yolu» nun rolu ..................... 24 
1.5. «Böyük İpək yolu» Ərəb xilafəti zamanında .............................. 33 
1.6. Azərbaycan və “Böyük İpək Yolu” ............................................ 36 
 
II FƏSİL.  «BÖYÜK İPƏK YOLU» ORTA ƏSRLƏRDƏ 
2.1. «Böyük İpək Yolu» Səlcuq və Monqol imperiyaları dövründə ... 39 
2.2. Hindistan və Çinin «Böyük İpək Yolu» nda mövqeyi ................ 41 
2.3. Türk dövlətlərinin «Böyük İpək Yolu»nda rolu və əhəmiyyəti ... 44 
2.4. «Böyük İpək Yolu» və оrta əsr imperiyaları ............................... 46 
2.5. Böyük coğrafi kəşflər. İpək yolunun əhəmiyyətinin azalması ..... 50 
2.6. Orta əsrlərdə Azərbaycan və Xəzər dənizi yolu ilə ticarət uğrunda 
Rusiya - İngiltərə rəqabəti ................................................................ 59 
 
III FƏSIL. “BÖYÜK İPƏK YOLU”NUN BƏRPASI 
3.1. “Böyük İpək Yolu”nun bərpası Heydər Əliyev zəkasının təntənəsi 
kimi ................................................................................................. 62 
3.2. «Bakı Bəyаnnaməsi» ................................................................. 64 
3.3. «Böyük İpək Yolu»ndan TRASEKA-ya ................................... 72 
 
NƏTİCƏ .......................................................................................... 80 
 
ƏDƏBİYYAT .................................................................................. 84 
 
 
 90 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
«Böyük İpək Yolu» 
Əmrahov Mais İsrail oğlu 
ADPU-nun “Türk və Şərqi Avropa xalqları tarixi 
və tarixin tədrisi metodikası” kafedrasının 
professoru, tarix elmləri doktoru 
 
 91 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Чапа имзаланыб: 10.09.2011. 
Формат: 60x84 1/16. Гарнитур Тимес. 
Щяъми: 5,25 ч.в. Тираж 300. Сифариш №  72. 
Гиймяти мцгавиля иля. 
 
 
 
«Мцтяръим» Няшриййат-Полиграфийа Мяркязи 
Бакы, Рясул Рза кцч., 125 
тел./факс (99412) 596 21 44 
e-mail: mutarjim@mail.ru 
 
 92 
 93 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Böyük İpək Yolu keçmişdən başlasa da, gələcəyə 
doğru gedən yoldur. Mən inanıram ki, əgər biz əmək-
daşlıq edə-edə bir-birimizə hörmət bəsləyərək və bir-
birimizi dəstəkləyərək bu yolla birlikdə getsək, o xal-
qımızı firavanlığa və tərəqqiyə gətirib çıxaracaqdır. 
 
                                                                         HEYDƏR ƏLIYEV 
