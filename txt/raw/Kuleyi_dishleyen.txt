Mirmehdi Ağaoğlu Küləyi dişləyən (memuar-hekayə)Giriş Keçmiş Altıncı paralel küçəsində uçmuş yeni tikilən binanın qalıqları altından sonuncu olduğu ehtimal olunan cəsədi də çıxartmaq üzrəydik.Bu cəsəd binanın lap alt qatında-zirzəmidə idi.Xilasedici dəstəmiz müxtəlif qurğularla beton parçalarını təmizləyib təkcə əli görünən cəsədi çəkib çıxartmağa çalışarkən mən pərişan və yorğun halda dağıntıların arasında oturub siqaret çəkirdim.Mənim kimi gənc iş yoldaşlarımın da peşə həyatında bu cür bədbəxt hadisə ilə ilk üzləşmə olsa da artıq hadisə baş verən günki kimi məhzun deyildik.Dəstəmizdə yumor hissi getdikcə bərpa olunmağa başlayırdı.Buna əyani sübut kimi yoldaşlardan biri dağıntılar arasından tapdığı dəftəri mənə sarı tolazlayaraq bekar dayanmaqdansa bir şey oxumağımın karlı ola biləcəyini söylədi.Tikinti obyektlərindəki dəftərlərdə yalnız malgöndərənlərlə,işçilərlə olan hesablaşmalardan və bir də kiçik çertyojlardan ibarət qeydlər olacağını düşünsəm də bu sarı üzlü dəftəri açdım.Qarmaqarışıq,pis xətlə yazılmış kərpici dəftərin yarıdan çox hissəsi dolmuşdu.Dəftərin müxtəlif yerlərindən qısa – qısa oxuduqda,bunun bir növ xatirat olduğunu anladım.İnsanların şəxsi həyatlarına baş vurmaq,onların qəlblərindən keçənləri bilmək,onların gizlinləri ilə tanış olmaq fikrimcə təkcə mənim üçün cəlbedici deyil.Buna görə də dəstəmizdə yumor hissini bir az daha qaldırmaq üçün dəftəri geriyə,mənə tullayan yoldaşıma atmaq yerinə komando şalvarımın yan cibinə qoyub xilasedici yoldaşlara qoşuldum.İyirmi – iyirmi beş yaşlarında olan fəhlənin cəsədini də uçqun altından çıxartdıqdan sonra tikinti obyektinin müdiri komandirimə daha dağıntılar altında heç bir cəsəd qalmadığını söylədi.Yalnız axşam doqquz-ondan sonra bir az boşalan kiçik tutumlu avtobusun arxa oturacağında oturub evə gələrkən,dərə-təpəyə düşdükcə sirkələnməsinə fikir vermədən dəftərin iki – üç səhifəsini oxuduqda,aşağıda əsər adlandıracağım bu yazının memuar xarakterli olduğu,Asif adlı bir gəncin əsgərlik həyatından bəhs etdiyi mənə məlum oldu.Son üç gün ərzindəki ağır və gərgin xilasetmə işlərindən sonra hədsiz yorğun olduğum üçün,həm də komandirimiz sabahkı gün üçün bizi işdən azad etdiyindən kirayə tutduğum bir otaqlı mənzilimə özümü verən kimi bir az yemək yeyib dərhal da yatmaq,nə qədər maraqlı olsa da mütaliəmi sabaha saxlamaq qərarına gəldim.*** İstirabov Asif Areol oğlu.Bu uçmuş binanın dağıntıları altından çıxartdığımız sonuncu fəhlənin adıdır.Onun cəsədini binanın lap alt qatından – zirzəmidən çıxartmışdıq.Hadisədən üç gün sonra.Bəlkə də hadisə baş verən zamanlarda o ağır iş günündən sonra binanın zirzəmisində başqa fəhlələr kimi əynini dəyişib şəhərə çıxmaq,Tarqovıda gəzmək,cəlbedici qızlara sataşmaq,ya da özünü bara,kafeyə vermək,alın təriylə qazandığı qəpik quruşu da bardan çıxardığı qıza vermək əvəzinə memuarının son cümlələrini tamamlayırdı.Əsgərlik həyatından,daha doğrusu onun bir hissəsindən bəhs edən memuardır bu.Bir əsgərin başına gəlmiş hadisələr,yaşadığı hisslər,düşüncələri,çəkdiyi əziyyət.Məncə bu əsər oxucu üçün də maraqlı olacaq,nədən ki,bir çoxumuzun boz həyat lövhəciyində rəngli bir hissədir əsgərlik xidməti.Çoxumuz ömrümüz boyu heç doğulduğumuz şəhərdən kənara çıxmırıq.Elə doğulduğumuz şəhərdə böyüyür,orada orta məktəbi oxuyur,qismət olsa başqa şəhərə ali təhsil almağa gedir,olmasa elə öz şəhərimizdəcə bir işə düzəlir,həmən şəhərdən qız alıb ailə sahibi olur… beləcə öz boz həyatımızı yaşayır,bütün ömrü boyu eyni adamları görürük.Bu həyat dönəmində isə daima arxamızda bizi qoruyan,bizi hifz eləyən,bizə ağalıq eləyən valideynlərimiz,böyüklərimiz,ağsaqqallarımız olur,onlar heç bizim qərarlarımızı gözləmədən istədikləri andaca “vur”,“irəli”,“əyil”,“sürün”,“atla”,“döyüş”,“dayan” əmrlərini verirlər.Biz isə qərarlarımızı özümüz verəcəyimiz təqdirdə uğursuzluğa düçar olacağımızdan qorxduğumuzdan mütiliklə bu əmrləri dinləyirik.1 Əsgərlik həyatında əmrlərə tabe olsaq belə müstəqil oluruq,azad qərar vermək,tanımadığımız,heç vaxt görmədiyimiz insanlarla bir yerdə yata – yata,yemək yeyə-yeyə,döyüşə-döyüşə,onların arasından özümüzə simsarını seçirik,onların arasında baş çıxartmağa,ayaq üstə qalmağa çalışırıq.Öz səhvlərimizin cəzasını özümüz çəkirik.Çünki ömrü boyu doğulduğu şəhərdən kənara çıxammamış bizim nəsil yalnız burada,cəmiyyət qanunlarından çox təbiət qanunlarının at oynatdığı,hüdudları tikanlı məftillərlə tutulmuş bu məkanda özünü ifadə etmək imkanı tapır.Təbii ki,ömrünün ən fərqli,keşməkeşli dönəmi əsgərlik həyatı olan bir insan üçün danışmağa,bölüşməyə tək mövzu da elə əsgərlik həyatından olacaq.Bizim nəslin danışılacaq başqa nəyi var ki.Zənnimcə dağıntılar altından çıxartdığımız son cəsədin Asif olduğunu sandığım müəllif də xatiratını oxuduğum üçün mənə qızmaz,biləks əsərinin başqaları tərəfindən oxunması yolunda əmək sərf etməyimə şad olardı.Bütün bu fikirlərdən yola çıxaraq “Asif haqqında əfsanə” adı verdiyim bu əsəri paylaşmaq qərarına gəldim.Əsərdə yalnız cüzi orfoqrafik düzəlişlər etmək və isimlərini Qədim Yunan Mifologiyasından almış obrazların adlarını kursivlə göstərməklə kifayətləndim.Buyurub oxuya bilərsiniz.A.Pollon 2 1 Yük maşını sirkələndi,bir də sirkələndi və dayandı.Motorun səsi tamam kəsildi.Bayırdan səslər gəlirdi.Yol boyu tam iki saat yarım taxta borta söykənərək döşəmədə oturduğum üçün hər dəfə dərə-təpəyə düşən maşınla həmahəng atılıb-düşən dalım keyləşib hiss edilməz olmuşdu.Bir əlimlə borta təkan verərək bir təhər ayağa qalxdım,götüm gizildəyirdi.Brezent örtüyün kabinə tərəfdəki cırıq yerindən bayıra sarı boylandım; maşın NBM-in qarşısında durmuşdu,üz-gözü gündən qaralmış,bozarmış hərbi formadakı əsgər sürücüdən aldığı sənədlərə göz gəzdirdikdən sonra budkaya girib telefonla növbətçi hissəyə məruzə elədi.Şlaqbaum qalxdı və maşın dayananda elədiyi kimi sirkələnərək yerindən tərpəndi.2 Yük maşını sirkələndi,bir də sirkələndi və dayandı.Motorun səsi tamamilə kəsildi.Kuzovun dəmir dayaqlarından tutub yarı sallanmış vəziyyətdə bayırdan gələn səsləri dinləyirdim.Kuzovun qapısı açıldı.İçimi bürüyən narahatlıq və qorxunu gizlətməyə çalışdım-sinəmi qabağa verib,kitelin ətəklərindən tutaraq aşağı dartdım.İrəli gəlib aşağı tullandım.Özümə təskinlik verir,narahatlıq və qorxunu özümdən kənarlaşdırmağa çalışırdım.İndən belə onları içimdə saxlamaq əbəs idi.Onsuz da hər şey iradəm xaricində idi.Qayğılanmaqla bir şey əldə etmək müşkül idi.Nə olacaqsa o da olacaq.Bunun üçün isə mütləq siqaret çəkmək gərəkdir.Olan-qalan beş siqaretimi yolboyu yarı-yarı çəkib qurtarmışdım.3 “Dur”! Sol tərəfimdə addımlayan əsgər komanda verdikdən sonra “Hissə növbətçisi” yazılmış lövhənin qarşısında dayanmış zabitə məruzə elədi.Orta boylu,normal vücudlu polkovnik əsgərin əlindəki sənədləri alıb gözdən keçirtdi və ucadan,təşəxxüslə,özü də gülə-gülə dedi; “İstirabov Asif Areol oğlu.“Saidovun diyarı”na xoş gəlmisən”.Farağat vəziyyətində dayanıb polkovnikin siqaret çəkməkdən qaralmış iri,ətli dodaqlarına dikilmişdim.Nə deyəcəyini gözləyirdim.Qarşımda dayanmış zabit “Saidovun diyarı” hərbi hissəsinin komandiri,bütün orduda orijinal cəza metodları ilə ad qazanmış polkovnik Saidov idi.Onun qara dodaqları siqaretə qarşı olan istəyimi daha da artırırdı,tez – bazar bu rəsmiyyətin bitməsini istəyirdim.Polkovnik gözlərini kağızdan ayıraraq məni başdan – ayağa süzdü.Üzünü mənə rəfaqətlik edən əsgərlərdən birinə-solumdakına tutub:-Başını keçəl qırxın,kəmərini,çəkmələrinin bağlarını,formasının düymələrini çıxarıb,aparıb salın təkadamlıq kameralardan birinə-dedi.4 Əl-üzyuyanın yanında bayaqkı iki əsgərlə birlikdə bərbəri gözləyirdik.Onlardan aldığım siqareti iştahla içimə çəkirdim,başım gicələndikcə içim rahatlanır,bütün bu olanlar mənə həzz verirdi.Ereksiya anında olduğu kimi bütün bədənimin titrəməsi ucuz,keyfiyyətsiz tütünün təsirindən idi.Bərbər saçımı qırxana kimi hissədəki bütün əsgərlər gəlib bir-bir mənə tamaşa etdilər,nə üstündə həbs olunmağımla maraqlandılar.Mənsə təşəxxüs və soyuqqanlılığı fəzlə qaçırmamaq şərtilə cavab verirdim:-“General Zevsovun qızıyla yatdığıma görə.!” 5 Yarım saat sonra axşam yeməyinin mövzusu mən idim.Süfrə arxasında kartof püresini qaşıqlayan əsgər və məhbuslar məndən danışır,arada da baxışlarını alüminium boşqabdan ayırıb mənə baxırdılar.Diqqət mərkəzində olmaq ürəyimcə idi.Başqa vaxt olsaydı bəlkə də üzərimdəki nəzərlərdən sıxılardım.Bu baxışlar dərsi öyrənmədiyim zamanlar müəllim lövhəyə çağıranda üstümə zillənmiş qınayıcı,tənə edici baxışlara bənzəmirdi.O zaman sıxılırdım.İndi isə baxışların sayı artdıqca xoşhal olurdum.Bu gözlərdə həsəd parıltıları var idi.Ehtirasa susamış hansı əsgər qızla,xüsusilə general qızı ilə yatmaq istəməzdi? Onların əlçatmaz arzularını mən yerinə yetirmişdim.Hamı mənə qibtə ilə baxırdı.Mən onların qəhrəmanı idim.Koroğlusu idim onların.Dəlilər Koroğluya baxan kimi baxırdılar mənə.6 Yeməkdən sonra bir dənə də siqaret yandırdım – bu dəfə başım gicələnmədi.Siqareti çəkib qurtaran kimi dərhal məni təqribən üçün-ikiyə,balaca,təkadamlıq kameraya apardılar.Heç açıq havada bir az 3 dolaşmağa da icazə vermədilər.Arxamca kameranın ağır,dəmir qapısı cırıldadıqda bir anda kəndimiz,madaları köhnəlmiş taxta həyət qapımız – o da açılıb örtüləndə buna oxşar cırıltılı səslər çıxarırdı-əkin sahəmiz,qoyunlarımız,Bozdar itim gəldi gözümün qabağına.Kameranın hündürlüyü iki,bəlkə də üç məni boyda idi.Lap yuxarıda dəmir barmaqlıqla örtülmüş balaca nəfəslik var idi.Divarlar qasnaq bağladığından şokolad rənginə çalırdı,elə bil bir maşın şokolad sürtülmüşdü divarlara.Ən çox da çarpayının bərkidildiyi divar.Gecələr azadlıq həsrəti ilə yanan gözlərini bir anlıq belə qırpa bilməyən dustaqlar burunlarını təmizləyib poxunu dər-divara sürtməklə təsəlli tapırdılar.Bu,çarpayının bərkidildiyi divarda apaydın hiss olunurdu.İndidən divarda burun poxumu sürtə biləcəyim təmiz sahə axtarmağa başladım.Bir də qapı ilə üzbəüz,nəfəslik olan divarda qaraya çalan qırmızı rəngli dairəvi ləkə vardı.O digər ləkələrə bənzəmirdi.Kənddə evimizin qabağında ekskavatorla xəndək qazdırtdırıb zibillərimizi tökdüyümüz küllükdə arada-sırada rast gəldiyim əskilərin üzərlərindəki ləkələrin rəngi də buna bənzəyirdi.7 Çarpayıya uzandım.Dünənki gecə ilə son bir ayın eyforiyası canımdan çıxmamışdı.Məni qarşıda gözləyən faciənin miqyasını hələ dərk edə bilməmişdim.Mənim üçün faciə dünən generalın şilləsi ilə başlayıb onunla da bitmişdi.Sən demə yanılırammış.O jurnal imiş.Əsas həngamə qabaqda idi.Soyuq balaca nəfəslikdən vəhşi hun ordusu kimi içəri şığıdıqca düşdüyüm poxun ürəkbulandırıcı iyi burnuma daha yaxşı gəlirdi.Döşəksiz,adyalsız dəmir çarpayıda ana bətnində olduğu kimi büzüşüb uzanmışdım.Nəfəsimlə diz qapaqlarımı qızdırmağa çalışırdım.Tam keyləşdiyim zaman qızınmağın qeyri-ənənəvi metodunu bulsam da – bütün gecəni çoxlu ostursam da,bacardığım qədər daha çox,daha çox osturmağa çalışsam da,kamera isinmirdi – məni qızdırmağa yetmədi.8 Beləcə bir xeyli soyuqla çarpışdım.Axşama turp yesəydim bəlkə də hava mübarizəsində nəfəslikdən gələn soyuq küləyə qalib gələrdim.Soyuğun verdiyi ağrılardan keyləşib birtəhər yuxulamışdım ki,kameranın dəmir qapısı döyüldü.“Qalx” komandası verilmişdi.Nəzarətçi əsgər kameraya keçib çarpayını divara sarı qatlayıb qıfılladıqdan sonra onun müşayiəti ilə kameradan çıxdım.Məhbusları toplayıb əvvəlcə tualetə,sonra yeməkxanaya apardılar.Addımladıqca oynaqlarımda gecəki soyuğun təsiri duyulurdu.Bədənim çürük diş kimi acı – acı sızıldayırdı.Səhər yeməyindən sonra çox gözləyəsi olmadım.Təxmin etdiyim kimi məni başqa məhbuslarla birlikdə işləməyə yollamadılar.Bu hərbi təcridxanada məhbuslar adətən yük daşıyır,hissənin həyətində gedən tikinti işlərində iştirak edir,hissədən kənarda müxtəlif təsərrüfat işlərinə yardım edirdilər.Ən ağır kateqoriyalı məhbuslar isə hissəyə gələn yük qatarlarını boşaldırdılar.Ordu üçün gələn ərzaq məhsulları burada qatarlardan boşaldıldıqdan sonra hərbi hissələrə paylanılırdı.Yükboşlatmaya düşən məhbuslar on gün içində arıqlayıb çöpə dönürdülər.Ora katorqa kimi bir şey idi.Məni yük boşaltmağa da göndərmədilər.Mənim üçün daha ağır cəza hazırlanıldığını hiss edirdim.Əksər ləzgilər kimi yeri gəldi gəlmədi bütün “k” ların yerinə yalnız kartof “k”sı işlədən qırmızısifət,kürən saçlı çavuş Xaronovun rəfaqətliyi ilə təsərrüfat obyektlərinin yerləşdiyi səmtə doğru addımladıq.Təsərrüfat binalarının arasından keçib xeyli getdik.Bura hərbi hissənin qurtaracağı idi.Gözdən iraq bomboş ərazi.Hissənin yan çəpərləri daşdan hörülsə də,qarşı çəpər dəmir tordan idi.Dəmir tor boyu böyürtkən kolları şaxələndiyindən çəpər keçilməz olmuşdu.Çəpərin qabağına bir maşın kubik tökülmüşdü.Daş qalağının ətrafına dağılmış kubiklərdən birinin üstündə iyirmi beş – iyirmi altı yaşlarında bir zabit oturub əlindəki telefonu qurcalayırdı.Addımlarımızın səsini eşidən kimi başını qaldırıb bizə sarı baxdı.Çavuş ona yaxınlaşıb məruzə elədi.O da şəhadət barmağı ilə papağının dimdiyini qaldırıb mənə baxdı və sonra ayağa qalxıb dalını çırpdı.Üzündən əzginlik yağırdı,gecə çox içdiyi hiss olunurdu.Dayandığı yerdən saya – saya addımlamağa başladı.Otuz doqquz addım atdıqdan sonra dayandı və çəkməsinin dabanı ilə yeri azca eşdi.4 Günortayadək çəpərin yanına tökülmüş daşları daşıyıb işarələdiyi yerdə səliqə ilə qalaq vurmağı tapşırdı.Çavuş Xaronov da mənə nəzarət edəcəkdi.Zabit günorta gəlib işi təhvil alacağını söyləyərək telefonu qurcalaya-qurcalaya çıxıb getdi.O leytenant Hermesov idi.9 Burda iki “Kamaz”dan çox kubik olmazdı.İş məni o qədər də qorxutmurdu.Kiçik əmim evləndikdən sonra baba yurdundan köçüb özümüzə ayrıca ev tikəndə o qədər belə daş daşımışdım ki,günortayacan bunun üç qatını daşıyardım.Amma bir iş var ki,əsgər gərək özünü ərincək kimi aparsın,yoxsa onun zəhmətkeşliyindən sui-istifadə edib eşşək kimi işlədərlər.Nazla əyilib daşın iki tərəfindən yapışır,qucağıma alıb asta – asta otuz doqquz-qırx addım daşıyır,həm yorğunluğumu yaddan çıxartmaq,həm də darıxmamaq üçün bildiyim mahnılardan zümzümə edə-edə zabitin göstərdiyi yerdə qalaq vururdum.Arada şer də deyirdim.Karantindən sonra hərbi mağazadan özümə üstündə Aygün Kazımovanın şəkli olan bloknot almışdım.Bloknot alarkən şansım yavər gəldiyindən mənə Aygünün tək şəkli qismət olmuşdu.Qalan bloknotlarda Aygün Namiq Qaraçuxurluyla qolboyun pozalarda idi.Başqası olmadığından əsgər yoldaşlarım məcbur qalıb həmən bloknotdan almışdılar.Mənim bloknotumda Aygün Kazımova sonuncu – altıncı plastik əməliyyatından sonrakı vücudu iləydi.Qızılı dekoltesinin altından yarısı görünən döşləri partlamaq dərəcəsində böyük idi.Bloknotumun üzqabığında əsl seks-bomba təsvir olunmuşdu.Bu cür seksual şəkilli bloknotlar əsgərlərə təkcə qeyd yazmaq üçün lazım olmurdu,bu bloknotların başqa yava təyinatları da olurdu.Bloknotlarda hərbi məlumatlardan çox məhəbbət şerləri olardı,nakam məhəbbət şerləri.Bəzən köhnə çağırışçılardan bloknotlarını xahiş edib ordakı şerləri özümüzünkünə köçürərdik.Sonra isə əzbərləyərdik.Aramızda şer yazanlar da var idi.Birinin bloknotunda yeni bir şer peyda olan kimi tez bir-birimizdən kopyalayardıq.Sevgilisini,nişanlısını mülkidə qoyub gəlmiş əsgərlər adətən eşq şerlərinə üstünlük verirdilər.Mənsə anaya,ataya,vəfasız dünyaya,ölümə aid şerləri xoşlayırdım.Mənim sevgilim yox idi.Daş qalağının üçdə birinə yaxınını daşıyandan sonra bayaqdan kənarda çəpərin dibində oturub mənə nəzarət edən çavuş Xaronov yanına çağırdı.Adama bir siqaret çəkdik.Qauptvaxtaya düşmə səbəbimi üstüörtülü bilsə də yenə xəbər aldı.Həbsxanalar,hərbi hissələr kimi cəmiyyətdən təcrid olunmuş məkanlarda adam bir məkandan başqa bir məkana köçürüldükdə xəbəri özündən qabaq gedəcəyi məkana çatır.Burda da hər kəs azdan – çoxdan mənim hansı qəbahətin yiyəsi olduğumu bilirdi.10 Xidmətdə olduğum hissədə zabit şəhərciyi ilə hərbi hissə içiçəydi.Hissənin ərazisində zabit ailələri yaşayan çoxlu beşmərətəbəli binalar və taxtadan tikilmiş baraklar vardı.Qərargah zabitlərindən biri yerlim olduğu üçün onun köməyi sayəsində karantin bitəndən sonra məni ərzaq anbarına gecə növbətçisi vermişdilər.Hər axşam anbara gecə gözətçisi çıxır,səhərə qədər anbar binasının ətrafında dövrə vurur,arada da anbarın divarına söykənib yuxulayırdım.Başqa obyektlərə gözətçi çıxan əsgərlərə baxanda mənim işim bir o qədər ağır olmasa da,ancaq gecə birdən-ikidən sonra yatmaq olurdu-evi anbardan yüzcə metr aralıda yerləşən hissə komandiri general Zevsov arada bir gecədən keçmiş hissəyə yoxlamağa çıxırdı.Bəzən isə gəlib təkcə mənim sayıqlığımı yoxlamaqla kifayətlənir,bir az anbarın ətrafında dövrə vurduqdan sonra evinə qayıdırdı.Ev köndələn yerləşdiyindən anbara tərəf baxan balkonundan bir böyür aydın görünürdü.Komandirin evində işıqlar sönənə kimi adətən bu böyürdə olurdum ki,növbədə ayıq – sayıq olduğum evdən baxanda görünsün.Yalnız siqaret çəkmək və ya komandirin görməsi məqbul olmayan işlərim olanda anbarın evdən görünməyən böyrünə keçərdim.Axşamlar hissə komandirinin evindən qadın,qız səsləri,çığırtı – bağırtı gələndə sevinirdim və diqqətlə o səslərə qulaq kəsilirdim.Ananın qızlarını tənbeh etməsi,danlaması,qızların bir-birilə dalaşması məni mülkü həyatla bağlayırdı.Bu səsləri eşitdikcə ailəmizi yadıma salırdım,atamın məni danlamasını,bacılarımla tv-də hansısa kanala baxmaq üstündə düşən davalarımızı yadıma salırdım,içim rahatlayırdı.5 General Zevsovun on altı – on yeddi yaşlarında iki qızı var idi.Hər gün bu qızlara – onlar səhər evdən generalın şoferi ilə çıxıb,axşama yaxın döndükləri zaman-rastlasaq da qorxumuzdan başımızı qaldırıb baxmazdıq.Zabitlərdən kimsə bizi qızlara baxan yerdə görsəydi götümüzə ağac soxardı.Ümumiyyətlə bir qayda olaraq hissədə zabit-gizir heyəti ailələrinin qadın üzvlərinə “pis göz”lə baxmaq qəbul olunmaz idi.Həmən əsgərə qarşı hissənin bütün zabit – gizirləri amansız olurlar.Amma orası da var ki,sənin filankəsə pis gözlə və ya yaxşı gözlə baxdığını kim anlayacaq ki.Vacib olan gecə kazarmada yatağında əsgər yoldaşlarından saqınaraq otuz bir çəkmək üçün lazımı kadrları götürməkdir.11 Bir gecə yenə növbədə evdən gələn səsləri dinləyirdim.Artıq bir ilin əsgəri idim.Qızlardan biri balkona çıxdı,əl eləyərək məni çağırdı.Bu bir illik xidmətim ərzində heç belə bir şeylə rastlaşmamışdım.Yuxarıda dediyim kimi biz hər zaman zabit qızlarını görəndə altdan xımı-xımı baxsaq da özümüzü ədəbli göstərmək məqsədilə başımızı aşağı salardıq.Həyəcandan özümü itirmişdim.Ac dana kimi generalın evinə marıtlamağım xoşlarına gəlmədiyindən çağırıb tənbeh edəcəklərindən qorxduğum üçün əvvəlcə başımı aşağı salıb özümü görməməzliyə vurdum.Hiss etdirmədən anbarın o biri böyrünə keçmək istəyirdim ki,ev tərəfdən fit səsi gəldi.General qızı məni fitləyirdi.Lapdan ağlıma gəldi ki,yəqin hissə komandirinin mənlə işi var –qulluğa göndərmək istəyir-generalın arada həyətə çıxıb məni çağıraraq dükana siqaret,qənd,çay,araq,çörək almağa göndərməyi vardı – odur ki,yelli addımlarla balkon tərəfə gəldim.Barak bir metr hündürlüyündə tamasa taxtalarla çəpərliydi.Çəpərin dibində dayanıb yuxarı boylandım.General qızı başını tərpətdikcə aşağı sallanan sarı,halva rənginə çalan saçları naməlum havaya rəqs edirdi.Qız bir az daha aşağı boylanaraq pıçıltıyla mənə dedi:-“Əsgər al bu paketi,içində buterbrod var,yeməli şeydi”.Bunu deyib əlindəki pakeyi mənə tulladıqdan sonra içəri keçdi.Sallanmış saçları quş kimi səkib yuxarı qalxdı,elə bil saçlarını maqnitlə yuxarı dartdılar.Yerimə qayıdıb anbarın barakdan görünməyən böyrünə keçərək paketi açdım; kağıza bükülmüş buterbrod,üç gilə də siqaret vardı.Kağızın üstünə flomasterlə “Mənə də saxla!” yazılmışdı.Heç nə anlamırdım.Təlaş içindəydim.Buterbrodu araladım,yumşaq ağ çörəyin içində dilimlənmiş kolbasa,pendir,göyərti vardı,üstünə acika da yaxılmışdı.Buterbroddan çox siqaretə sevinirdim,tərslikdən siqaretim də bitmişdi və bu gecə siqaretsiz qalacağımı sanırdım.Siqaretin birini çəkdikdən sonra buterbroda girişdim.Buterbrodun yarısını yedikdən sonra qalanını da kağıza büküb kitelin yan cibinə qoydum.O biri siqareti də yandırıb ovcumun içində gizlədərək anbarın ətrafında var-gəl edə-edə buterbrod bükülmüş kağıza yazılmış ismarıcın mənasını anlamağa çalışırdım.12 Saat üçə işləyirdi.Axırıncı siqareti də çəkib qurtarmışdım.Hava küləksiz,sakit idi.Evin işıqları sönmüşdü,təkcə giriş qapısının üstündəki plafon yanırdı.Yaxınlıqda yerləşən xarabalıqlarda ulayan bayquşlardan başqa hamı yatmışdı.Qəfildən ev tərəfdən qaraltı görünməyə başladı.Generalın gəldiyini düşünüb tez üst-başımı tarazlayaraq məruzə etmək üçün hazır vəziyyətdə dayandım.Qaraltı yaxınlaşdıqca general olmadığı hiss olunurdu.Özümü tamam itirdim.Qaraltı generalın bayaq balkondan mənə sovqat tullayan qızı idi.Heç generalı görəndə belə olmurdum.Qız mənə yaxınlaşıb salam verdi,ətrafda bir adam olub olmadığını xəbər aldı.Əynində qara idman kostyumu vardı.İşıq yalnız anbarın qabağını və bir böyrünü işıqlandırdığı üçün bizim durduğumuz yer alaqaranlıq idi,yəqin o da gözə dəyməmək üçün qəsdən qara əlbisə geyinmişdi.Onların evləri ilə anbarın arasında xudmani qapısına paslı qıfıl vurulmuş istifadəsiz dam vardı.Anbarın ətrafına fırlanmağa halım olmayanda həmən damın tinində dayanıb-damın tinindən general evinin küçə qapısı görünürdü-ordan bir kimsənin gəlib-gəlmədiyini pusardım.Qız da dama tərəf gedib,tində dayandı,əllərini cibinə salıb üşüyən adamlar kimi büzüşdü.-Atagilin yatmağını gözləyirdim,qorxa-qorxa gəlmişəm,tez elə çıxart.Doğrusu general qızının ürəkli hərəkəti məni çox qorxudurdu,allah eləməmiş kimsə məni bununla görsəydi başım ağrıyacaqdı.Cəbhə bölgəsinə köçürərdilər.Atam mənim Bakıdakı bu hissəyə düşməyimçün o qədər pul xərcləmişdi ki.Yarısını saxladığım buterbrodu cibimdən çıxarıb ona uzatdım.Paketi alıb açdı və buterbrodu görcək özündən çıxdı.6-Bu nədi?-Deməmişdin saxla?-Ay blin,siqareti deyirdim,çumo,buterbrodu neyləyirəm ki?-Mən nə bilim,yazmamışdın axı nəyi saxlayım?-Eybi yoxdur.Yaxşı siqareti çıxart çəkək.Bura gəlmişəm ki,mənə siqaret çəkməyi öyrədəsən.Mən də siqaret çəkmək istəyirəm.Pis vəziyyətdə qalmışdım.Mən axmaq da elə bilirdim ki,qız siqaretləri mənim halıma yanıb veribmiş,haradan biləydim qızın fikrinə siqaret çəkmək düşdüyünü? Qadınların siqaret çəkməyini ancaq tv-də görmüşdüm,bizim kənddə isə yalnız qoca qarılar siqaret çəkirdilər.Mən axı buna necə deyim ki,siqaretin hamısını çəkib qurtarmışam? Başımı aşağı salıb dodaq altı mızıldandım;-Siqaretləri çəkib qurtarmışam.-Ürəyimə dammışdı ki,sən gicdıllaq hamısını çəkib qurtaracaqsan.– Bir az susub sonra dilləndi.Qadın xeylağının məni söyməsinə heç təhəmmülüm yoxdu.Bacım belə arada məni söyəndə hirslənib özümdən çıxır,indi bir görməkdən ötrü burnumun ucu göynəyən bacımı eşşək balası kimi çırpardım.General Zevsovun qızına əl qaldırmaqmı olar,adamın nəslinə qayırarlar.Qəzəbimi güclə boğmağa çalışırdım.-Nə isə,siqaret çəkmək bu gecə qaldı.Qoy mən gedim,bizi görən olmasın.Sabah gecə imkan olsa gələrəm,gərək siqareti də özümlə gətirəm,sənə güvənmək olmaz.Sabah da sən olacaqsan növbədə,hə?-Hə.Anbara növbətçi hər gecə özüm çıxıram.-Ok.Mən tez qaçım evə görən olmasın.General qızı qarşımdaykən heç bu qədər həyəcanlanmamışdım.Daha doğrusu ondakı həyəcanım qorxudan,indiki həyəcanım isə tamam başqa şeydən idi.O arxasını mənə çevirib evə qaçmağa başlarkən dalına zillənmiş gözlərimdə bir qığılcım parıldadı.İçimdə,qarın boşluğumun bir tərəfində oturmuş minlərlə kamança çalan var qüvvələri ilə kamançalarını cüyüldədirmiş kimi tüklərim biz-biz olur,çiynimdəki avtomatın qayışını möhkəm sıxıb sakitləşməyə çalışırdım.Pələngim də ani süstlüyümdən sui-istifadə edərək oyanmış,yaşıl idman tursikimi parçalamağa hazır vəziyyətdə dayanmışdı.Seyr etdiyim pornofilmlərin verdiyi fantaziya bolluğu ilə baş rollarını generalın sarı saçlı qızı ilə oynadığımız dəyişik səhnəli bir pornofilm canlandıraraq elə ayaq üstəcə,anbarın ətrafında fırlana – fırlana,pələngi açıb azadlığa buraxmadan,şalvarın üstündəncə sığallaya – sığallaya güc-bəla sakitləşdirə bildim.General qızının fəaliyyəti yetərsiz olanda isə həftə sonları əsgərlərinin görüşünə gələn ənlikli – kirşanlı mamılı – matan qadınların xəyalları dadıma yetdi.Səhərə qədər cürbəcür xəyallar qurdum.Sabahkı görüşdəki görünüşüm,söhbətlərimiz,siqareti öyrətməyə nədən başlayacağım,siqareti ona necə uzadacağım,kübar bir qadınla davranış qaydaları və s.bu kimi şeylər haqqında bir xeyli fikirləşdim,plan qurdum.Növbəni təhvil verəndən sonra gözümə yuxu getmədi,bütün günü ilan vurmuş kimi yatağımda o tərəf bu tərəfə fırlandım.Ömrümdə ilk dəfə sevgi görüşü olmasa belə bir qızla görüşməyimə nə qədər çox sevinirdimsə bir o qədər də təlaş keçirdim.Bəs necə,görüşəcəyim qız sıradan bir qız deyil,general qızı idi axı.13 Növbəti gün xidmətə çıxmamışdan qabaq həmişəki kimi özüm üçün bir qutu “West”,bir qutu da qadın üçün “Davidoff” aldım.Sonra isə “qorxulu görüş”ün hazırlıqlarına başladım; ülgücü tüklərin əynəminin əks istiqamətində bir neçə dəfə aparmaqla üzümü uşaq dərisi kimi saya olana qədər qırxdım,üst-başımı qaydaya saldım,köhnə kepkamı əsgər yoldaşlarımdan biri ilə bir neçə günlüyünə dəyişdim,boyunağımı gündəlik işlədiyimdən deyil,təzə bezdən düzəltdim,çəkmələrimi par-par parıldatdım.Növbəyə çıxandan dan yeri sökülənədək anbarın qabağından çəkilmədən gözlərim generalın evində gözlədim.Gəlmədi.Mən də dözməyib – bir az da acığımdan – “Davidoff”un ağzını açdım,dalbadal bir neçəsini çəkdim.Qalanını isə kitelin içəri cibinə dürtüb ümidlə sabahkı axşama saxladım.14 7 Bu biri növbəyə də eyni həvəslə hazırlaşdım.Yenə gecədən keçmişədək,generalın evində işıqların sönməsini gözlədim.Gecə birə işləmiş generalın evi tərəfdən qaraltı göründü.Birinci sinfə gedən uşaqlar kimi sevincimdən uçurdum-kürəyimdən qopan yüngül ağrını da hiss edirdim,qanadlarımın çıxmağı gəlirdi.Tezcə o qaraltının aydınlanaraq qıza çevrilməsini istəyirdim.Sevinməklə bərabər atasının duyuq düşməsindən də qorxurdum.Bu dəm evin qabağındakı qaraltı mənə sarı gələ-gələ yavaş – yavaş böyüməyə başladı,generalın kölgəsi yekə başını bir az daha böyüdərək bədheybətləşdirmişdi.Məyusluğumu gizlətmək çabasıyla hərbi salam verib məruzə etdim.O sadəcə-“Əsgər darıxırsan deyəsən”-deyib anbarın qarşısında dayandı və əvvəlcə anbarın darvazasına,sonra bir xeyli ulduzlu səmaya baxıb əynindəki idman gödəkcəsinin açıq yaxasından tüklü sinəsini xurta-xurtla qaşıya – qaşıya gəldiyi kimi dinməzcə evinə doğru getdi.Hissə komandiri evə girən kimi növbəyə gələrkən qızın yanında fors olsun deyə kitelin çöl cibinə qoyduğum,qaraltının komandir olduğunu biləndən sonra isə dərhal cibimdə hiss olunmasın deyə kitelin yaxasından içəri atdığım “Davidoff”dan birini çıxarıb yandırdım.Pərt olduğum qədər də sevinirdim qızın gəlməməyinə,olacağa çarə yoxdur,atası gəlib bizi bir yerdə tutsaydı bir allah bilir başıma nə oyun gələrdi.Amma daha çox məyus olmuşdum,həyatımda qadınla ilk görüşüm fiaskoya uğramışdı.Bir saata yeddi gilə siqaret çəkdim.“Davidoff”dan cəmi iki gilə,qalanını isə gündəlik çəkdiyim siqaretdən işlətdim.15 Yeddinci siqaretin tamamında yenə evin kandarında qaraltı görünməyə başladı.Qaraltı asta-asta,dava-dava oynayırmış kimi sinə-sinə ağaclığa doğru gedərək orada yox oldu.Heç on saniyə keçməmiş,qaranlıqdan mənə sarı çətin sezilən bir şey yüyürərək gəlməyə başladı.Bu o idi – general qızı.Qız mənə çatar çatmaz salam belə vermədən damın arxasına keçdi və dünən gələ bilmədiyi üçün üzrhaqlıq etdikdən sonra əlini cibinə atıb bir qutu siqaret çıxardı,mən də “Davidoff”umu çıxardım.Bir anlıq durub bir – birimizə baxdıqdan sonra – “hə nə baxırsan” – dedi – “yandır və mənə siqaret çəkməyi öyrət,ancaq niyə siqaret çəkmək istədiyimi soruşma,onsuz da dəyən deyiləm”.Və əlindəki siqareti mənə uzatdı.Siqareti yandırıb bir dənə dərin qullab vurdum,bu mənim ömrüm boyu etdiyim ilk müəllimliyim idi.O motorist şagirdi ustasına baxıb onun hərəkətlərini izlədiyi kimi hər addımımı izləyirdi.Yanar siqareti ona uzatdım,o əvvəlcə filtrin başını əliylə təmizləyib dodağına yaxınlaşdırdı-siqareti ona uzatmamışdan öncə filtrini silmədiyim üçün çox utanmışdım,qaranlıqda dodaqları qənarədən asılmış ət kimi qırmızıya çalırdı – birinci tüstü eləcə öskürəklə müşaiyət olundu.Aman allahım,ömrümdə ilk dəfə bir qız qarşımda siqaret çəkirdi,öskürək səsini kimsə duyacaq deyə altıma sıçsam da,qarşımdakı görüntüdən ehtiraslanır,içimdəki narahatlıq mitinqlərdə dəyənəklərlə dağıdılan nümayişçilər kimi dağılıb yox olurdu.General qızı ikinci tüstüdən sonra yerə çömbəldi,rəngi-ruhu ağappaq olmuşdu.İndi həqiqətən də bir insanı pis işə öyrətdiyim üçün qorxurdum,həm də buna görə təkcə mənəvi deyil,fiziki əzab da çəkə bilərdim,general Zevsovun qızını-hissə komandirinin qızını pis yola çəkdiyimə görə ən yaxşı halda “köçürülmə” ala bilərdim və ailəmin bu hissədə xidmət etməyim üçün çəkdiyi xərclər boşuna gedərdi.Özü də bunun üstündə atam da sifətimə bir lomba tüpürərdi.Bir qədər keçdikdən sonra o özünə gəlməyə başladı.Qız özünü narahat hiss etdiyi üçün dərsi davam etdirməmək qərarına gəldik.O – “Qalsın sonraya”-dedi və mənimlə xudahafizləşib evlərinə getdi.Gedərkən siqaret qutusunu mənə verib tapşırdı ki,onun siqaretini saxlayım.Biçarə qız bu qutunu alınca sürücülərinin gözündən yayınmaq üçün min bir əziyyət çəkibmiş.16 Səhəri gün axşam o demək olar ki,yenə həminki vaxtda gəldi.Bu dəfə çeçenka papağını geyməmişdi və sarı-şabalıdı saçları damın böyrünə düşən öləngi işıqda gecə vaxtı qazılmış torpaqda parıldayan soxulcanlar kimi işıq saçırdı.Bəzən qəfildən balıq tutmaq həvəsinə düşəndə elə gecə gözünə soxulcan yığmalı olurduq.Fanarı qazıdığımız torpaq parçasına tutduqda soxulcanlar işım-işım işıldayırdılar.Elə bil başından saç yerinə bir yıxın soxulcan sallanırdı və mən ömrümdə ilk dəfə bu qədər yaxın olduğum bir qızın dodaqlarına asılmaq istəyirdim.Bu dəfəki çəkmə də öskürəklə müşayiət olunsa da,giləni sonunacan çəkə bildi.Siqaretin axırına yaxın o demək olar ki,verdiyim dərsləri tamamilə mənimsəmişdi; tüstünü al,dərin qullab vur,saxla,burax.Bütün bu məşğələləri səylə yerinə yetirərək siqaret çəkməyi qavramışdı.Artıq səhərə yaxın olduğundan evə tələsirdi.Həm də general Zevsov lunatik kimi bir şey idi,bir də gördün gecəyarısı durdu hissənin həyətinə gəzməyə çıxdı.Bunu zarafatla qız 8 mənə dedi.Əvvəlcə gülməyə ürək etməsəm də yanağında əmələ gəlmiş ilk gülüş cizgilərini görəndən sonra mən də ona qoşuldum.Bu aramızdakı ilk səmimiyyət idi.Gedərkən ona dedim ki,-bunu qəsdən dedim,ondan heç ayrılmaq,görüşlərin bitməsini istəmir,əsgərlik bitənədək davam etməsini istəyirdim-hələ “beş” qiymət verə biləcək qədər mahir siqaretçəkən deyilsən sabah da gəl,səndən imtahan götürəcəm.17 O sabah da gələcəkdi.Bu görüşün sonuncu olduğunu bildiyim üçün tanışlığımızın şərəfinə kiçicik bir ziyafət təşkil etmək məqsədilə hissədən kənarda,lap hasarın dibində yerləşən dükandan gizlicə iki butulka pivə aldım.Gəldiyim qənaətə görə-baxdığım seriallardan bu qənaətə gəlmişdim-siqaret çəkən qızlar spirtli içki də içirlər.Amma içməsəydi belə qorxusu yox idi,o gedəndən sonra tək də içə bilərdim.Növbə vaxtı və ümumiyyətlə xidmət müddəti əsgərin spirtli içki içməsinin ağır cəzası olduğunu çox gözəl bilsək də bir neçə dəfə əsgər yoldaşlarımdan ən simsarları ilə gecəyarı növbətçi zabitlərin gözündən yayınaraq yeyib-içmişdik.18 O gəldi.Damın böyründə çömbələrək adama bir siqaret yandırdıq.Bu dəfə öz siqaretini özü yandırdı,əvvəlinci qullablarda bir neçə dəfə yerə tüpürsə də nəhayət siqaretə alışdı.Onun saçları yenə də qaranlıqda qazılmış torpaqda parıldayan soxulcanlar kimi bərq vururdu.Şəraitin uyğun olduğunu görüb əvvəlcədən damın dibindəki yumşaq torpaqda basdırdığım pivə butulkalarını çıxartdım.Butulkalardan birin üstümə silib torpağını təmizlədikdən sonra alışqanın dalı ilə ağzını açıb ona uzatdım.Dördüncü günün tamamında nəhayət ki,adının Leyla olmasına baxmayaraq ailəsi və rəfiqələri tərəfindən Lena deyə çağırıldığını öyrənə bildiyim bu qız əvvəlcə butulkanı götürməkdə tərəddüd etsə də,sonunda tanışlığımızı və vida günümüzü qeyd etməyə razı oldu.Butulkalarımızı yarıya qədər boşaltdıqdan sonra mən onun niyə Leyla deyil,Lena çağırıldığını və mənim ona nə cür müraciət etməyim gərəkdiyini soruşduqda,o ata nənəsinin şərəfinə adının Leyla qoyulduğunu,ana nənəsi şərəfinə isə Elena ya da Lena çağırıldığını söyləyib (uşaq doğulanda atası adını Leyla,anası da Lena qoymaq istəyib,uzun çək-çevirdən sonra qərara gəliblər ki,uşağın adını doğum şəhadətnaməsində Leyla yazdırsınlar,ailədə isə Lena çağırsınlar,uşaq böyüdükdən sonra hansı ad ürəyinə yatsa,onu da seçər)onsuz da bundan sonra ona müraciət etməyimə ehtiyac qalmayacağını dedi.Siqaret çəkməyi öyrəndiyi üçün bir daha bura gəlməyəcəkdi.Onu nə Leyla,nə də Lena deyil,Le deyə çağıracağımı,pivənin və qadınla gizli bir şəraitdə ikilikdə olmanın verdiyi həzlə daha da irəli gedib bir daha görüşməsək belə hər gecə balkonlarının altında gəlib “Le-Le – Le” deyə pıçıldayacağımı söylədim.O başını mənə sarı çevirərək gülümsədi.Mənə elə gəldi ki,o mələk kimi gülümsəyir,pivə ikimizdə də öz işini görürdü.Lenin bir müddət sonra sapsarı saralacaq,qaranlıqda “Pepsodent Ultra” reklamında olduğu kimi bərq vuran dişlərinə yamanca heyfsləndim.Ona saçlarının soxulcan kimi parıldadığını söylədim.O “fu” deyib gülümsədi.Və o an dodaqlarımız maqnit kimi bir-birinə yapışdı.Təzəcə onun ağız suyunu hiss etməyə başlamışdım ki,çiyinlərimə bir dürtmə vurub məni özündən araladı və arxaya baxmadan evlərinə doğru qaçdı.Xeylaq Lenin dalınca baxdım,sonra ondan xatirə qalan yarımçıq pivə butulkasını başıma çəkdim və onu öpürmüş kimi butulkanın Lenin dodaqlarına toxunmuş hissəsindən bərk-bərk yapışdım.Həmən gecə sərasər düz üç dəfə otuz bir çəkdim.Hər otuz bir çəkişimdə onun soxulcan saçları gözümün qabağında bərq vururdu.19 Növbəni təhvil verəndən sonra vaxt itirmədən kazarmaya gəlib yerimə girdim.Sezilməsin deyə əlahiddə ehtiyatla yorğan-döşəyə sürtünərək boşaldım və sonra axşama qədər şirin röyalar içində yuxuya daldım.20 O həmən gün axşam da gəldi-əvvəlki gecə bizim sonuncu görüşümüz olmadı.Lenin üzündə həmişəki həyasızlıqdan və forsdan əsər-əlamət qalmamışdı.Söhbətimiz əsnasında məhz oğlan dostunun siqaret 9 çəkən qızlardan xoşlandığı üçün siqaretə başladığını və bu gün çox istədiyi halda oğlan dostuna siqaret çəkmək bacarığını göstərmədiyini öyrəndim.Özü də səbəbini bilmədən bu fikrindən daşınıb.Müasir dünyada qadınların siqaret çəkməsi normal hal sayılır.Bizim tipik Şərq cəmiyyətindən fərqli olaraq sivil cəmiyyətlərdə qadınlar da kişilərlə eynihüquqludurlar,qadın kişi işi deyə bir fərqləndirmə qalmayıb artıq,qadınlar da kişilər kimi dəmirçi,boksçu,çilingər olurlar,kişilər isə saç ustası,modelyer,aşpaz kimi incə işlərə meyllənirlər.İş hətta o yerə gəlib çatıb ki,yuniseks deyilən qadın kişi geyimləri,ətirləri və s.bu kimi şeylər icad olunub.Bu yuniseks vasitələrdən kişilər də qadınlar da cins fərqi qoymadan istifadə edə bilərlər.Siqaret isə qadın kişi bərabərliyinin simvoluna çevrilib.Artıq siqaret çəkməyən qadın kişidən bir pillə aşağı olması mənasına gəlir.Azərbaycanca adı “tuman” kimi oxunan “2MAN” adlı gicdillaq bir rok qrupunda vokalist – gitarist kimi çalışan rokçu sevgilim də bütün bunlarla mənim başımı doldurur,mənə də onunla bərabərliyim tamamlansın deyə siqaret çəkməyi tövsiyə edirdi.O mənə bir neçə dəfə siqaret çəkməyi təklif etsə də bacarmayacağım təqdirdə onun tənəsinə tuş gəlməməkdən ötrü təklifini rədd etmişdim.Həm də bunu sevgilimə sürpriz etmək istəyirdim.Sənin siqaret çəkən olduğunu görəndə ağlımdan bunu elə səndən öyrənmək keçdi.Sən atamın hissəsində sıradan bir əsgərsən,qorxundan bunu heç kəsə söyləməzsən.Özün bir fikirləş,bu həm də həyəcanlı və təhlükəlidir axı.Adamın qanında adrenalini artırır.Elə bilirsən gecə evdən gizlicə çıxıb bu yüzcə metr yolu sinə-sinə gəlmək asan işdir?! Allah eləməmiş zabit-gizirdən kimsə məni görüb atama xəbər eləsə qanıb gedər,kişi minər məni.Le danışdıqca başımla razılıq verir,köynəyinin altına saldığım əlimi suyun səthi kimi hamar və yumşaq bədənində gəzdirirdim.Lifçiyini qaldırıb şaftalı kimi yumşaq döşlərini oxşayanda bayaqkı moizəsinin yerini qırıq-qırıq iniltilər tutmuşdu.Le ilk xoruz banından sonra yardımımla paltarlarını geyinib vəhşicəsinə məni öpdü və bu dəfə evlərinə həmişə kimi qaçaraq deyil asta-asta,hıqqana-hıqqna,ağrıya-ağrıya getdi.Le səhər götünün ağrısından dərsdə otura bilməmiş,müəllimdən icazə alıb evə erkən gəlibmiş.21 Le fürsət tapıb evdən çıxa bildiyi zamanlarda – təbii ki,gecə yarıdan sonra – biz görüşər,sevişər,sonra ulduzları seyr edər,siqaret çəkər,pivə içər,onun gətirdiyi buterbrodu yeyər,gündəlik başımıza gələnlərdən danışardıq.Sonra yenə sevişərdik.Üç ayım ən azı həftədə bir dəfə olmaqla beləcə sevişmələr içində keçdi.Bu müddət ərzində anbarın qapısı üstündən sallanan “İliç” lampasının ölgün işığında Lenin bədənindəki bütün xalların yerini öyrənə bilmişdim.22 Srağagün gecə sevişməmizin ən qızğın yerində-mən azğın it kimi get-gəl edə-edə Lenin kürəyini dişlədiyim zaman-general Zevsov işin üstünə çıxdı.İkinci şilləni mənə geydirməmişdən öncə bu sözləri dedi:-Afərin əsgər,qayrışanda da silahını çiynindən yerə qoymursan.Sevişmə zamanı Le kitelimi və maykamı çıxarmışdı.Avtomatı çiynimdən yerə qoymağı təklif etsə də onun sözünü dinləməyib kəmərini təzədən çılpaq bədənimə keçirmişdim.23 Hadisə baş verəndən yarım saat sonra məni növbədən ayırdılar.Yerlim olan zabitin iltifatı sayəsində əsgərlərlə birlikdə səhər yeməyinə saldıqdan sonra hissənin müvəqqəti təcridxanasına apardılar.Təcridxanada Le ilə sevişmələrimizin şirin xəyalı ilə nəm çəkmiş beton döşəmənin üstündəcə yuxuya gedib günortadan sonra bura gətirilmək üçün oyadılanadək körpə uşaq kimi qayğısızca yatdım.24 Nahara qədər başımdan keçən bu əhvalatı təkrar-təkrar öz-özümə danışa –danışa bütün daş qalağını daşıyıb qurtardım.Mənə elə gəlirdi ki,bütün bunları Xaronova danışıram.Xaronov isə böyürtkənliyin kölgəsində özünə sərinlik düzəldib siqaretdən tüstülədə-tüstülədə dincəlirdi.Daşları daşıdıqdan sonra Xaronov gəlib kubvari qalağın ətrafında xeyli dolandı.Sonra inadkarlığına salıb köhnə qalağın yerində qalmış bir – iki kubik parçasını da daşıtdırdı.Qalağın yerində təkcə daşın xəkəsi qaldı.10 25 Nahardan sonra Xaronovun müşayəti ilə yenə mənim daş daşıdığım yerə gəldik.Bu dəfə leytenant bizi gözləmirdi,Xaronov “Yəqin nahardan hələ qayıtmayıb,indicə gəlib işi təhvil götürər”-deyib özünü böyürtkənliyin kölgələnəcəyinə verdi.Mən də bir qıraqda çömbəlmə oturub bədənimə hopmuş kiri,tozu,əhəng daşı qırıntılarını ovub təmizləyirdim.Uşaqlıqda qəribə bir oyunumuz vardı; əllərimizi bir-birinə möhkəm sürtür,dərinin məsamələrinə dolmuş kiri ovuşdura-ovuşdura çıxardardıq.Kim ovcundan daha çox kir çıxarsaydı,o da qalib gələrdi.Oyunun adı “neft çıxartdı” idi.Qalib gəlməyin dərdindən bəzən günlərlə əl-üzümüzə su çəkməzdik.26 Bir azdan leytenant Hermesov gəldi və elə aralıdanca əlində oynatdığı “Astra” siqaretini üstümə tullayaraq dedi:-belə işləsən hər gün bir paçka siqaretin var,işləməsən karser.-Sonra daşların yığımına nəzər yetirdi,qalağın ətrafında dövrə vurdu və mənə sarı dönərək daşları təkrarən əvvəlki yerinə daşıyıb qalaq vurmağı əmr elədi.Çavuş Xaronova da:-“Qandon əsgər,göz qoy xaltura eləməsin” deyə sərt şəkildə tapşırdı.Bu dəfə iş çox ağır oldu; bir-birinə qarışmış tərlə toz – torpaq bədənimi şirə eləmişdi.Aldadıcı yaz günəşinin altında o tərəfə bu tərəfə getməkdən qıpqırmızı qızarmışdım,su da qumqumanın lap dibində qalmışdı.Axşam yeməyinə yaxın,hava bir az sərinlədi,mən də var qüvvəmi toplayaraq daşların hamısını əvvəlki yerinə daşıyıb qalaq vurdum.27 Kameraya girər-girməz yatağa sərildim və səhər “Qalx” komandasına qədər ölü kimi yatdım.Gecə kamera yenə soyuq olsa da yorğun olduğumdan heç nə hiss etmədim.Səhər nəzarətçinin ucadan “Qalx” deyə qışqıraraq dəhliz boyu gəzə-gəzə kameraların dəmir qapılarını döyəcləməsi ilə yuxudan oyandım.Çavuş addımladıqca qapıları döyəcləyir,bir qapının danqıltısı bitməmiş o biri başlayırdı.Qapıların ansamblından gələn səslər başımı xarab eləyirdi.Yeməkdən sonra Xaronov məni yenə köhnə iş yerimə gətirdi.Amma əvvəlcə qərargah binasının yanındakı zabitlər köşkünə getdik.Orda oturub siqaret çəkən leytenant Hermesov çavuşa “diqqətli ol,onu gözdən qoyma,nəzarət elə işdən yayınmasın” kimi təlimatlar verdi və eynilə dünənki kimi günortaya qədər daşları nişanladığı yerə daşıyıb qalaq vurmağı tapşırdı.28 Daşları ora-bura daşımağımın səbəbini heç cürə anlaya bilmirdim.Bununla belə fasilələrlə leytenantın dünən günorta verdiyi “Astra”dan çəkə-çəkə daşın hamısını daşıyıb dediyi yerdə qalaq vurdum.Günorta yeməyindən sonra zabit gəldi,gözucu qalağa baxıb kubiklərin hamısının üstü-üstə,cərgə ilə yığıldığına əmin olduqdan sonra təzədən eyni qayda ilə əvvəlki yerinə yığmağı tapşırıb getdi.Gedərkən yenə bir qutu “Astra” verdi.Hermesov gedəndən sonra siqaret yandırıb daş qalağının kölgəsində çömbəldim.Bəli,bir günah eləmişdim və bunun cəzasını ödəməliydim.Amma nədənsə etdiyim bu günaha günahdan çox xeyirxah bir iş kimi baxırdım.Leni bu işə zorlamamışdım,biz ikimizdə gördüyümüz işdən zövq almışdıq.Sevgi atəşinin qığılcımları hələ də bədənim ətrafında qaynaşırdı.Bir neçə ay bəxtəvər yaşamışdım,hər gün eyni saatlarda ehtirasla,şəhvətlə,sevgiylə,ekstazla dolub boşalmaq,xoşbəxt olduğun sürəcə özünü zamanca və məkanca başqa bir yerdə hiss etmək.İnsan qazandığı hər şeyin bədəlini ödəyir,çox istədikcə çox da qarşılıq ödəməlisən.Xoşbəxtliyin artırsa,demək Adam Smitin “görünməz əl”i qarşıda səni gözləyəcək bədbəxtliklə balans yaradır.Debet kreditə bərabər olmalıdır – Mühasibat elminin ali qanunu.Bunları hardansa oxumuşdum.Cəzamı çəkməyə hazır idim.Lakin,bu cürmü? Hər gün eyni işi görməkləmi? Hər gün eyni yükü daşımaqlamı? Hər gün dünyanın eyni nöqtəsindən günəş şüasını udmaqlamı? Eyni torpağı tapdalamaqlamı? Mənim iztirablarımın sonunda bu yumşaq,qumlu cığırın necə bərkiyib taqqanaq olacağını,kubik daşlarının tinlərinin tərli və çirkli əllərimin təmasından qartmaq bağlayacağını artıq indidən təsəvvür eləyirdim.11 29 İlk həftəni pis keçirmədim.İşimdən razı idim.Amma sonra iş məni əldən saldı.Eyni işi görməkdən təngə gəlməyə başlamışdım.Əvvəlki gümrahlıqdan əsər əlamət qalmamışdı.Qucağımda kubik daşı ağır okean gəmisi kimi ləngər vura-vura yeriyirdim.Həftə yarımın tamamında əməllicə əldən düşdüm.Artıq xarici aləmlə təmasım kəsilməkdə idi.Beynimin xaricə açılan bütün kəpəngləri bir-birinin ardınca taybatay bağlanırdı.İşim əhilləşdirilmiş meymunun görə biləcəyi qədər asan idi.Bu işi görmək üçün xüsusi bir hazırlıq gərək deyildi.Buna heç zehni əmək də sərf olunmurdu.Mənim işimdə yalnız möhkəm bədən,gərilmiş əzələlər gərək idi.Səhərdən axşama kimi bir qalaq daşı bir yerdən başqa yerə daşımaq.Daşıdığın daşların isə heç bir işə faydası toxunmur,onlarla nə hasar tikilir,nə ev,nə də bir xaraba.Küləyi dişləməyə çalışdığım kimi mənasız idi bu iş.Naxır çöldən qayıdan vaxtı kəndin ayağına çıxıb heyvan – qaramızı sürüdən ayırmaq üçün gözlədiyim zaman arada – sırada torpaq bəndin yeldöyən tərəfində oturub balıq kimi,amma bir az cəldə hərəkətlərlə ağzımı açıb – yumar,üzümə vuran küləyi dişləməyə çalışardım.Bu işə o qədər aludə olmuşdum ki,artıq buraya heyvan – qaranı sürüdən ayırmaqdan daha çox küləyi dişləmək üçün çıxardım.Məsum uşaq ağlımla elə zənn edirdim ki,nə vaxtsa küləkdən bir dişləm götürməyi bacarsam yer üzündə məndən xoşbəxt adam olmaz.Bundan sonra diyar – diyar gəzib bu qabiliyyətimlə insanları heyrətləndirər,hətta qazanc da əldə edərdim.Bir neçə il davam edən cəhdlərdən sonra nəhayət ki,bu istəyimin vecsiz,bekara olduğunu,bu işin çənə əzələlərini möhkəmləndirməkdən başqa heç bir faydasının olmadığını anladım.Lap bütün ömrüm boyu bu torpaq bəndin üstündə oturub küləyi dişləməyə sərf etsəm belə bu cəhdlərimin bir nəticəsi olmayacaq.Heç vaxt küləyi dişləyə bilməyəcəm.Bütün günü heç bir şeyə yaramayan bivec bir işlə məşğul olmağın azmış kimi sabahkı işinin də bu günkündən fərqlənməyəcəyini bilirsən.Günlərlə eyni işi gördükcə sadələşir,avamlaşır,tormozlanır,unutqanlaşır,heyvanlaşırsan.Yorğunluq hissindən başqa bütün hisslərin çıxdaş olur.Heç sevinc hissin də sənə gərək olmur.Sevinc hissi iş prosesində yalnız başarılması güc olan işlər görüldükdə əmələ gəlir.Sənin bu gün başardığın iş hər gün başardığın,sabah da başaracağın işdirsə heç sevinməyə də lüzum qalmır.Çiy ət yeməyi tərgitmiş insanın kor bağırsağı öz funksiyasını itirib bağırsaq sistemində heç bir fəaliyyəti olmayan çıxıntıya çevrildiyi kimi istifadəsiz qalan hisslərim,düşüncələrim,qabiliyyətlərim,xatirələrim,xəyallarım da çıxdaş olmağa başlayırdı.Bütün bu unutqanlıqların,geriləmələrin,passivləşmələrin,donuqlaşmaların,paslanmaların qarşısını almaq üçün on birinci gün nahar vaxtına kimi heç yarısını görüb qurtarmadığım işi dayandırmağı qərara aldım.Nahardan sonra leytenant Hermesovun qəbuluna gedib artıq yorulduğumu,bu işdən bezdiyimi mənə başqa iş vermələrini xahiş etdim.Əks halda işləməyəcəyimi söylədim.Hermesov heç nə demədi.30 Əlimə içinə sıçıb – işəyəcəyim bir vedrə verib gətirib saldılar kameraya.Çarpayını da qatlayıb divardakı qıynağa keçirərək kilidlədilər.Çəkmələrimi də almışdılar.Ayaqyalın betonun üstündə dayanmaq olmurdu.Soyuq böyrəklərimə işləyirdi.Yerimdə atılıb-düşürdüm ki,döşəmə ilə çox təmasda olmayım.Axşama doğru yorğunluq və aclıq məni əldən salmışdı.Döşəməyə uzanıb yatdım.Zatən başqa çarəm də qalmamışdı.Səhər böyrəklərim və mədəmdəki sancıdan ayıldım.Xeylaq çömbəlmə otursam da ağrı keçmək bilmirdi.Göbəyimin ətrafındakı kəskin ağrılardan ikiqat olmuşdum.İşəməyim də gəlirdi.Kameranın küncünə qoyduğum vedrəyə tırıqlayandan sonra qarnımdakı ağrılar bir az səngidi.31 Nə qədər bağırıb köməyə çağırsam da hay verən yox idi.Dəmir qapını var qüvvəmlə döyəcləməyimə baxmayaraq qapını açan olmadı.Küncdə çömbəlmə oturub bədənimdəki ağrıları unutmağa çalışırdım.Leni düşünürdüm; gecə vaxtı qazılmış torpaqda parıldayan bir ovuc soxulcana bənzəyən sarı saçlarını,heyva kimi bərk döşlərini,kürəyindəki,qollarındakı incə,narın tüklərini.Ağrıdan bir-birinə sıxdığı 12 dodaqlarını,yalvarıcı pıçıltılarını.Onun başına gələnləri,ona verilən cəzaları düşünürdüm.Leyə verilən cəza mənim qarnımdakı sancılar qədər dözülməzdirmi görəsən? 32 Bu vəziyyətdə nə qədər oturduğumu unutmuşdum.Bəlkə yarım saat,bəlkə iki saat,bəlkə də bütün günü.Ayağa qalxanda dayana bilmirdim,ayaqlarım tamamilə keyimişdi.Divardan tuta – tuta birtəhər qapıya doğru getdim.Yenə qapını döyəclədim,amma bu dəfə gücdən düşmüş yumruqlarımı asta – asta qapıya vururdum.Qollarımda heç güc qalmamışdı.Taqətim kəsilmişdi.Başıma gələnlər azmış kimi vedrədəki nəcisin iyi də bir yandan ürəyimi bulandırır,dərdimə dərd qatırdı.Yaxınlaşıb vedrəyə yaxşıca bir təpik ilişdirməklə acığımı bu cansız tənəkədən çıxmaq istərkən səndələyib yerə yıxıldım.33 Ayılanda özümü kameranın ortasında kürəyi üstə uzanmış vəziyyətdə gördüm.Bir ayağım vedrənin içində idi.Kameradan və pox-püsür bulaşmış üst – başımdan nəcis iyi gəlirdi.Qarnımdakı sancılar kəsmək yerinə daha da artmışdı.Başqa vaxt olsaydı bu cür oxşar vəziyyətdə mütləq siqaret çəkmək istəyərdim.Lakin indi siqaret çəkmək də yadımdan çıxmışdı.Onsuz kameraya yollayarkən “Astra”mı almışdılar.İndi yalnız yemək istəyirdim,doyunca yemək və içmək.İştirak elədiyim məclislər – ad günləri,toylar,yığıncaqlar hamısı bir-bir fraqment kimi gözümün önündən keçir,masalara düzülmüş yeməklər gözümün qabağında canlanırdı.Onların tamlarını ağzımda hiss eləməyə çalışır iştahla ağzımı marçıldadırdım.Fəqət ağzım quru idi.Heç ağız suyum da qalmamışdı.Bayırdan gələn marş səslərinə gözlərimi açdım.Əsgərlərlə dustaqlar “Yat”dan qabaq sıravi yerişlərlə əsgər marşları oxuyurdular.Soyuqdan,içimdəki ağrılardan bütün bədənim gizildəyirdi.Güc – bəla ilə o biri böyrüm üstə çevrildim.Gözlərim təzədən yumuldu.Sözlərini yaxşı bildiyim bu marşdan qulağımda qalan sadəcə boğuq uğultular idi.34 Gözlərimi açanda çarpayıda uzanmışdım.Nə qədər vaxt huşsuz qaldığımı bilmirdim.Tavandakı lampa zəif işıqla parıldayırdı.Üstümdə adyal var idi.Adyalın ucundan dartıb başıma sarı çəkdim və bərk-bərk büründüm.Buraya düşəndən heç adyalla yatmamışdım.Həm sarılmağa da ehtiyacım var idi.Bir azdan yenə gözlərimi açıb başımı adyalın altından çıxartdım.Ətrafa göz gəzdirdim.Çarpayının yanına stulun üstünə iki dilim çörək,bir stəkan alma qurusu kompotu və bir boşqab kartof püresi qoyulmuşdu.Azca dikəlib stəkanı başıma çəkdim,sonra püreyə girişdim.Pürenin üstündə bir lomba tuşonka sousu var idi.Arada ondan da qaşıqlayırdım.Ən axırda çörək dilimlərini yedim.Çörəkləri qəsdən axıra saxlamışdım ki,çoxlu çeynəyib doya bilim.Sonra təzədən yuxuya getdim.Heç bu qədər rahat yatmamışdım.Böyrəklərimdə xəfif ağrılar qalmaqda idi.35 Məni sirkələyən leytenant Hermesov idi.-Hə əsgər ağlın başına gəldi?-dedi-Bəli – cavab verdim.-O zaman bu gün də dincəl sabahdan yenə işinin başına qayıdacaqsan.36 İşə başlamamışdan qabaq qollarımı açıb bütün qüvvəmlə sərin,təravətli səhər mehini içimə çəkdim.Hava isti çay kimi içimə yayıldıqca xoşallanırdım.Anam yadıma düşdü.Bir siqaret yandırdım.Yenidən işimə başlayan kimi Leytenant Hermesov bir paçka “Astra” vermişdi.37 Halsız olduğum üçün zəif işləyirdim.Günortaya qədər daşın yarısını ancaq daşıyıb qalaq vura bilmişdim.Günorta leytenant Hermesov gəlib məni danladı.Çox zəif işlədiyimi söylədi.Gücdən düşdüyümü desəm də yenə kameraya salıb ac saxlayacağı ilə hədələdi.13 38 İki gün sonra bütün qüvvəm yenidən bərpa olmuşdu.Amma yenə də can çəkə-çəkə işləyirdim.Bir ara özümü inandırmağa çalışdım ki,guya kiçik əmim evləndikdən sonra baba yurdundan köçüb özümüzə tikdiyimiz evin kubiklərini daşıyıram.Xeyri olmadı.Ən çətini özünü aldatmaqdı.İnsan təbiətən iki şəxsiyyətlidi.Birini aldadanda o biri şeytanlıq edib digərinə aldadıldığını söyləyir.Bu fikrimdən daşındım.Təsəllinin başqa bir yolunu seçdim; daşları daşıyıb kub formasında deyil,piramida formasında yığdım.Bu yolla işə həvəsimi artırırdım.Daşları maraqla daşıyır,ehtiyatla piramida formasında düzürdüm.Piramida hazır olandan sonra bir siqaret yandırıb zəhmətimin bəhrəsinə riqqətlə tamaşa etdim.Çavuş piramidaya baxıb heç nə söyləmədi,sadəcə sağ əlinin şəhadət barmağını gicgahında fırlatdı.Nə demək istədiyi bəlli idi.39 Günorta leytenant da gəlib piramidamı gördü.Acığından piramidanın üstünə çıxıb daşları təpikləyərək aşırdı.Götümə elə bir təpik ilişdirdi ki,daşşaqlarım qarnıma girdi.Məni aparıb karserə saldılar.Cəmi bir gecə qaldım orda.40 Karserdən çıxandan sonra hər şey yolunda getməyə başladı.Başımı aşağı salıb hər gün bir yığın daşı bir yerdən başqa yerə daşıyır,sonra təzədən qaytarıb öz yerinə yığırdım.Mükafatım isə bir paçka “Astra” idi.Günlərin sayını itirmişdim.Mənimçün günlər gündə iki dəfə min dənə daşı bir yerdən başqa yerə daşımaqdan ibarət idi.Günəşin çıxıb batmasının mənim üçün bir anlamı qalmamışdı.Ümumiyyətlə mənim üçün gün iki hissəyə bölünmüşdü.Bir Yer günü mənim iki günüm idi.Səhər yeməkdən sonra günortaya qədər bir gün – bu müddətə kubikləri Leytenant Hermesovun tapşırdığı yerə daşıyıb qalaq vurmuş olurdum-bir də günortadan sonrakı gün-kubikləri qaytarıb əvvəlki yerində düzürdüm.Cəzamın daş daşımaq olduğunu biləndə sevincimin həddi-hüdudu olmamışdı.Elə bilirdim bu iş su içmək kimi bir şeydir.Bütün günü çöldə-bayırda uzun ağac parçasını paçası arasına alıb at kimi ora-bura çapmış kənd uşağı üçün min dənə daşı daşımaq nə idi ki? Amma sən demə əsgər bir altı ay arpa yarması yeməkdən bezdiyi kimi,mən də daş daşımaqdan bezəcəkdim.Çün mənim işimin heç bir anlamı yox idi.Faydasız idi.Xəlbirlə su daşımaq kimi bir şey idi.Hər gün eyni yolu qət edərək gündə min dənə daşı o tərəf bu tərəfə daşı.Xəyali bir saatın kəfkiri kimi bircə addım da kənara çıxmadan öz amplitudanda hərəkət elə.Yer kürəsi kimi yerində fırlan.Dünyanın nə murdar şakəri varmış,milyard illər yerində fırlanır,eyni yolu gedir! Durğun su iy verdiyi kimi Yer də bir yerdə dövrə vurmaqdan məhv olub gedəcək.Yer kürəsi öz yerində fırlanmasaydı qiyamət də olmazdı.Qiyamət gününün varlığının fiziki üsulla təsdiqi,idealist sualın materialist cavabı.41 Daha kamera gecələr soyuq olmurdu.Adyala da ehtiyac qalmamışdı.Amma keçən həftənin bazar günü gecəsi yamanca titrətmişdim – həftənin hansı gününün olduğunu bir növbətçinin digərinə-“Bu bazarı da beləcə yola verdik”-deməsiylə bilmişdim.Həmən günü,yəni bazar günü səhər yazın lap axırları olmasına və öncəki günün hədsiz isti keçməsinə baxmayaraq-o qədər isti keçmişdi ki,istiyə davam gətirə bilmədiyimdən günortadan sonra çavuş Xaronovu Leytenant Hermesovun yanına yollayıb ikindi çağınadək işi saxlamağı xahiş etmiş,amma müsbət cavab ala bilməmişdim-çox güclü yağış yağdı.Səhər tezdən başlayan yağış günortadan sonrayadək davam elədi.Artıq çeşt vaxtı curumbur su olmuşdum.Həmən gün də işi saxlamaq xahişimə rədd cavabı alandan sonra axşama kimi daşları daşıya-daşıya hərbi xidmətimin bu müddətinə qədər mənə ən xırda pisliyi dəyən-azca gözünü bərəldən,səsini qaldıran-zabitlərin hamısının var-yoxlarını,ənkə böyüklərini,nəsil nəcabətlərini söymüşdüm.Gözüm elə qızmışdı ki,hətta bizim kəndçi zabiti də söyürdüm.Nəticə gözlənilməz oldu,nə vaxt daşları daşıyıb qurtardığımı belə bilmədim.O gündən sonra hər gün belə etməyə başladım,beləcə saat kəfkiri kimi bütün günü o tərəf bu tərəfə get-gəl edə-edə eyni trayektoriya cızdıqca dodaqaltı mırıldanır,söyüş söyür,hətta bütün 14 qabiliyyətimi,ağlımı işə salaraq yeni və daha kəsərli söyüşlər icad edirdim.Əsgərlikdə bu cür obrazlı söyüşlər çox uydurulur.42 Yağışın fəsadını gecə hiss elədim; narahat yataqda o tərəf-bu tərəfə çevrilir,titrəyirdim.İlk gecəki kimi soyuq olmasına baxmayaraq nə qədər yalvarsam,çığır-bağır salsam da adyal verən olmadı.Yenə də ilk gecə olduğu kimi döləbənzər şəkildə büzüşüb uzanmışdım.Bu dəfəki üşütmə içəridən olduğundan nə diz qapaqlarıma üfürmək,nə də sürəkli osturmaq məni qızdırmırdı.43 Həmən gecə sayıqlamalar içində sirli bir yuxu gördüm; ucsuz – bucaqsız səhranın ortasında,bir qalaq daşın yanında dayanmışam.Arabir alnımdan süzülən tər damlalarını əlimin dalı ilə silə-silə qalaqdan daş götürüb hara isə daşıyıram.Hara daşıdığımı bilmirəm.Daşıdıqca yol bitmir.Daşı yerə qoyan kimi təzədən qalağın yanında peyda oluram.Yenə qalaqdan bir daş götürüb bilmədyim yerə aparıram.Gün də göydən şığıyır.Bu dəm yanımda uzun ağ əbada ağsaçlı bir qoca zühur elədi.-Neynəyirsən,oğul?-Guya görmürsən? – bunu lap astadan deyirəm ki,eşitməsin.-Daş daşıyıram,Dədə.-Nə üçün daşıyırsan,oğul?-Sənin üçün daşıyıram,Dədə.-Niyə,oğul?-Ehram tikəcəyəm sənə,Dədə.-İşin bitməsinə çoxmu qalıb,oğul?-Hələ təzə başlamışam,Dədə.-Bəs hara daşıyırsan,oğul?-Zimbabveyə daşıyıram,Dədə.-Ora haradı,oğul!-Bilmirəm,Dədə!-Tək işləyirsənmi,oğul?-Tək işləyirəm,Dədə.-İşin ağırdırmı,oğul?-Yox,Dədə.-Çoxmu tərləmisən,oğul?-Az tərləmişəm,Dədə.Dədənin yersiz sualları məni lap bezdirirdi.Bu qoca hardan çıxdı bilmirəm.Ondan qırılmağa çalışırkən birdən Dədənin keçmiş sualı ilə növbəti sualı arasında ani pauza yaxaladım.Tezcə bu fürsətdən yararlanaraq kömürsındıran çəkic kimi sual zərbələrinə girişirəm.-Yayın cırcırama istisində bu şələ saqqalda gəzmək sənə əziyyət vermir,Dədə?-Verir,oğul.-Nə,Dədə?-Əziyyət,oğul.-Çoxmu isti olur,Dədə?-Çox,oğul.-Bə niyə qırxmırsan,Dədə?-Dədənin gərək saqqalı olsun,oğul?-Bu boyda,Dədə?-Bu boyda,oğul.-Saqqalsız olmaz,Dədə?-Olmaz,oğul.-Niyə,Dədə?-Saqqalı olmayanın sözü keçməz,oğul.-Əlindəki nədi,Dədə?-Yabadı,oğul.-Yabanı neynəyirsən,Dədə? 15-Əsa kimi işlədirəm,oğul.-Bəs qabaq Dədələr çomaq gəzdirmirdi,Dədə?-Tay belə dəbdi,oğul.İndi Qərbə inteqrasiya zamanıdır,oğul.Orada isə Dədələr çomaq yerinə yaba gəzdirirlər.Poseydon həmişə yabaya oxşayan üçqıynaq əsa gəzdirib.Mən də stilimi dəyişmişəm,oğul.-Deyəsən bu dəfə o mənim vecsiz suallarımdan bezməyə başlamışdı.Ona görə də yenidən insiativi əsa tutmadığı boş əlinə aldı.-Boyun nə oğul?-178,Dədə.-Yaşın nə,oğul?-19,Dədə.-Yaşını tale verdi adını mən verirəm,oğul.Qərbə inteqrasiya etdiyimiz zamanda sənin adın da Qərb yönümlü olsun,oğul.Qoy adın Sizif.44 Qan-tər içində gözlərimi açıb xeyli müddət boz divara zilləyərək süst halda qaldım.Bütün gecəni sayıqlamışdım.Qapı arxasında nəzarətçilərin səsləri eşidilirdi.Mirmehdi Homersoy adlı nəzarətçi yenə səsinin gur yerinə salıb digərinə nəsə başa salırdı:“.qaraçı əsilli serb rejissoru Emir Kusturitsa yeni proyekt üzərində işləyir.Onu bəzən “Qaraçı Fellini” də çağırırlar.Yəqin sən onun filmlərinə heç baxmamısan,amma təxris olduqdan sonra mütləq tap bax.Sən yazıq “Dədə Qorqud”dan başqa nəyə baxmısanki.Amma yaxşı ki,heç olmaya o filmə baxmısan.Onun yeni proyekti də bax elə “Dədə Qorqud”la bağlıdır.Bilirsən,bir dənə də italyan yazıçı-semiotiki var.Umberto Eko.Düzdür mən hələ onu oxumamışam,təxrisdən sonra mütləq oxuyacam.O deyir ki,üçüncü dünya ölkələrinin yəni,bizim kimi ölkələrin yazıçılarının əsərlərini götürüb yenidən işləməklə şedevr əsərlər yaratmaq olar.Təqribən bu cür deyir.Buna ədəbiyyatda və memarlıqda dekonstruksiya deyirlər.Kusturitsa da onun bu fikrinə əsaslanaraq üçüncü dünya ölkələri rejissorlarının filmlərini götürüb dekonstruksiya edəcək.Özü də bilirsən hansı filmdən başlayacaq? Bizim “Dədə Qorqud”dan.Bu filmdən başlamağı isə guya ona Rüstəm İbrahimbəyov məsləhət görüb.Bilmirsən niyə! Deyim bil.Rüstəm İbrahimbəyovla Anarın üzdə,cəmiyyət içində belə yaxın,doğma olmaqlarına baxma,içlərində qırırlar bir-birlərini.İbrahimbəyov da Emirə Anarın ssenari müəllifi olduğu bu filmi məsləhət görməklə mətnaltı olaraq Anara bu mesajı vermək istəyir:“ Bax gör Emir sənin poxundan necə konfet düzəltdi.Sənin isə gül kimi əsəri ala-murdar eləyib atdın bu avam camaatın ağzına.Sən ssenari nədir bilməzsən.Əsl ssenarist gərək Kann festifalında yer tutsun.Sən get qəlyanını çək.Heminquey olub mənimçün.Səndə o hünər hardaydı ki,atanın intihar etdiyi tüfənglə özünü vurasan.Heç atanın tüfəngi olubki,ay yazıq ”.Əminəm onun Anara göndərmək istədiyi mesaj bu cürdür.Keçən dəfə Emir qəzetlərin birində yeni ssenarinin ucundan-qulağından da danışmışdı.“Dədə Qorqud” dastanı ilə Qədim Yunan mifologiyasını sintez etmək fikrindədir.Onlar arasında çoxlu oxşarlıqlar var; İç Oğuzla Dış Oğuz yunanlarla troyalıların oxşarıdır,Dədə Qorqud,Zevsin,Poseydonun.Qazan xan,Arus,Beyrək isə titanların,müxtəlif yarıtanrı varlıqların,pəhləvanların-Herkulesin,Odisseyin,Aqamemnonun,Hektorun və s.Bu sintez formada da açıq-aşkar özünü göstərəcək.Guya bu dəfə Dədə Qorqudun əlində çomaq deyil,dəniz tanrısı Poseydonun üçqıynaq əsası-yaba olacaq.Özü də burada gorqazan yerinə daş daşıyan obrazı yaradacaq.O daşı daşıyacaq,daşıyacaq,daşıyacaq daş isə qurtarmaq bilməyəcək.Qalaqdan daş götürdükcə qalaq azalmaq yerinə daha da artacaq.Dədəyə öləndən sonra Misir fironları kimi mumyalanıb gələcək nəsillərə saxlanılması üçün ehram tikildiyinə görə daşlar da bu ehramın tikintisinə daşınır.Fikir vermisənsə Lenini də bu cür mumyalamışdılar ki,onu da gələcək nəsillərə yadigar saxlasınlar.Mayakovski demiş; “Lenin yaşayıb,Lenin yaşayır,Lenin yaşayacaq!”.Leninin mavzoleyinin piramida formasında olması da təsadüfi deyil.Qədim Misir inanclarına görə mükəmməl surətdə mumyalanmış adam yenidən dünyaya gələcəkdir.Bu məqsədlə də Lenini mumyalayanlar yeni tibbi üsullar axtarmaqla yanaşı qədim salnamələri də eşələməyə məcbur olmuşdular.Qədim Yunan Mifologiyasında belə bir obraz var-Sizif,Eolun oğlu.Sisif də deyirlər.Tanrılar Sizifə günah işlədiyi üçün Aidin yeraltı məmləkətində böyük bir daşı itələyərək dağın zirvəsinə 16 qaldırmağı tapşırırlar.O daşı daşıyıb zirvəyə çathaçatda daş əlindən yuvarlanıb təpədən yamaca düşür.O daşı təzədən yuxarı qaldırmağa məcbur olur.Beləcə dayanmadan daşı daşıyır.Fəlsəfədə buna “Sizif əməyi” deyirlər.Bəs elə bilirsən general Zevsoz bu gicbəsərə nahaq yerə Sizif deyir? Görmürsən hər dəfə hissə komandirinə zəng vuranda deyir ki,Sizif nətərdi,yaşayır? Bax bu nadürüst də bir növ “Sizif əməyi” ilə məşğuldur,gördüyü işin nə bir faydası,nə də mənası var”.O bu söhbəti səhəri gün axşam yeməyindən sonra İdman şəhərciyində dincələrkən başına yığılmış əsgər və məhbuslara təkrar nəql elədi.Məni də Sizifin canlı prototipi kimi hamıya nümayiş etdirdi.Sanki mən muzey eksponatı idim.Dinməzcə dayanıb ağcaqanad kimi üstümə daraşmış nəzərlərin dağılışıb itməsini gözləyərkən Le ilə keçmiş xoş günlərimizi dumanlı da olsa xatırlamağa çalışırdım.45 Mirmehdi Homersoy ali təhsilli əsgərlərdən idi.Hissədəki əksər əsgərlərdən üç – dörd yaş böyük idi.Ali təhsillilər bizdən altı ay az xidmət edirdilər.Onlara paxıllığımız tutduğundan zarafatla “dux-dembel” deyib onları cırnadardıq.“Dux” gənc əsgərlərə deyirlər,ruscadakı “dux”-“ruh” anlamından gəlir.Gənc əsgərlər də ruh kimidirlər,heç kəs tərəfindən görünmürlər,səsləri eşidilmir,qısası onları adam yerinə qoyan olmur.Dembel isə demobilizasiya olunan əsgərə verilən addır.Ali təhsillilər biz orta təhsillilərdən altı ay az xidmət etdikləri üçün onlara “dux-dembel” adı qoymuşduq.Qulluq etdiyim hissədə də dux-dembellər bol idi.Yaşlı olduqlarına görə çavuşlar onlara çox qulluq buyurmazdılar,yalnız çıxılmaz zərurət yarandıqda onları kazarmanın döşəməsini yumaq,meydançanı süpürmək,tualeti təmizləmək kimi ağır,fiziki və nisbətən alçaldıcı işlərə yollayardılar.Onun mənə bu cür aşağılayıcı şəkildə işarə eləməsinə heç təəccüblənmədim də.Hissədə bütün məhbuslar ondan qorxurdu.O məhbuslara əziyyət verməkdən xoşlanırdı.Məhbusları saatlarla bir əlini göyə qaldırıb “Lenin vəziyyəti”ndə dayanmağa məcbur edirdi.Ya da səhər çağı tualetə yollanarkən bu işlərə bir dəqiqədən artıq vaxt sərf edildikdə bütün tağımı əlli-yüz dəfə tualetdən qovub təzədən komandayla içəri salmaqla psixoloji və fizioloji yormayana kimi əl çəkməzdi.Bir də görürdün bütün məhbusları yuyunma otağının böyrünə toplayıb – qərargahdan buralar görünmürdü – jim elətdirir ( “ağır” kateqoriyalı məhbus sayıldığım üçün məni Homersoyun “yüngül” işgəncələrinə daxil eləmirdilər,mənim öz işim vardı,olanlardan isə üstümdə dayanan nəzarətçi çavuşdan siqaret çəkdiyimiz zaman xəbər tuturdum.O Homersoyun məhbuslara çəkdirdiklərini böyük şövqlə mənə danışardı.).Ən qəribəsi də bu idi ki,o öz əməllərini elmi faktlarla əsaslandırmağa çalışardı.Tez-tez “Zimbardo effekti” deyilən elmi təcrübədən danışırdı.O bu elmi təcrübəyə əsaslanaraq deyirdi ki,tabeçiliyində olana zülm,işgəncə vermək,qəddarlıq etmək insanın xislətidir.Yetər ki,sən ona ixtiyar ver.Tabeçilikdə olan nə qədər sakit,itaətkar,sözə baxan olur olsun,xeyri yoxdur,tabe edən yenə də bu itaətkarlıqdan qane olmayacaq.Səlahiyyətlərindən yararlanıb şiddəti,işgəncəni,qəddarlığı daha da artıracaq.İnsan təbiətən sadistdir,sadəcə bəzilərində sadizmin üzə çıxmasına şərait yaranır,digərlərində yaranmır.Zimbardo adlı bir psixoloq 1971-ci ildə Stenford universtitetinin zirzəmisini “türmə”yə çevirərək apardığı təcrübənin nəticəsində bu qənaətə gəlibmiş.Başım çıxmır,Zimbardo məşhurlaşmaq üçün min hoqqadan çıxacaq,altını biz çəkəcəkmişik.46 Günəşin qərbə çatmağına bir şey qalmamışdı,mənsə o tərəf bu tərəfə daşınmaqdan tinləri qartmaq bağlamış mişar daşlarını bir-bir qarnımın üstünə alaraq dodağımın altında cürbəcür söyüşlər mırıldana – mırıldana ehtiyatla daşıyıb əvvəlki yerində səliqə ilə qalaqlayardım.Hələ daşınmalı yüz daş qalmışdı,onları da daşıyıb qurtarana kimi axşam yeməyinin vaxtı çatacaqdı.Bu dəm uzunboy,arıq bir əsgər gəlib təxris olunmağımızın muştuluğunu verdi.Çavuş Xaronovun sevincinin həddi-hüdudu yox idi,sevindiyindən bilmirdi nə etsin.Mən də onun sevincinə şərik oldum-kölgəlikdə əyləşib onun siqaretindən iki-üç gilə çəkdim.Başqa vaxt yalvarsam belə bir gilə siqaret vermədiyi halda indi paçkanı açıb ortalığa tullamışdı,sevinc özü ilə comərdlik gətirmişdi.O elə hey təxris olandan sonra nə edəcəyi haqda ürək dolusu danışır – ilk işi bazlıq eləyib il yarımda bədənində toplanılmış mənfi enerjini 17 üzərindən atmaq olacaqdı – arada da əliylə kürəyimə vururdu,ikimiz də eyni dövrün çağırışçıları olduğumuza görə mən də təxris olacaqdım.Siqaretdən doyandan sonra-bir gilə də qulaqdibi götürdüm-ayağa durub qalan daşları daşımağa başladım və bu müddət ərzində bəzi şeylər haqqında yüngülcə düşündüm.47 Dünən nahardan qabaq leytenant Hermesov işimi yoxlamağa gələndə heç vaxt əlindən düşməyən telefonunu mənə uzadıb evlə danışmaq istəyib istəmədiyimi soruşmuşdu.10 manatlıq konturun qarşılığında evə zəng edib geri zəng vurmalarını söyləyə bilərdim.Konturu evdən yükləyəcəkdilər.Leytenantın kələyinə düşməməkdən ötrü təklifi ilə razılaşmadım.Onsuz həbsə düşəndən sonra hissədən evə zəng edib mənim əlahiddə hərbi tapşırıqla əlaqədar başqa bir hissəyə köçürüldüyümü,tapşırığın məxfiliyini qorumaq məqsədilə bu müddət ərzində evə zəng vura bilməyəcəyimi söyləmişdilər.Bunları təcridxanaya təzə gələndə leytenant Hermesov söyləmişdi mənə.Leytenant Hermesov pərtliyini biruzə verməməkdən ötrü mənə bir-iki tapşırıq verib çıxıb getdi.Yəqin atamla anam hər gecə gözlərini yummamışdan qabaq mənim ölkənin məxfi hərbi hissələrindən birində vətənin və millətin təhlükəsizliyini təmin edəcək çox məxfi bir əməliyyatla məşğul olmağımı müzakirə edirlər.Atam anama öz hərbi təcrübəsindən danışır,qəhrəmanlıqdan,igidlikdən dəm vurur,anam isə bacardıqca göz yaşlarını saxlamağa çalışır.Kövrək qəlbli anam hər səhər və gecə mənim üçün dua edir,mənə ölkənin bu taleyüklü məsələsini həll etməkdə kömək etməsi üçün Allaha yalvarır,televizorda əsgərlərdən bəhs edən bir veriliş gördükdə dözməyib gizlin – gizlin hıçqırır,hər dəfə cəbhə xəttində sakitlik pozulduqda anamın gözləri qaynar dağ bulaqlarına dönür,iştahası küsmüş yazıq arvad qabağındakı yeməyə toxunmadan necə vardısa eləcə də aparıb qazana tökür.Ya da öz boşqabını bir porsiya ilə doymayan atamın qabağına itələyir.Əslində mən “Saidovun diyarı”na düşən gündən zəng edib evdəkiləri başıma gələnlərdən hali eləmək fikrində idim.Lakin həbsimin ilk günlərində bu mümkün olan bir şey deyildi.Bir müddət sonra isə bu istəyim tədricən azalmağa başladı.Sanki mənim daşıdığım daşlar ailəmə olan həsrət qalağının üstündən götürülürdü.Bu qalaq hər gün bir az azala – azala yerində həsrət xəkələri buraxaraq tamamilə tükəndi.Bu həsrətin yerində donmuş bir kütlə,bulanıq bir buz parçası qalmışdı.Mən indi mühüm bir əməliyyatı yerinə yetirməyə çalışan,lakin yüklənmiş,restarta ehtiyacı olan kompüterə bənzəyirdim.“Keyz”imdəki bütün hissələr yalnız bir əməliyyatı həll etməyə cəmlənmişdilər-bir yığın kubiki bir yerdən başqa yerə daşımağa.Ailəm,qohumlarım,xatirələrim,gələcəyim,arzularım,xəyallarım.isə mərkəzində dayandığım bir çevrənin mən tərəfdən çox bulanıq şəkildə görünən bir nöqtəsində dayanmışdılar.Oradan mənə bircə millimetr də yaxınlaşmaq olmazdı.Çünki bunu mən istəmirdim.Bu mühasirədən çıxa bilməyəcəyini başa düşən əsgərin əsir düşməkdən qorxsa belə silahını yerə atıb təslim olmasına bənzəsə də,həmən əsgərdən fərqli olaraq mən bu mühasirədən çıxmaq arzusunda deyildim.Biləks,sanki bütün ömrüm boyu bu müharibəni arzulamışam,bütün ömrüm boyu bu daşları daşımaq,daşımaq,elə hey daşımaq arzusunda olmuşam.Və indi mənim üçün dünyada daş daşımaqdan şirin,daş daşımaqdan əziz,daş daşımaqdan fərəhli,daş daşımaqdan sevimli bir iş yoxdur.Ailəm də,qohumlarım da,xatirələrim də,gələcəyim də,arzularım da,xəyallarım da.gözləyə bilər.Mən daş daşıyıram.48 Axşam yeməyi ərəfəsində təxris əmrləri çıxmış əsgərlər qışqır-bağır salmışdılar.Mən qışqır-bağırçıların arasında deyildim,digər məhbuslarla köşkdə oturub dinməzcə onlara baxırdım.Qışqır – bağırları üstündə hissə komandiri polkovnik Saidov bütün təxrisçiləri toplayıb “Yat” komandasına qədər farağat vəziyyətində Aya baxmağı əmr elədi.Mən qarışıq üçü dustaq olmaqla biz on iki nəfər əsgər saat onadək farağat vəziyyətində Ayın çıxmasına,şişman arvadlar kimi ağır-ağır hərəkət etməsinə tamaşa edirdik.Ömrümdə ilk dəfə Aya bu qədər nifrət edirdim.Cərgədə durduğumuz sırada hər kəs əsgərliyə qədər ki həyatından,əsgərlikdən sonra nə edəcəyi haqqında pıçıltıyla danışırdı.Aradabir də komandir Saidovu söyürdülər.Mən isə ağzıma su alıb dayanmışdım.Yatmaq istəyirdim.Səhər işim vardı.49 18 Babamgilin qonşuluğunda yaşlı bir kişi vardı,cavanlıqda möhkəm vuran imiş,yaşlaşandan sonra görür içməkdən heç nə çıxmır,içib min fasona düşür,kənddə-kəsəkdə biabır olur,uşaqlarını da hörmətdən salır,odur ki,özünü verir mollalığa.O vaxtlar bizim kənddə molla tək-tük idi.Novruz bayramında,hüzrdə,qəbr üstündə “Yasin” oxutdurmağa molla tapılmırdı,qonşu da əlinə bir çərəkə götürüb kəndlilərin ölənləri üçün yasin oxumağa başladı.Oxuduqca qohum-qonşu,oğul-uşaq yanında hörmətə minirdi.Sonra bir gün iflic vurdu.Daha mollalıq edə bilmədi,uşaqları da onu aparıb atdılar həyətin bir küncündəki daxmaya.Elə ordaca gəbərdi.Bir gün axşam vaxtı uşaqlarla qapı ağzına tökülmüş qum təpəsində eşələnirdik.O da evinə gedirdi.Necə oldusa biz bir-birimizə göyün ənginliklərində naringi kimi parlayan yeni çıxmış Ayı göstərəsi olduq.Yanımızdan keçən qonşumuz da bir anlıq ayaq saxlayıb yaşlılara məxsus nurani,sakit səslə bizə Ay çıxanda salavat çevirərlər deyib sonra üzünə göydən asılmış naringiyə bənzəyən Aya sarı çevirərək əlini üzünə çəkə-çəkə üç dəfə salavat çevirdi.O salavatın sözlərini bir neçə dəfə ucadan deyib bizə də təkrar elətdirdi.Biz artıq onu unudub Aya baxa-baxa sürəkli salavat çevirirdik.Qoca doqqazdan içəri daxil olduqda qapı arxasınca tappıltıyla örtüldü.Həmən gün axşam babama qonşumuzun tövsiyəsini söylədikdə dünənə qədər butulkanın götündən yapışırdı,indi molla olub mənimçün deyə hirslə söyləndi.Babamın tənqidinə baxmayaraq qonşusunun nəsihətini unutmadım və o gündən hər dəfə Ay gördükdə salavat çevirməyə başladım.Bu gün isə salavat çevirmirdim,farağat vəziyyətində dayanıb məni yuxumdan eləyən Aya baxırdım.Bu dəfə Ay olduqca çirkin göründü,ilk dəfə idi göy cisimlərinə qarşı bu qədər nifrət duyurdum.Daşlara,bitkilərə,heyvanlara,hətta insanlara nifrət duyduğum anlar olmuşdu,amma heç vaxt göy cisimlərinə qarşı nifrət duymamışdım.Farağat vəziyyətində Ayı qəzəbli baxışlarla seyr etdiyim zaman özümə söz verdim; heç vaxt sevgilimə “Ay üzlüm” deməyəcəm.Şairlər necə öz sevgililərini bu iyrənc cismə bənzədirmişlər! Yaxşı ki,Leyə ay üzlüm deməmişdim! Və Aya baxa-baxa sevgilim üçün yeni bənzətmə axtarmağa başladım.50 “Yat” komnadasına qədər komandir Saidov eləcə cərgənin qabağında stulda yayxanaraq oturub əlindəki fincanda quru qəhvəylə şəkər tozunu qarışdıra-qarışdıra düzəldiyi qoqilidən qurtumlayır,arada mənasız bir şey deyib bizimlə məzələnirdi.Əsgərlərdən biri ilə belə bir zarafat elədi:“Ə,Allakərimov,təxris olandan sora da çöldə eşşək qayırassan,”-o əsgər də cavabında –“Xeyr,cənab polkovnik,arvad alacam”-deyə cavab verdi.Hamının üz-gözündən hirs yağırdı,mənim üz-gözümdən həm də yuxusuzluq.Çiyin-çiyinə dayandığım əsgərlərdən kimsə dedi ki,polkovnik özü təxris olub bu cəhənnəmdən yaxa qurtara bilmədiyi üçün paxıllığından bizə bu cür alçaldıcı cəza verir.Onu da qınamalı deyil,onsuz hərbiyə gələn bir formanı geyinəndə sevinir,bir də soyunanda.Bəli,bu təxris olunacaq binəvalar əsgər formasını soyunacaları günün yaxında olduğunu düşündükcə cəzalı olsalar da sevinirdilər.Mən isə yatmaq istəyirdim,yatmaq və səhər tezdən qalxıb işimə başlamaq.Başqa heç bir şey məni düşündürmürdü,nə təxris,nə evimiz,nə seks,nə də əsgərlikdən sonrakı məşğuliyyətim.51 Səhər yeməyindən sonra nəzarətçi çavuşu gözləmədən özbaşıma iş yerinə gəldim.Zatən təxrisçi olan Xaronovun dünya aləm vecinə deyildi,digərləri kimi o da dembel formasını hazırlamaqla məşğul idi.Bu gun mənə səbəbi naməlum bir güc gəlmişdi,özümü div kimi güclü hiss eləyirdim.Daşları həmişə olduğu kimi bir-bir deyil,iki-iki daşıyırdım.Çeşt vaxtına qədər daşların hamısını daşıyıb qurtarsam da bir damcı belə yorğunluq hiss eləmirdim.Bir az dincəlməyi qərara alaraq böyürtkənin kölgəliyində bir siqaret yandırıb sərin torpağa uzandım.Bir az sonra qalxıb yenə işə girişdim.Günorta yeməyi zamanı çavuş Xaronov məni aparmağa gələndə gözləri kəlləsinə çıxmışdı; təzədən qaytarıb öz yerinə yığdığım daşları daşıyıb qurtarmaq üzrəydim,köhnə qalağın yerində beş-on dənə daş qalmışdı.52 19 Nahardan sonra yenə eyni sürətlə işləyib daş qalağını əvvəlcə zabitin göstərdiyi yerə,sonra isə təzədən qaytarıb əvvəlki yerinə yığdım.Bu gün həmişəkindən iki dəfə artıq çalışmışdım.Yerimə uzananda bir xeyli gözümə yuxu getmədi,xəfifdən yorulmuşdum.Yatmaq istəmirdim,həyəcanla sabahı gözləyirdim ki,tezcə yemək yeyib işimə qaçım.53 Əmrin çıxmasından bir xeyli keçmişdi.Təxrisçilər evə getməyə hazırlaşırdılar,hamısının üzündə sevinc və intizar ifadəsi var idi.Vüsal yaxınlaşdıqca həyəcanları daha da artırdı.Mənim üzümdəsə bu ifadələrdən heç bir əsər-əlamət yox idi,məni düşündürən yalnız daşlarım idi.Artıq məni heç kəs məcbur eləmirdi.Nə çavuş var idi,nə zabit.Hər səhər yeməkdən sonra bir baş iş yerimə gəlir,həmişəki işimlə uğraşırdım.54 Təxrisçi əsgərlər axşamdan hazırlaşmaqdaydılar.Sabah buraxılış idi.Hərbi biletlər paylanıldıqdan sonra hər kəs evinə yollanacaqdı.Həmən gün axşam məni həbsdən azad etdilər.Zabit Hermesov bu gecə əsgərlərlə birlikdə kazarmada yata biləcəyimi söyləsə də təklifindən imtina etdim.Axşam gəzintisindən sonra bir baş kamerama yollandım.Bu darısqal hündür kamera mənim evim olmuşdu artıq,şokoladıya çalan ləkəli divarları belə evimizin üstündə qırmızı gülləri olan aboylu divarlarından doğma idi mənə.Növbətçilərdən biri dəyişilmişdi – təxris olunan çavuş Homersoyun yerinə yenisi keçmişdi.Kameraya girib arxası üstdə dəmir çarpayıya uzandım.Xeyli müddət gözlərimi divardakı dairəvi qan ləkəsindən çəkə bilmədim.Təxris əmrinin çıxmasından əvvəl bir gecə bu ləkə yenə nəzərlərimi cəlb eləmişdi.Onda da yumru ləkəyə bir müddət baxdıqdan sonra bunun nə mənə olduğunu öyrənmək məqsədi ilə qapının bəri tayından növbətçini çağırıb bir iki sual vermişdim.Məndən əvvəl bu kamerada yatmış bir məhbusun qanıymış.Əclafı əsgər zorlamağa cəhd göstərdiyi üçün həbs edib bu kameraya atıblarmış.Kiçik vattlı elektrik lampasının öləngi işığa qərq elədiyi kamerada bütün günü tək tənha qalmağa davam gətirməyən əsgər təngə gəldiyindən korrida döyüşlərində öküzlər qırmızı yaylığa cumduqları kimi var qüvvəsi ilə başını bu divara vurubmuş.“Həmən oğraşın qan ləkəsidir,təkrarlamaq istəmirsən?” – növbətçi əsgər ağzını dəmir qapının balaca dəliyinə dayayıb demişdi.Əsgərin ağzından kənddə yandırdığımız balon qazının qoxusu gəlirdi.55 Həbsdə adam daha həssas olur.Elə bil adamın bədəni ilə birlikdə beynini də dar,hündür,divarları ləkəli kameraya salırlar.Dustağın standart şeylər düşündüyü,eyni hərəkətləri təkrar elədiyi bu ərəfələrdə beyin də dincəlir,gümrahlaşır,ac canavar kimi olur.Nə versən yeyər.“Ləkə” sözü də “ac canavar”ım üçün yağlı quzu cəmdəyinə dönmüşdü,o dəqiqə onu həzmi-rabedən keçirtdi.2003-cü il seçkilərində atam da müxalifətə qoşulmuşdu.İş-gücünü atıb bütün gününü çayxanada kəndimizin sayılıb-seçilən müxalifətçilərinin təşkil etdikləri toplantılarda,qərarların qəbul edilməsində,ölkədə baş verən siyasi proseslərin müzakirəsində cani – dildən iştirak etməklə keçirirdi.Seçkilər bitəndən sonra müxalifətçilərin gündəlik toplantıları yığışdırıldı.Atam da hər gün gecədən keçmiş evə qoltuğunda bir yığın qəzetlə gəlmək şakərini tərgitdi.Həmən ərəfədə atam qorxusundan düz bir ay evdən bayıra çıxmadı.Rayon polisləri keçmiş aktiv müxalifətçiləri dəyişik fəndlərlə ilişdirib ya dama basırdılar,ya da xeyli pul alıb sərbəst buraxırdılar.Nədənsə atama dəymədilər.O dönəmlərdə anam qorxusundan işə getməyən,çöldə təsərrüfatı başsız qoymuş atama acıqlanıb demişdi ki,hər işin bax belə alayarımçıqdı,heç düz-əməlli müxalifətçi də deyilsən,yoxsa səni də tutub basardılar dama.Anam haqsız idi.Çünki atamın müxalifətçilik fəaliyyətindən anama hər işdə yarayan bir yığın qəzet yadigar qalmışdı.Anam qəzetlərlə ocaq yandırır,təndir qalayır,yumurta büküb şəhərə pay göndərirdi.Bir gün yenə anam aşxanada yerdən oturub uzun yubkasının ətəyinə yığdığı yumurtaları qabağına tökdüyü qəzet vərəqlərinə büküb səbətə yığırdı,şəhərə dayımgilə pay göndərəcəkdi.Onun yanında oturub qəzetləri eşələyərkən əlimə “Bizim yol” qəzetinin bir səhifəsi keçdi.İri hərflərlə yazılmış “LƏKƏ” sözün altında bütün səhifəni tutan hekayə var idi.Məktəbdə mütəmadi “Sinifdən xaric oxu”dan cavab verməli olduğumuzdan növbəti dərs üçün bu hekayəni oxumağa düşündüm.20 56 Hekayədə döşəkağına düşmüş ləkədən söhbət gedirdi.Məzmununu unutsam da oradakı açar söz olan “qanlı döşəkağı” ifadəsi indiyəcən yadımda qalıb.Bu ifadənin nə anlama gəldiyini azdan – çoxdan bilsəm də,mənim böyüdüyümü və bəzi şeylərin mənasını artıq anladığımı anama çatdırmaq üçün istehza ilə “qanlı döşəkağı”nın nə demək olduğunu ondan soruşduqda,hirslə qəzeti əlimdən alıb ocağa tulladı.Qəzəbləndiyindən atamın nəslinin dalınca yağlı bir söyüş yağdırdı.Qəzetə heç yumurta da bükmədi.Axşam isə atamı evə əxlaqsız qəzetlər gətirməklə uşaqların tərbiyəsini pozmaqda günahlandırıb qaysaq bağlamış yaranı təzələdi.Səhər biologiya dərsində nəzəri biliklərimi möhkəmləndirmək məqsədilə qonşumuz Vaqifin “Nokia N70”-də bundan bəhs edən bir pornofilmə da baxdım.Döşəkağını qana bulayan zavallı qızcığazın çöhrəsinə dərin iztirab həkk olunmuşdu.57 Burnumu eşib poxunu divarda tapdığım boş yerlərə sürtə-sürtə qan ləkəsinə tamaşa etdikcə uzaq keçmişdəki bu xoş səhnə təkrar gözlərim qarşısında canlanırdı,anam yenə də ocaq başında oturub qəzet vərəqlərinə yumurta bükürdü,təndirə çörək yapırdı,anamın təndirdən çıxardığı,altına xırda,yanmış palçıq qırıntıları yapışmış çörəyin soyumağına macal vermədən nənəmin tutduğu tünd iyli motal şorundan arasına qoyub təndirin başındaca xırçıldadırdım.Bizim hissədə də bu cür hallar olurdu,hətta əsgərlərin içində könüllü ibnəlik edənlər belə tapılırdı.İbnələrin qəbuluna düşmək istəyənlərin isə hissədə sayı – hesabı yox idi.Bir də görürdün ya yağışın,qarın altında qalıb toz – torpaq basmış yararsız yük maşınlarından birinin arxasında,ya tikililərin daldalanacaqlarında,ya da elə kazarmanınca uzaq küncündə bir dəstə əsgər bir ibnənin başına yığılıb bir-birlərinə göz-qulaq ola – ola növbəylə yazığı çaldırırlar.Mən bir dəfə də olsun ibnələrin tamına baxmamışdım,mənim sütül general qızım var idi,o mənə bir ibnənin verə biləcəyi zövqdən daha artığını verirdi.Kayfları qalxan vaxtı ibnəyə dünyanın ən xoş sözlərini söyləyən bu oğlanlar ehtirasları soyuyandan sonra onlarla bir itlə davranılacağından daha pis davranır və bu münasibətlərini onların “kişiyə xas iş” görməmələri ilə əsaslandırırdılar.Elə bil hamamda çimən zaman zarafat adı ilə alətlərini bir – birinin dalına sürtən,bir-birinin alətinin tüklülüyünü,qırışıqlılığını,qaralığını,uzun – güdəliyini lağa qoyub üstündən də bir şillə ilişdirən,şırıltıyla su püskürən duşun altından oğrun – oğrun bir-birlərinin dalına-qabağına baxan bu “kişilər” deyildilər.Məncə bütün kişilərdə ibnəlik istəyi vardır.Amma bəziləri ya daha iradəli olub bunu biruzə verməyə güc tapırlar,ya da iradəsizlikləri ucbatından ibnəliklərini faş edirlər.Uşaq ikən həmyaşıdım olan qızlarla evcik – evcik oynamağım və hər dəfə də öz istəyimlə “şəfqətli ana” rollarında çıxış edib doğuş,uşaq əmizdirmə,körpə altını dəyişmə səhnələrini canlandırmağım yadıma düşdü,bədənim üşəndi.58 Beləcə bir müddət gözlərimi qan ləkəsinə zilləyərək qaldım; qan ləkəsinin sahibini,bizim hissədəki ibnələri – onlardan iyrəndiyim üçün əl-ələ görüşməzdim,bilmək olmazdı əlləri kimin harasına dəyib-düşündüm,sonra general qızını,onunla keçirdiyim asudə növbətçilik gecələrimi.Və sonra evimiz gəldi ağlıma.Kəndin qırağında yerləşən,hasarı boyu söyüd ağacları əkilmiş evimiz.Söyüdlərin dibindən balaca arx keçərdi,hər dəfə arxa su veriləndə söyüdlüyə gələr,cuppulu-cuppulu balıqları tutar,evə gətirib içi ağzınacan su ilə dolu üç kiloluq balona buraxardım.İçinə də çoxlu çörək qırıntıları atardım ki,balıqlar acından qırılmasınlar.Bütün günü balonun ətrafından çəkilməzdim.Səhər duran kimi də ilk işim tualetdən qabaq balona sarı qaçmaq olardı və gördüyüm mənzərədən pərişan halda,naçar yatağa qayıdardım,heç tualetə də getməzdim.Hər dəfə balıqlar cansız vəziyyətdə suyun üzündən sallanardılar.59 Evə gedəndən sonra nə işlə məşğul olacaqdım? Əsgərliyə gələrkən Biləcəridə valideynlərimə sarılıb ağlamamışdım,heç başıma bu cür qəziyyə gələndə də gözlərimdən bir damcı yaş çıxmamışdı.Amma 21 indi? Gözlərim yaşarmışdı,çarəsizlik burulğanında boğulur,nabat istəyən uşaqlar kimi ağlayırdım.Dalbadal çəkdiyim siqaretlər də içimdəki kədər yükünü azaltmağa qadir deyildi.60 Həmən gecə gözlərimi yumammadım.Səhərə qədər xeyli düşündüm.Səhər yeməyindən sonra təxris olmurmuşam,evə getmirmişəm kimi davranaraq iş yerimə gəlib daşları daşımağa başladım.Çeşt vaxtınadək kubikləri daşıya – daşıya düşündüm.Leytenant Hermesov iki əsgərlə gəlib əl –qolumdan yapışıb sürüyə-sürüyə aparanda da düşündüm.Qərargahın qabağında hərbi biletlərin təqdimetməsində də,NBM-dən çıxarkən də düşündüm.Evə qayıdarkən yol boyu avtobusun pəncərəsindən sürətlə aralanan ağaclara baxa-baxa da düşündüm.Və belə bir qərara gəldim:evə çatan günün səhərindən başlayaraq bənna yanında fəhlə işi axtarmağa başlayacam.Əvvəl kəndimizin,sonra ətraf kəndlərin,daha sonra rayonumuzun daşlarını daşıyacam.Artıq rayonda daşımağa daş qalmayanda isə Bakıya gələcək,burada tikinti obyektlərindəki daşları daşıyacam! 22