 1 
 
ƏXLAQİ VƏ PSİXOLOJİ 
ÇATIŞMAZLIQLARIN 
ARAŞDIRILMASI 
MÜƏLLİF: SEYYİD MÜCTƏBA 
MUSƏVİ LARİ 
MÜTƏRCİM: İSMAYIL ƏHMƏDOV 
 
Kitabın adı:........... Əxlaqi və psixoloji 
çatışmazlıqların araşdırılması 
Müəllif:.....................Seyyid Müctəba 
Lari 
Tərcümə edən:...................İsmayıl 
Əhmədov 
Çap 
tarixi:...................................................2000 
Çap 
növbəsi:.......................................Birinci 
Nəşr 
edən:...........................................Hamidun 
«Yüksək əxlaqi xüsusiyyətləri ilə şöhrət 
tapmış atam mərhum Ayətullah Seyyid Əli 
Əsğər Larinin ruhuna ithaf edirəm.» 
(Müəllif) 
 2 
<BASHLIQ1>ƏXLAQ VƏ 
CAVANLAR</BASHLIQ1> 
<BASHLIQ2>ƏXLAQ 
POZĞUNTULUQLARININ QARŞISINI 
ALMAQ ÜÇÜN ATILAN BAŞQA BİR 
ADDIM</BASHLIQ2> 
Bəzən eyni şəraitdə yaşayan ayrı-ayrı fərd 
və millətlərin arasından bir qrup şəxsin tez 
bir zamanda inkişaf mərhələlərini, birini 
digərinin arxasında qoyaraq yüksək tərəqqiyə 
nail olduğunun şahidi oluruq və bir çox 
hallarda heyrətlənirik. Heç nəyin dərinliyinə 
getməyə adət etməyən şəxslər bu kimi 
hallarla qarşılaşdıqda dərhal bütün bunları ya 
«bəxt» və ya «təsadüf» adlandırır və həm 
təəssüf, həm də həsrətlə deyirlər: «Allah 
bəxtini açıb», «təsadüfə bir bax!», «Bu 
dünyada heç bir şey digər bir şeyin şərti 
deyilmiş?!» 
Bir halda ki, əgər bir qədər dərindən 
düşünsək görəcəyik ki, bütün bu nailiyyətlər 
nə bəxt, nə də təsadüf üzündən əldə 
olunmuşdur. Bəlkə əldə olunan nailiyyətlərə 
və uğursuzluqlara müxtəlif amillər səbəb 
 3 
olmuşdur və ən başlıca amillərdən biri də 
«əxlaq»dır.  
Məsələn, İkinci dünya müharibəsindən 
sonra xarabalıqlara çevrilmiş Almaniya 
respublikası hal-hazırda dünyanın inkişaf 
etmiş iqtisadi ölkələrindən biri hesab olunur. 
Məsələnin nə yerdə olduğundan agah olan 
şəxslər bilirlər ki, alman camaatı nə bizdən 
istedadlı, nə də hafizəlidirlər və bu həqiqəti 
də çox gözəl dərk edirlər ki, inkişaf 
etmələrinin və əldə etdikləri nailiyyətlərin 
başlıca səbəbi də onlarda əxlaqi xüsusiyyət 
halına çevrilmiş nəzm-intizam və məsuliyyət 
hiss etmələri olmuşdur.  
Onların həyat tərzinə nəzər saldıqda 
cəsarətlə deyə bilərik ki, əldə etdikləri 
nailiyyət və inkişafa səbəb olan məhz həmən 
bu amildir.  
Əlbəttə bu bir dövrə aid olan misaldır. 
Bəlkə də bir vaxtlar ictimai həyat və əxlaq 
normaları bir o qədər də bəlli olmamışdır, 
lakin bu günlər əxlaq normaları insanların 
həyatına o qədər böyük təsir göstərmişdir ki, 
heç bir şəkk və şübhəyə yer qoymamışdır. 
Digər tərəfdən də insana dəyər verən onun 
yiyələndiyi yüksək əxlaqi və insani 
 4 
xüsusiyyətləridir. Məhz bunun sayəsində ona 
insan adı verilir, əks təqdirdə heyvanla onun 
arasında heç bir fərq olmayır.  
Hər bir şəxsin insani dəyərlərini, onun 
əxlaqi səciyyələrində axtarmaq lazımdır və 
bunu da unutmamaq lazımdır ki, insan 
yüksək əxlaqi xüsusiyyətlərə yalnız ruh və 
psixologiyanı tərbiyə etməklə nail ola bilər. 
Bunun üçün də bir çox əxlaq və psixologiya 
alimləri öz kitablarında yüksək əxlaqi 
xüsusiyyətlərə yiyələnmək və əxlaq 
pozğuntuluqları ilə mübarizə aparmaq üçün 
geniş söhbətlər aparmış və bir çox hallarda 
bu məsələnin elmi cəhətlərinə əsaslanmışlar.  
Biz müsəlmanların dini rəhbər hesab 
etdiyimiz şəxslər də ən gözəl əxlaq 
müəllimləri olmuş və nümunəvi insan timsalı 
özlərində əks etdirmişlər. Onlar insanın 
yüksək əxlaqi xüsusiyyətlərə yiyələnməsi 
üçün geniş proqramlar tərtib etmiş və öz 
həyat tərzlərində ən yüksək səviyyədə onu 
nümayiş etdirmişlər. Bizlər də yalnız onların 
sayəsində xoşbəxt həyat və yüksək insani 
dəyərlərə yiyələnə bilərik.  
Özlərinin xoşagəlməz xüsusiyyətlərindən 
əziyyət çəkən və özləri ilə bacarmayan 
 5 
şəxslərin sayı da az deyildir. Bu məsələ qürur 
və təkəbbürlük kimi xoşagəlməz 
xüsusiyyətlərə malik olan cavanlar üçün daha 
çox əhəmiyyət kəsb edir.  
Lakin təəssüflər olsun ki, bu sahədə 
yazılmış və cavanların bu kimi çətinliklərini 
aradan qaldırılacaq kitabların sayı olduqca az 
və eyni zamanda müasir dildə deyildir. 
Demək olar ki, bu mövzunun yeri tamamilə 
boş qalmışdır. Bunun üçün də belə bir qərara 
gəldik ki, bu sahədə kitab təlif edib onu əziz 
cavanlarımıza təqdim edək.  
Xoşbəxtlikdən bu böyük müvəffəqiyyətə 
də nail olduq. Qarşınızdakı bu kitabda yeni-
yeni üsullardan və müasir psixoloqların 
istifadə etdikləri yeni üslublardan istifadə 
edərək ən mühüm əxlaqi məsələlərə 
toxunulmuş və cavan nəsl ondan mümkün 
qədər çox bəhrələnsin deyə kitabın nəşr və 
yazılmasına xüsusi diqqət yetirilmişdir.  
Elmi dəlillərdən istifadə etməklə yanaşı 
ümumi kütlə ondan istifadə edə bilsin deyə 
olduqca sadə dildə yazılmışdır. Kitabı 
diqqətlə mütaliə edib orada toxunulan 
mətləblərdən nəticə çıxarmağı tövsiyə edirik 
və qətiyyətlə deyə bilərik ki, düzgün nəticə 
 6 
çıxara bilən hər bir şəxs bu günlər 
ictimaiyyətimizə böyük zərbə vuran bir çox 
mənfi xüsusiyyətlərdən yaxa qurtara bilər.  
Yüksək insani xüsusiyyətlərə yiyələnməyə 
başqalarından daha çox hazır olan 
cavanlarımıza bu kitabı mütaliə etməyi 
xüsusilə tövsiyə edirik. Onlar bu gözəl 
xüsusiyyətlərə yiyələnməklə böyük 
müvəffəqiyyətlər əldə etmiş olarlar.  
Qum. Cavan nəslin elmi nicat müəssisəsi.  
<BASHLIQ1>ÖN SÖZ</BASHLIQ1> 
Bu dünyada yaşayan hər bir şəxs daim 
səadət, xoşbəxtlik və asayiş arzusunda olur. 
Bunun üçün gecə-gündüz çalışır və nəyin 
bahasına olursa-olsun istəyinə nail olmağa 
can atır. İnsan, mübarizə meydanına qədəm 
qoyur və qısa ömrünü arzu etdiyi səadət və 
xoşbəxtlikdə başa vurmaq üçün özünü oda-
közə vurur və qarşılaşdığı bütün çətinliklərə 
sinə gərməyə çalışır. Lakin təəssüflər olsun 
ki, insanların bir çoxu qənaətbəxş həyat 
tərzinə yiyələnmələrinə baxmayaraq - daha 
artıq əldə etmək üçün - daim özləri üçün 
təhlükə yaradır və arzu etdiyi xoşbəxt həyatı 
demək olar ki, qeyri-mümkün bir hala 
 7 
çevirirlər. Beləliklə, həyəcan və əzab-əziyyət 
tufanının qarşısında tab gətirə bilməyib 
özlərini məhvə sürükləyirlər.  
Bunun isə ən başlıca səbəbi insanın xəyalı 
həqiqət yerinə seçib, qaranlıqda bəşəriyyətin 
yoluna işıq saçan ağıl nurundan istifadə 
etməməsidir. İnsanların xəyal və arzu 
səmasında gördükləri rəngarəng cilvələr 
onları təlatümə düçar edərək məhvedici 
qaranlıqda özünə əsir edir.  
İnsan güc və şüura malik olan ən yüksək 
varlıqdır. Digər canlılar tək maddiyyata 
ehtiyac duyan insanın, onlardan fərqli olaraq 
onun istək və hədəfi ilə tam həmahəng olan 
mənəviyyata da ehtiyacı vardır. Onlardan 
(maddiyyat və mənəviyyatdan) hər hansı biri 
digərinə üstün gələrsə birini zəiflədərək 
özündən asılı vəziyyətə salmış olur.  
Elm və texnologiyanın inkişafı insanların 
həyatını tamamilə dəyişmiş və bir çox 
çətinliklərə son qoymuşdur. Dənizin 
dərinliklərindən tutaraq göy qatlarınadək hara 
nəzər salsaq bəşəriyyətin qoyduğu iz və 
göstərdiyi fəaliyyətlərin şahidi oluruq. Lakin 
bütün bu elmi nailiyyət və inkişaflara 
baxmayaraq iman və etiqad gün-gündən 
 8 
zəifləyir və cəmiyyətdə əxlaqi 
pozğuntuluqlar, hərc-mərclik, qeyri-insani 
rəftar və davranışlar genişlənərək onu süquta 
sürükləyir. Səadət və xoşbəxtlik amilləri 
ictimaiyyəti əxlaqi pozğuntuluqların 
qarşısında diz çökməyə vadar etmişdir və 
mənəviyyatın qalıqları da nəfsani istək və bir 
çox mənfi ünsürlərin arasında məhv olub 
aradan gedir. İnsan heyranedici tərəqqiyə nail 
olsa da onun ruhuna qida verən mənəvi 
dəyərləri, mehr-məhəbbəti ayaqları altına 
ataraq özünü böyük təhlükə ilə qarşı-qarşıya 
qoymuşdur.  
Onun, təkamülünə mane olan yalan, 
hərislik, nifaq, ədalətsizlik, qeybət kimi 
xoşagəlməz xüsusiyyətləri cəmiyyət üçün 
ciddi təhlükə yaratmışdır. Əlaqələrin 
kəsilməsi, fərdi və ictimai narahatçılıqlar, bir 
sözlə, bütün bədbəxtçiliklər və xoşagəlməz 
hallara səbəb olan amillər mənəviyyatın və 
yüksək insani xüsusiyyətlərin məhvinə və 
aradan getməsinə səbəb olmuşdur. Bu da açıq 
bir həqiqətdir ki, qısa bir müddət ərzində 
maddiyyatdan məhrum olan bu günkü insan 
tez bir zamanda ümidsizliyə qapılır və 
qarşılaşdığı çətinlikləri aradan qaldırmaq 
 9 
üçün heç bir əksül-əməl göstərməyə qadir 
olmur. Əxlaq və psixologiya alimləri belə bir 
fikirdədirlər ki, insaniyyət, yalnız bəşər bir 
varlıq kimi ruhu saflaşmaqla ən yüksək 
məqama nail olduğu bir halda formalaşa 
bilər. Belə olduğu bir halda xüsusiyyətlər 
arasında bir növ orta hədd qoyulmuş olur. 
Çünki, ədalətsizliklərin qarşısını alan və onu 
ən yüksək məqamlara ucaldan şey varsa o da 
insanın əldə etdiyi əxlaqi və mənəvi 
dəyərləridir.  
* * * 
Tarix boyu cəmiyyət arasından elə 
şəxsiyyətlər çıxmışdır ki, adları dillər 
əzbərinə çevrilərək daim xoş xatirələrlə yad 
edilmişlər. Bütün bunlara səbəb olan isə 
onların yüksək insani və əxlaqi dəyərlərə 
yiyələnmələri olmuşdur. Bu dəyərlərdən 
məhrum olan cəmiyyət isə yaşamağa belə 
layiq deyildir. Mənəvi dəyərlərdən məhrum 
olan hər hansı bir cəmiyyət tək iqtisadi 
baxımdan deyil, bəlkə həyatın bütün 
sahələrində öz mənfi təsirini göstərərək ona 
ən güclü zəlzələdən artıq məhvedici zərbə 
vurur.  
 10 
İnsanın tərtib etdiyi qanun və 
nizamnamələr hələ də ruhunun dərinliklərinə 
yol tapıb müxtəlif millət və cəmiyyətlər 
arasında mənəvi birlik bərqərar edə 
bilməmişdir. Elə bir qanun məcmuəsi ki, 
insanın məhdud elm və məlumatları əsasında 
və (müxtəlif amillərin təsiri altına düşərək) 
varlıqlar arasında mövcud olan əlaqələrdən 
xəbərsiz olduğu bir halda qüvvəyə minmişdir. 
Bunun üçün də heç vaxt tam mənada insanın 
səadət və xoşbəxtliyini təmin edə 
bilməmişdir və bu səbəbdən də müvəqqəti 
xarakter daşımağa başlamış və ictimaiyyətdə 
müxtəlif dəyişikliklər baş verməklə orada da 
müəyyən dəyişikliklər aparılmışdır.  
Ümumiyyətlə bəşəriyyəti əhatə edən 
müxtəlif pozğunçuluq və bədbəxtçiliklərin 
meydana gəlməsinə səbəb olan həmən naqis 
qanunların verdiyi əks-əməllərdir.  
Lakin peyğəmbərlərin verdikləri müqəddəs 
təlimlər Allahın tükənməz elminə əsaslanmış 
və vəhy çeşməsindən ilham almışdır. Daim 
sabit və dəyişilməz olan bu qanunlar varlıqlar 
arasında sıx əlaqələr yaratmışdır və insana 
nəfsi ilə mübarizə apararaq ən yüksək 
məqamlara nail olmaqda kömək edir və 
 11 
qarşılaşdığı maneələri dəf etməkdə yardımçı 
olur. Dini təlimlərin ictimaiyyətin nəzm və 
intizamında qoyduğu iz və verdiyi nəticələr 
inkarolunmaz bir həqiqətdir. Cəmiyyətdə 
məhkəmə fəaliyyət göstərməyincə və 
cəmiyyət üzvlərinin istək və iradəsinə 
məhdudiyyət qoyulub onların üzərlərinə 
düşən vəzifə və məsuliyyətlər 
müəyyənləşməyincə islahata doğru atılan hər 
bir addım nəticəsiz qalaraq məğlubiyyətə 
uğramalı olur. Kamil bir sivilizasiyanın 
meydana gəlməsi, xoşbəxt və təhlükəsizliyi 
təmin olunan bir mühitin qurulması üçün isə 
mənəvi dəyərləri gücləndirməkdən savayı 
başqa heç bir çıxış yolu yoxdur. Təqva və 
iman əsasında olan İslam dininin əbədi qanun 
və nizamnamələrinin təməli tarixin ən böyük 
əxlaqi şəxsiyyəti həzrət Məhəmməd (s) 
tərəfindən qoyulmuşdur. Axirət dünyasının 
xoşbəxtliyini təmin edən vasitələr sözsüz ki, 
bu dünyanın səadət və xoşbəxtliyini də təmin 
etmiş olur. Bütün bunları özündə cəm edən 
müqəddəs İslam dininin ən başlıca hədəfi də 
insana dəyər verib və onu bir sıra mənəvi 
dəyərlərlə tanış etməkdir. İslam, insaniyyətin 
me’yarını yüksək əxlaqi xüsusiyyətlərə və 
 12 
güclü, gözəl ruhiyyəyə yiyələnməkdə görür. 
İslam, nəfsani istəklərə görə əxlaq və mənəvi 
dəyərlərdən üz çevirməklə müxalifdir və 
insaniyyətin şərəfinə ləkə vuran şəxslərlə 
qətiyyətlə mübarizə aparır. İctimai əlaqələrin 
İslam qanunları əsasında bərqərar olunan bir 
cəmiyyətdə daim mehr-məhəbbət, qarşılıqlı 
etimad hökm sürür. Belə bir cəmiyyətdə 
həyatın bütün sahələrində ədalət və 
bərabərlik ən yüksək səviyyədə icra olunur. 
Hamı qanun qarşısında eyni məs’uliyyət 
daşıyır və cəmiyyət üzvləri arasında birlik və 
səmimiyyət bərqərar olunur. Mənəvi birlik və 
bu kimi amillərdən ilham alaraq ictimaiyyətin 
səadət və xoşbəxtliyini təmin edib digər 
millət və cəmiyyətlərə də müsbət təsir 
göstərilə bilər.  
* * * 
Qarşınızdakı kitabda bir sıra əxlaqi 
məsələlərə toxunulmuş və müqəddəs İslam 
dininin olduqca dəyərli təlimlərinin bir qismi 
haqda söhbət açılmışdır.  
Bundan əvvəl bu mövzuda onlarla qiymətli 
əsər təlif olunsa da bir çox hallarda nəzəri 
xarakter daşıdığı üçün hal-hazırda müasir 
tələblərə cavab verməyir.  
 13 
Müəllif əxlaqi mövzuları olduqca sadə 
ifadələrlə bəyan etməyə və başa düşülməsi 
çətin olan terminlərdən istifadə etməməyə 
çalışmışdır. Bununla yanaşı bəzi psixoloji və 
tərbiyəvi məsələlərə toxunularaq diqqətlə 
araşdırılmış və müasir qərb alimlərinin 
nəzəriyyələrinə, habelə Peyğəmbər (s) və 
məsum imamların 14 əsr bundan əvvəl 
buyurduqları hikmətamiz kəlamlara da geniş 
yer verilmişdir.  
Bunu da qeyd etmək istəyirik ki, kitabda 
haqqında söhbət açılan mövzuların bir qismi 
«İslam məktəbi» jurnalında dərc olunmuşdur. 
Hörmətli əziz oxucular kitabı mütaliə 
edərkən (kitabın yeni üslubda yazıldığının 
şahihi olacaqlar və) nəzər sahiblərinin irəli 
sürdükləri fikirləri bir daha təsdiq edə 
biləcəklər. Ümid edirik ki, İslamın böyük 
şəxsiyyətlərinin və əxlaq alimlərinin 
verdikləri tövsiyələrdən bəhrələnərək 
qarşımızda olan uçurumlardan xilas olaq və 
özümüz üçün səadət və xoşbəxt bir həyat 
təmin edə bilək.  
Seyid Müctəba Musəvi Lari.  
Qum – 1966.  
 14 
<BASHLIQ1>BİRİNCİ 
FƏSİL</BASHLIQ1> 
<BASHLIQ2>PİSXASİYYƏTLİK</BAS
HLIQ2> 
<B>1-Sevgi və dostluğun dəyərləri; 
2-Pisxasiyyətlik narazılıqlara səbəb olur; 
3-Peyğəmbər (s) ən gözəl örnəkdir. </B> 
 15 
Sevgi, bəşərin təbii ehtiyaclarından 
birini təşkil edir. Məhz bunun nəticəsində 
insanın daxilində digərlərlə ünsiyyət 
yaratmağa və onlara qayğı ilə yanaşmağa 
vadar edən bir qüvvə yaranır. Bu daxili 
hiss ilə mübarizə aparmaq və onun 
qarşısını almaq mümkün olmadığı üçün, 
insan öz vücudunda yaranan bu ehtiyacı 
aradan qaldırmağa çalışır.  
Dostluq rahatlıq mənbəyi və ən gözəl bir 
ruhi qidadır. Bu hiss insanda təcəlli etdikdən 
sonra günü-gündən güclənir və özünün 
təkamül mərhələsinə çatır və bu dünyada 
ondan qiymətli ikinci bir şey tapmaq qeyri-
mümkündür. Təklik və kiminləsə dostluq 
etməmək isə hər bir insan üçün ən böyük 
çatışmazlıqdır. Kiminləsə səmimi dostluq 
münasibətləri yarada bilmədikdə 
vücudumuzu iztirab və nigarançılıq bürüyür 
və dünya bizim üçün zülmətlir bir qaranlığa 
çevrilir. Alimlərdən biri deyir: «Xoşbəxtlik 
və səadətin sirri xarici aləmlə qərəzli yox, 
səmimi münasibətlər yaratmağımızdan 
asılıdır. Ətrafındakıları – istər insan olsun, 
istərsə də qeyri-insan – sevə bilməyən şəxslər 
 16 
heç vaxt iztirab və nigarançılıqdan yaxa 
qurtara bilməz. » 
Müxtəlif cəmiyyətləri bir-biri ilə 
yaxınlaşdıran ən gözəl vasitə də məhz 
«səmimiyyət və mehr-məhəbbətdir». Dostluq 
və səmimiyyət iki şəxsin bir-birinə olan meyl 
və əlaqəsi nəticəsində meydana gəlir. Dostluq 
əlaqələrinin daim möhkəm qalıb tənəzzülə 
uğramaması üçün, insan özündə müşahidə 
etdiyi biganəlikləri bir kənara qoyub 
başqalarının ondan gözlədikləri səmimiyyətə 
müsbət cavab verməlidir. Ən gözəl dostluq 
isə şəxsi mənafedən uzaq, insanın məhəbbətə 
ehtiyac duyan ruhuna sevgi və məhəbbət bəxş 
edən dostluğudur. Dostluq əlaqələri yaratmaq 
istəyən hər bir şəxs bir an da olsun süstlük 
göstərərək səmimiyyətin zəifləməsinə yol 
verməməlidir. Dostluq etdiyi şəxs hər hansı 
bir çətinliklə üzləşdikdə onu tək qoymamalı, 
əlindən gələn köməkliyi göstərərək 
ümidsizliyə qapılmasına yol verməməlidir. 
İnsan başqalarından yalnız o zaman qayğı, 
mehr və məhəbbət gözləyə bilər ki, özü də 
onlara məhəbbət və səmimiyyət ilə yanaşmış 
olsun. Dahi şəxsiyyətlərdən biri deyir: 
«Yaşadığımız dünya birini çağırdığımız 
 17 
zaman səsimizi özümüzə qaytaran dağlıq 
yerə bənzəyir. » 
Qəlbi mehr və məhəbbətlə dolu olan şəxs 
başqalarından sevgi və qayğıdan başqa bir 
şey görməyir. Maddi həyat qarşılıqlı rəftar və 
davranışlar üzərində qurulmuşdur. Lakin 
mənəvi həyatın da belə bir bünövrə üzərində 
qurulduğunu etiraf etmək istəmirik. 
Başqalarına etimad etmədiyimiz bir halda 
onlardan necə sizə etimad etmələrini və 
özünüz dostluqda möhkəm olmadığınız bir 
halda necə başqalarından sizə sevgi və qayğı 
ilə yanaşmalarını gözləyirsiniz?! 
Əgər münasibətlər hər iki tərəfdən qeyri-
səmimi bir halda olarsa, əlaqə və istək 
üzündən bərqərar olunmazsa nəticəsiz 
qalaraq yalnız acı təəssüratlar verəcəkdir. 
Təzahür və riyakarlıq kabusu qəlblərə kök 
saldıqda insanların həyatını böyük təhlükə ilə 
qarşı-qarşıya qoyur. Maddi mənafeyə xatir 
səmimi dostlara xəyanət olunur və onlardan 
sui-istifadə olunmağa can atılır. Belə olduqda 
səmimiyyət məhv olub aradan gedir, mehr və 
məhəbbət sayəsində əldə olunan bir çox 
mənəvi dəyərlər zəifləyir və öz yerini daimi 
iztirab və sarsıntılara verməli olur.  
 18 
Ünsiyyətdə olduğunuz bəzi şəxslərin 
qəlblərinin sevgi və məhəbbətdən boş 
olduğunu və dostluq cildinə girərək riyakar 
etdiklərini yəqin ki, görmüsünüz. İlk baxışda 
onların səmimiyyəti sizi özlərinə cəlb etsə də 
bir müddətdən sonra bütün bunların 
riyakarlıq olduğunun fərqinə varırsınız.  
Səadət və xoşbəxtliyə səbəb olan şeylərdən 
biri də yaxın qohum-əqrəba ilə səmimi 
münasibətdə olub onlarla dostluq etməkdir.  
Onlarla ünsiyyətdə olduqda insanın tərzi-
təfəkkürü daha da genişlənir və ruhu adi 
mühitdən xaric olaraq təqva fəzasında qanad 
çalmağa başlayır. Dost seçməzdən əvvəl isə 
kifayət qədər məlumatlar əldə etməli və 
etimad olunmayan şəxslərlə ünsiyyətdə 
olmaqdan çəkinmək lazımdır. Çünki insan elə 
bir varlıqdır ki, tədriclə ünsiyyətdə olduğu 
şəxsin təsiri altına düşür və bəzi hallarda 
onların xoşagəlməz xüsusiyyətlərinə təqlid 
edərək özünü bədbəxtçiliyə sürükləyir.  
 19 
<BASHLIQ3>PİSXASİYYƏTLİK 
NARAZILIQLARA SƏBƏB 
OLUR</BASHLIQ3> 
Bəzi xoşagəlməz adət və xüsusiyyətlər 
dostluq əlaqələrinin pozulmasına səbəb olur. 
Xoşagəməz əxlaq və xüsusiyyətlərə 
yiyələnən şəxslər sözün əsl mənasında özləri 
ilə başqaları arasında böyük maneə 
yaratmışlar. Elə bir maneə ki, onu yararaq 
onlarla səmimi dostluq əlaqələri yaratmaq 
qeyri-mümkündür. Bu bir həqiqətdir ki, 
«pisxasiyyətlik» insanın dəyərini azaldır və 
səadətə nail olmasına ağır zərbə vurur. 
Şübhəsiz ki, hər bir şəxs bu kimi insanlarla 
ünsiyyətdə olmaqdan qaçar və onlarla bir 
müddət ünsiyyətdə olduqda əzab çəkər. Təbii 
ki, belə bir şəxs bütün mövqeiyyət və 
imkanatları özündən uzaqlaşdırmış olur. O, 
özünün tərəqqi və inkişafına kömək edə 
biləcək qüvvələri əldən vermiş olur.  
Ünsiyyətdə olmazdan və dostluq əlaqələri 
qurmazdan əvvəl hər şeyi yaxşıca araşdırmalı 
və yalnız bundan sonra belə bir istiqamətdə 
addım atmaq lazımdır. Cəmiyyətin adət-
ənənələri ilə müxalif olan işlər görülməməli 
 20 
və cəmiyyət üzvlərinin narahatçılığına səbəb 
olan addım atılmamalıdır. Əks təqdirdə 
həmən cəmiyyətdə yaşamaq və gözəl əxlaqa 
yiyələnmək qeyri-mümkün bir hala çevrilir. 
Gözəl əxlaqa yiyələnməyin ən başlıca şərti 
isə cəmiyyət üzvləri ilə səmimi münasibətdə 
olmaqdır. Yalnız belə olduğu bir halda 
insanın bütün həyat qüvvələri onu fəaliyyətə 
vadar edir və həyatın bir çox sahələrində öz 
təsirini qoyur. Səmimiyyət və 
mehribançılıqdan başqa heç bir xüsusiyyət 
başqalarının hiss və duyğularını oyadıb 
onların ağrı-acılarını azalda bilməz.  
Belə bir yüksək ruhiyyəyə yiyələnən hər 
bir şəxs heç vaxt başqalarının narahatçılığına 
səbəb olan hər hansı bir iş görməz. Əksinə, 
qəm-qüssələri dağılsın deyə ətrafındakıları da 
özünə cəlb edərək sevinc və şadlıq yaradar. 
Bəzi çətinliklərə baxmayaraq öz 
soyuqqanlığını qoruyub saxlayar və yaşadığı 
mühitdə yaranmış qeyri-normal şəraiti öz 
axarına salmağa çalışar.  
Gözəl xasiyyət hər bir insanın 
müvəffəqiyyətə nail olması üçün ən başlıca 
şərtdir. Hətta aparılan böyük müamilələrin 
 21 
müvəffəqiyyəti belə hər iki tərəfin gözəl 
əxlaq və davranışından çox asılıdır.  
Hər hansı bir idarə və müəssisəyə rəhbərlik 
edən şəxs gözəl əxlaq və əhval-ruhiyyəyə 
malik olduğu təqdirdə, təbii ki, 
ətrafındakılarını özünə daha da cəlb edib 
onların rəğbətini qazana biləcəkdir.  
Hafiz Şirazi şerlərinin birində deyir: 
Nəzər sahiblərini gözəl əxlaq və 
xasiyyət ilə ov etmək olar 
Dən və torla isə quş və toyuqları 
tutarlar.  
Sevilməyin sirri də məhz gözəl xasiyyətə 
yiyələnməkdədir. Pisxasiyyətliyin isə kökü 
hər nə də olsa başqaları üçün dözülməz bir 
şeydir. Əgər ünsiyyətdə olduğunuz şəxslərin 
rəftar və davranışlarını araşdırsanız 
görəcəksiniz ki, nə üçün onlardan bəziləri 
qəlblərinizə yol tapa bilməmiş, bəziləri isə 
sizi özlərinə cəlb edə bilmişdir. Avropa 
alimlərindən biri apardığı təhqiqatlardan 
sonra yazır: «Bir qədər çox gülərüz və əhval 
ruhiyyəli olmaq qərarına gəldim. Səhəri gün 
işə gedərkən bu məsələni öz-özlüyümdə 
götür-qoy edirdim. Bir müddət idi ki, 
qarşılaşdığım çətinliklər üzündən bir qədər 
 22 
kefsiz idim. Öz-özümə dedim: Bir neçə 
müddət diqqət yetirib görmüşəm ki, 
başqalarının mənə qarşı gülərüz və mehriban 
olmaları əhval-ruhiyyəmi daha da artırır və 
bu da gündəlik fəaliyyətimə böyük kömək 
göstərir. Görəsən mən də başqalarına belə bir 
təsir göstərə bilərəmmi? Yol gedərkən bir 
daha gülərüz olmaq qərarına gəldim və 
özümü qane etməyə çalışdım ki, mən xoşbəxt 
bir insanam. Bir qədər getdikdən sonra 
özümdə böyük bir rahatlıq hiss etdim. Sanki 
qanad açıb uçmaq istəyirdim. 
Ətrafımdakılara nəzər saldıqda onların 
üzlərində qəm-qüssə və kədər əlamətləri 
görməyə başladım. Ürəyim onlara yandı, 
istədim ki, daxilimdəki hissdən onlara da 
verəm. İş otağıma daxil olub mühasibat işləri 
aparan həmkarıma salam verdim. Başqa 
vaxtlar isə heç vaxt bu işi görməzdim. Dərhal 
aramızda səmimiyyət və yüksək əhval-
ruhiyyə yarandı və mən başa düşdüm ki, 
mənim yüksək əhval ruhiyyəm ona da təsir 
göstərmişdir. İşlədiyim şirkətə olduqca tünd 
xasiyyətli bir şəxs rəhbərlik edirdi. Həmən 
gün o, gördüyüm işlərə o qədər ciddi iradlar 
tutdu ki, əgər başqa vaxtlar olsaydı 
 23 
qəzəbimdən özümə yer tapa bilməzdim. 
Çünki, olduqca həssas bir insanam. Lakin o 
gün necə olursa-olsun qəzəblənməyəcəyimə 
söz verdiyim üçün müdirə gülərüzlə cavab 
verdim və onun qaş-qabağı açıldı. Bu, həmən 
gün qarşılaşdığım ikinci hadisə oldu. İş vaxtı 
qurtaranadək belə bir yüksək əhval-ruhiyyəni 
həm özümdə, həm də həmkarlarımda 
qoruyub saxlaya bildim. Ailəlilər üçün 
ayrılmış yaşadığım pansionatda da bu işi 
təkrar etdim. Əvvəllər soyuqluq və 
başqalarına etinasızlıqdan başqa bir şey 
görmədiyim bir yerdə səmimiyyət və dostluq 
əhval-ruhiyyəsinin yaranmasını müşahidə 
etməyə başladım. Nəhayət əldə etdiyim 
təcrübələrdən belə bir qənaətə gəldim ki, belə 
bir davranışla həm özümdə, həm də 
başqalarında yüksək əhval-ruhiyyə yarada 
bilərəm.  
Əgər siz də ətrafınızdakılarla eyni qaydada 
olaraq davranarsınızsa, sevinc və yüksək 
əhval-ruhiyyənin hər yanda qönçə tək 
açıldığını görəcəksiniz və belə olduqda heç 
vaxt tək qalmayacaqsınız. Dostluq və 
səmimiyyət də daim ruhunuza hakim 
olacaqdır!» 
 24 
Kimsə belə bir xüsusiyyətə yiyələnməklə 
hətta düşməninin ürəyinə yol tapmağı inkar 
edə bilməz. Könül oxşayan bir söz 
başqalarına sehramiz təsir bağışlayır. Danışıq 
zamanı istifadə olunan ədəbi cümlələr və 
yüksək əxlaq sözsüz ki, düşməni razı salmağa 
böyük təsir göstərir. Avropa yazıçılarından 
biri deyir: «Gözəl əxlaq və xasiyyətə malik 
olan şəxslərin üzünə bütün qapılar açıq olar, 
lakin bədxasiyyət şəxslər bir yerə girmək 
üçün gərək bağlı qapılara güc gəlib 
itələsinlər. Ən gözəl işlər isə, ədəb və 
nəzakətlə görülən işlərdir. » 
Gülərüzlük yalnız o zaman səadət və 
xoşbəxtliyə səbəb olur ki, riyakarlıqdan uzaq 
və səmimi-qəlbdən olsun. Yəni başqalarına 
olan sevgi və qayğı ruhun dərinliklərindən 
coşmalıdır. Səmimiyyət üzündən və səmimi-
qəlbdən göstərilməyən qayğı və məhəbbət 
heç vaxt özünün həqiqi dəyərini tapmayır. 
Tək zahiri gözəllik, batini gözəlliyə dəlalət 
etməyir. Çünki həmən zahiri gözəllik bir çox 
hallarda bütün pisliklərə aludə olaraq öz hiylə 
və məkrli niyyətləri ilə ətrafındakıları aldadıb 
məhvə doğru sürükləməyə can atır. Mələk 
cildinə girən iblislər də belədirlər. Onlar öz 
 25 
zahiri gözəlliklərindən istifadə edərək bir 
çoxlarını aldadaraq özünə cəlb edir və 
nəticədə onlara ağır təəssüratlardan savayı bir 
şey nəsib etməyir.  
<BASHLIQ3>PEYĞƏMBƏR (S) ƏN 
GÖZƏL ÖRNƏKDİR</BASHLIQ3> 
Bildiyimiz kimi İslam dininin tez bir 
zamanda irəliləməsinə səbəb olan 
Peyğəmbərin (s) gözəl əxlaqı və nümunəvi 
rəftar və davranışı olmuşdur. Allah-taala, 
Qurani-Kərimdə bu mətləbə işarə edərək 
buyurur: 
<B>«Əgər qaba, sərt ürəkli olsaydın, 
əlbəttə onlar sənin ətrafından dağılıb 
gedərdilər. »</B>
<FOOTNOTE>
 
Peyğəmbər (s), özünün vəsf olunmaz gözəl 
əxlaq və davranışı ilə hamını özünə məftun 
edər və hamıya eyni gözlə baxardı. 
Rəvayətlərdən birində deyilir: 
«Peyğəmbər (s), iştirak etdiyi məclislərdə 
öz sevgi və məhəbbət baxışlarını hamıya 
bərabər ölçüdə göstərərdi. »
<FOOTNOTE>
 Onun 
özü pisxasiyyətliyi pisləyərək buyurardı: 
«Pisxasiyyətlik qan-qaraçılıq və kədər gətirir. 
 26 
<FOOTNOTE>
 Sizin ən pisiniz pisxasiyyət 
olanınızdır. » 
Başqa bir yerdə buyurur: «Ey Əbdül 
Müttəlibin övladları! Siz heç vaxt camaatı 
var-dövlətlə razı sala bilməzsiniz, elə isə 
onları gözəl əxlaq və gülər üzlə razı salın. 
»
<FOOTNOTE>
 
Peyğəmbərin (s) xidmətçilərindən biri olan 
Ənəs ibni Malik dəfələrlə O həzrətin (s) 
gözəl əxlaq və davranışından söz açaraq 
deyərdi: «Peyğəmbərə (s) xidmət etdiyim on 
il ərzində bir dəfə də olsun onu qaşqabaqlı 
görmədim. Gördüyüm işlərdə səhvə yol 
verdikdə bir dəfə də olsun nə məni danladı, 
nə də acıqlı söz dedi. Onu daim gülərüz və 
xoşhal görmək olardı. » Yüksək əhval-
ruhiyyə və gözəl xasiyyət hətta uzun 
ömürlüyə belə səbəb olur. İmam Sadiq (ə) bu 
haqda buyurur: «Xeyirxahlıq və gözəl 
davranış şəhərləri abad, ömrü isə uzun edər. 
»
<FOOTNOTE>
 
«Gözəl əhval ruhiyyə bir çox xəstəliklərin 
qarşısının alınması və onların müalicəsi üçün 
istifadə olunan ən gözəl vasitədir. Süni və 
təsiri qısa müddətli olan dərmanlar müsbət 
təsir göstərməklə yanaşı öz mənfi təsirini də 
 27 
göstərir. Lakin yüksək əhval-ruhiyyənin 
qoyduğu müsbət təsir daim zərərsizdir. Onun 
qoyduğu müsbət təsir bədənin bütün 
üzvlərində öz əksini tapır. Yüksək əhval-
ruhiyyə gözləri nurlu, bədəni sağlam, çevik, 
səsi daha saf və insanın daha fəal və 
qətiyyətli olmasına köməklik edir. Bütün 
bunlarla yanaşı insanın həyata daha çox ümid 
bəsləməsinə, bədəndə qan dövranının 
fəallaşmasına, havanın böyrəklərə daha tez 
çatmasına və orqanizmin sağlam qalaraq 
xəstəliklərlə mübarizə aparmağa qadir 
olmasına müsbət təsir göstərir. » 
Doktor Sanderson.  
Diqqəti cəlb edən məsələlərdən biri də 
imam Sadiq (ə)-ın xeyirxahlıq və yüksək 
əhval-ruhiyyənin uzun ömürlüyə səbəb 
olduğunu hesab etməsidir. Bu da həqiqətdən 
savayı bir şey deyildir. Belə ki, daim 
xeyirxahlıq edən şəxslər hər zaman özlərində 
bir növ rahatlıq və fərəh hissi keçirirlər. Tibbi 
baxımdan da bütün bunlar insan orqanizminə 
müsbət təsir göstərib onun uzun ömürlüyünə 
və sağlamlığına səbəb olur.  
İmam Sadiq (ə) bunu insanın xoşbəxtliyinə 
səbəb olan ən başlıca amillərdən biri hesab 
 28 
edərək buyurur: «İnsanın xoşbəxtliyinə səbəb 
olan ən başlıca amillərdən biri də onun gözəl 
əxlaq və davranışa yiyələnməsidir. » 
Samuel Smaylz deyir: «İnsanın həyatda 
əldə etdiyi nailiyyətlər nə qədər zati və fitri 
istedadlardan asılıdırsa, bir o qədər də yüksək 
əxlaq və xüsusiyyətlərdən asılıdır. Bu bir 
həqiqətdir ki, insanların səadət və xoşbəxtliyi 
onun başqaları ilə mehribanlıqla 
davranmasından və gözəl əxlaqa 
yiyələnmələrindən çox asılıdır. » 
Əli (ə), gözəl əxlaqa yiyələnməyin ruzinin 
artmasına səbəb olduğu haqda buyurur: 
«Gözəl əxlaq və gülərüzlük ruzini artırır və 
dostlarla daha səmimi münasibətdə olmağa 
kömək edir. » 
Doktor Marden «Özünü tərbiyə» adlı 
kitabında yazır: 
«Olduqca gözəl əxlaqa malik olan bir 
mehmanxana müdiri tanıyıram. O, özünün 
gözəl əxlaq və davranışı ilə ad-san qazanmış 
və külli miqdarda var-dövlət sahibi olmuşdur. 
Turist və səfərdə olanlar özlərini ev şəraitində 
hiss etmək üçün onlarla kilometr qət edib 
onun mehmanxanasına gəlirlər. Onlar buraya 
gəldikdə digər yerlərdə görmədikləri 
 29 
səmimiyyət və istiqanlığın şahidi olub 
özlərini öz doğma el-obalarında hiss etməyə 
başlayırlar. Sair mehmanxanalarda hiss 
olunan soyuqluğu orada müşahidə etmək 
qeyri-mümkündür. Mehmanxana xidmətçiləri 
daim çalışırlar ki, öz müştəriləri ilə səmimi 
dost kimi davranıb onları göstərdikləri 
xidmətlərdən razı salsınlar. Onlar 
müştərilərlə gülərüzlə davranıb bununla 
nəinki onları gələcək səfərlərdə də məhz bu 
mehmanxananı seçməyə, hətta öz el-
obalarına qayıtdıqdan sonra da bu barədə xoş 
təəssüratlarını danışmağa vadar edirlər. » 
Belə bir üsulun müştərilərin cəlb 
olunmasına nə qədər böyük təsir göstərdiyi 
hamıya məlumdur. Marden sözlərinə davam 
edərək deyir: «Bu günlər, təlim-tərbiyəyə 
verilən yer və əhəmiyyət heç bir vaxt 
verilməmişdir. Bu günlər müvəffəqiyyətə nail 
olmaq istəyən hər bir şəxs ən gözəl əxlaqi 
dəyərlərə yiyələnməli və yaşadığı cəmiyyətdə 
ətrafındakılarla səmimi münasibətlər 
yaratmağa çalışmalıdır. » 
İmam Sadiq (ə) başqa bir yerdə 
gülərüzlüyü kamal və zəkanın əlamətlərindən 
hesab edərək buyurur: «Ağıl və şüur 
 30 
baxımından ən kamil insan gözəl əxlaqa 
yiyələnənlərdir. »
<FOOTNOTE>
 
Samuel Smaylz deyir: 
«Tarix göstərir ki, bütün dahi insanlar 
gülərüz və xoş təbiətli şəxsiyyətlər olmuşlar. 
Onlar həyatın həqiqi mənasını başa düşmüş 
və təlif etdikləri əsərlərdə öz 
ruhlarınıtəcəssüm etmişlər. Belə ki, onların 
əsərlərini mütaliə etdikdə sağlam ruhiyyə və 
tərzi-təfəkkürə yiyələndikləri oxucuya bəlli 
olur. Kim yüksək ruhiyyəyə malik olan bu 
şəxslərdən örnək götürsə daim şad və xoşhal 
olar. Nümunəvi əxlaqa yiyələnən bu dahi 
insanların təsiri altına düşərsə, yalnız onların 
yüksək təbiət və əhval ruhiyyəsindən 
bəhrələnə bilər. » 
Peyğəmbər (s) buyurur: «Tərəfdarlarımın 
cənnətə getməsinə hər şeydən daha çox səbəb 
olan onların Allahdan qorxması və gözəl 
əxlaqa yiyələnmələri olar. »
<FOOTNOTE>
 
Ağıl və şüurunun nurundan bəhrələnib 
şərəfli həyat tərzi sürmək istəyənlər hər 
şeydən əvvəl bu misilsiz mənəvi sərmayəyə 
yiyələnməlidirlər. İnsan, özünün hər hansı bir 
xoşagəlməz xüsusiyyətlərindən yaxa 
qurtarmaq üçün ilk növbədə öz iradəsini 
 31 
təmərküzləşdirməlidir və mübarizə aparmaq 
üçün onların verdiyi ağır nəticələrə diqqət 
yetirməsi insana yetər.  
<BASHLIQ1>İKİNCİ 
FƏSİL</BASHLIQ1> 
<BASHLIQ2>NİKBİNLİK</BASHLIQ2
> 
1-Asayiş və arxayınçılıq; 
2-Nikbinliyin verdiyi nəticələr; 
3-İslam nikbinlik prinsipini genişləndirir.  
Bəşər, səs-küy və qalmaqal ilə dolu olan 
həyatda hər şeydən daha çox «asayiş və 
rahatlığa» ehtiyac duyur. Həyat 
adlı
<FOOTNOTE>
 mübarizə meydanında kim bu 
silaha yiyələnmədən döyüşə atılarsa tezliklə 
məğlubiyyətə uğrayar. Həyat yükü 
ağırlaşdıqca insanın asayiş və rahatlığa 
duyduğu ehtiyac daha da artar. Bəs həyəcan 
və iztirab əsarətindən yaxa qurtarıb, rahat bir 
həyata necə nail olmaq olar? 
Buna nail olmaq üçün insanın özünü oda-
közə vuraraq var-dövlət, şan-şöhrət və qüdrət 
əldə etməsi olduqca əbəs bir işdir.  
 32 
İnsanın rahatlıq və asayişi üçün göstərdiyi 
bütün sə’ylər tez bir zamanda hədərə getmiş 
olur. Çünki, bədbəxtçiliklərin mənşəyi 
insanın batini dünyasında olduğu kimi, 
rahatlıq və asayişi də onun öz vücudundadır. 
Rahatlıq və asayiş üçün xərc olunan var-
dövlət və istifadə olunan vasitələr 
ümumiyyətlə müvəqqəti və azömürlü olur. 
Onların vasitəsilə insanın asayişə nail olması 
qeyri-mümkündür. İnsanı qeyri-sabit 
şeylərdən ehtiyacsız edən və onu daim mənən 
ucaldan isə onun şüur və gözəl əxlaqıdır.  
Məşhur Yunan filosofu Epiktetus deyir: 
«Camaata başa salmaq lazımdır ki, onlar 
səadət və xoşbəxtliyi kor-koranə axtardıqları 
yerlərdə əldə edə bilməyəcəklər. Həqiqi 
səadət güc və qüdrətdə deyildir. Çünki 
«Merod» və «Aqliyus» böyük qüdrətə malik 
olmalarına baxmayaraq xoşbəxt deyildilər. 
Səadət, var-dövlətdə də deyildir. Çünki, 
«Krosus» külli miqdarda var-dövlətə sahib 
olmasına baxmayaraq xoşbəxt deyildi. Səadət 
və xoşbəxtlik hakimiyyət və siyasi iqtidara 
malik olmaqda deyildir. Çünki «Rum 
konsulları» geniş iqtidara malik olmalarına 
baxmayaraq xoşbəxt deyildilər. Bütün 
 33 
bunlara sahib olmaq yenə də xoşbəxtlik 
demək deyildir. Çünki «Nero», «Sardenapal» 
və «Akamnen» həm qüdrət, həm var-dövlət, 
həm də iqtidara sahib olmalarına baxmayaraq 
heç də xoşbəxt olmamışlar və daim baş 
vermiş hadisələrin qarşısında aciz qalaraq 
ömürlərini iztirab və nigarançılıq içində başa 
vurmuşlar. Səadət, elə bir həqiqətdir ki, insan 
onu öz vücudunda axtarmalıdır.  
Təbiətin bir çox əsararəngiz sirlərinin 
açılması, məişət ləvazimatlarının daha da 
təkmilləşdirilməsi rahat həyat tərzi sürmək 
üçün heç də kifayət deyildir. Bu sahədə 
görülən sə’ylər nəinki çətinlikləri aradan 
qaldırmamış, bəlkə əksinə olaraq özü ilə 
yeni-yeni iztirab və nigarançılıqlar meydana 
gətirmişdir. Bunun üçün də həyatın daimi 
iztirab və nigarançılığından yaxa qurtarmaq 
və ruhumuzu özündə həbs edən qara 
buludları üzərimizdən qovmaq üçün açıq şüur 
və təfəkkürə yiyələnməliyik. Elə bir şüur və 
təfəkkür ki, vücudumuzda dünyanı hərəkətə 
gətirir. Necə ki, bəşəri maddi dünyaya hakim 
etmiş və həyatın bütün sahələrində 
heyrətamiz dəyişikliklər meydana 
gətirmişdir. Onun vasitəsilə insan asayişini də 
 34 
təmin etməyə nail olur. Beləliklə, şüur və 
təfəkkürün oynadığı rol və qoyduğu 
heyrətamiz izlər bəşəriyyətin həyatında 
özünü büruzə verir.  
Sağlam şüur və düşüncə insanı maddi 
ehtiyaclarından da yüksəklərə qaldırır və onu 
başqa bir dünya ilə tanış edir. Dərin 
düşüncəyə malik olan hər bir şəxs heç vaxt 
ruhi düşüncəyə və ümidsizliyə qapılmayır. 
Möhkəm iradəyə yiyələnən, şüur və tərzi-
təfəkkür baxımından əsaslı dəlil və məntiq 
əsasında tərbiyə olunan bu şəxslər 
xoşagəlməz hadisələrlə qarşılaşdıqda 
möhkəm qaya tək hər bir çətinliklərə sinə 
gərib azacıq da olsun, süstlük və zəiflik 
göstərməyirlər.  
Həyəcan və iztirab əsarətindən yaxa 
qurtarmaq və həyat gəmimizi iftar və təfrit 
tufanlarından qorumaq üçün sağlam tərzi-
təfəkkürə arxalanmalıyıq. Belə olduqda 
düzgün və əsaslı bir təfəkkür, rəhbərliyi öz 
üzərinə götürər və əldə etdiyimiz güclü 
ruhiyyə bütün ziyanverici amillərin 
qarşısında müqavimət göstərməyə tam 
surətdə hazır olar.  
 35 
Avropa alimlərindən biri deyir: «Bəlkə də 
əxlaq və digər xüsusiyyətləri ilə bizə oxşar 
olan şəxsləri özümüzə dost seçə bilməyək. 
Lakin şüur və təfəkkür baxımından biz 
tamamilə azadıq və müstəqilik. Çünki, şüur 
və təfəkkür dünyasında biz tam ixtiyar 
sahibiyik və orada xarici aləmdən olan şüur 
və təfəkkürümüzə hakim olacaq və ya 
istəmədiyimiz bir şeyi qəbul etməyə vadar 
edəcək hər hansı bir şey mövcud deyildir. 
Bunun üçün sağlam və məntiqi tərzi-
təfəkkürə yiyələnməli və bütün ideoloji 
nöqsanlardan uzaq olmağa çalışmalıyıq. Biz 
insanlar daim şüurumuzun 
istiqamətləndirdiyi tərəfə üz tuturuq. Başqa 
sözlə desək, bizi öz istədiyi tərəfə yönəldən 
ağıl və şüurumuzdur. Bunun üçün də nifrət 
etdiyimiz şeylərə sövq etməməli və mənfi 
tərzi-təfəkkürlərdən uzaq olmağa 
çalışmalıyıq. Çünki, bizi özünə əsir edən də 
məhz bunlardır. Daim nöqsan və 
çatışmamazlıq yox, təkamül və irəliləyiş 
fikrində də olmalıyıq. Gərək qarşımıza ali 
məqsədlər qoyub ona nail olmağa çalışaq. 
Çünki, bütün uğur və müvəffəqiyyətlərin sirri 
yalnız sağlam düşüncədədir.  
 36 
<BASHLIQ3>NİKBİNLİYİN VERDİYİ 
NƏTİCƏLƏR</BASHLIQ3> 
Cismani asayiş müxtəlif xəstəliklərdən 
pozulduğu kimi, zehni asayiş də müxtəlif 
amil və xoşagəlməz vərdişlər nəticəsində 
ciddi çətinliklərlə üzləşir. Çünki, «şüur və 
təfəkkürümüz» belə bir böyük qüvvəyə malik 
olmasına baxmayaraq, özünün təkamül və 
inkişaf mərhələsində «əxlaqa» böyük ehtiyac 
duyur və insan xoşbəxtlik ləzzətini yalnız o 
zaman dada bilir ki, həm gözəl əxlaqi 
xüsusiyyətlərə yiyələnsin, həm də onun 
əxlaqi və zehni fəaliyyətləri arasında sıx bir 
əlaqə yaransın. Bunun üçün də güzəranımıza 
qara buludlar tək kölgə salan xoşagəlməz 
xüsusiyyətləri vücudumuzdan qoparıb 
çıxarmalı və onun yerinə dostluq və 
mehribançılıq toxumu səpməliyik.  
Zehni asayişə səbəb olan ən başlıca 
amillərdən biri də nikbinlik və başqalarına 
e’timad bəsləməkdir. Nikbinlik ictimai 
həyatın asayişini təmin edir. Zehni fəaliyyətin 
qarşısını alan bədbinliyin əksinə olaraq 
nikbinlik işıq tək daim zülmət qaranlıqda nur 
saçır. Onun sayəsində təfəkkür üfüqü 
 37 
genişlənir və insanın xeyirxahlığa olan meyli 
daha da artır və beləliklə onun 
dünyagörüşündə nəzərə çarpacaq irəliləyiş 
hiss olunur. Dünya, optimist insanların 
nəzərində könül oxşayan rəngə boyanmışdır. 
Onlar hər şeyə və hamıya eyni gözlə baxır, 
gələcəyə ümid bəsləyir, qəm-qüssəyə isə əsla 
məhəl qoymayırlar. Yaşadıqları cəmiyyətdə 
yiyələndikləri xüsusiyyətləri daim qoruyub 
saxlayar və cəmiyyət üzvləri ilə son dərəcə 
səmimiyyət və mehribanlıqla rəftar edirlər.  
Nikbinliktək həyatın ağrı-acılarını aradan 
qaldıran ikinci bir şey yoxdur. Belə bir gözəl 
əxlaqi xüsusiyyətə yiyələnən şəxslər 
çətinliklərlə qarşılaşdıqda da öz yüksək əhval 
ruhiyyələrini qoruyub saxlamağa qadir 
olurlar. Onlar heç vaxt ümidlərini üzməyir və 
çətinliklərini asanlıqla aradan qaldırırlar və 
bütün bunlarla yanaşı ruhiyyələrinə azacıq da 
olsun xələl varid olmur.  
Başqalarının etimadını qazanmaq 
yaşadığımız həyatda mühüm rol oynayır. 
Buna nail olmaq üçün üçün isə ünsiyyətdə 
olunan şəxslərə qarşı nikbin olmaq lazımdır 
və bunun fərd və cəmiyyətin xoşbəxtliyinə 
birbaşa təsir göstərməsi inkarolunmaz bir 
 38 
həqiqətdir. Etimad və etimadsızlıq 
cəmiyyətin irəliləyiş və geriliyinə səbəb olan 
ən başlıca amillərdən biridir. İctimai əlaqələr 
nə qədər genişlənərsə, cəmiyyət də bir o 
qədər çox inkişaf etmiş olar. Etimadın 
artması və camaat arasında səmimiyyət və 
həmkarlığın genişlənməsi nikbinliyin verdiyi 
ilk müsbət ictimai nəticələrdir. Yalnız o 
cəmiyyətdə asayiş bərqərar oluna bilər ki, 
cəmiyyət üzvləri arasında həqiqi səmimiyyət, 
həmrə’ylik, həmkarlıq bərpa olunmuş olsun. 
Heç bir həmkarlığa riayət olunmayan və cüzi 
məsələləlr üzündən şəkk və şübhəyə 
qapılaraq ixtilafa düçar olan cəmiyyətdə isə 
heç bir müsbət nəticə gözləmək olmaz. 
Alimlərdən biri deyir: «Nikbinlik, imanın 
zahiri surətidir, insanın vücudunda iman və 
ümid olmayınca heç nəyə nail olmaq olmaz!» 
Kim başqalarına qarşı nə qədər çox etimad 
bəsləyərsə, bir o qədər də onların etimadını 
qazanmış olar və bu, həyatda müşahidə 
olunan təbii bir əksül-əməldir. Lakin 
unutmamalıyıq ki, nikbinliklə sadəlövhlük 
arasında olduqca böyük bir fərq vardır. 
Nikbin, o kəslərə deyilir ki, heç bir araşdırma 
aparmadan başqalarının dediklərini müsbət 
 39 
qiymətləndirsin və hər hansı bir çatışmazlığı 
olan şəxslərin nöqsanına əhəmiyyət 
verməsin. Bir sözlə, bu bütün şərait və 
hallarda hamıya xas olan bir xüsusiyyət 
deyildir. Nikbin insan, hamıya qarşı hüsni-
zənlə yaşamaqla birgə, onların gördüyü işləri 
də düzgün qiymətləndirir, öz tərzi-
təfəkkürünü daim qoruyub saxlayır və bütün 
işlərini ehtiyat və diqqətlə görür.  
<BASHLIQ3>İSLAM NİKBİNLİK 
PRİNSİPİNİ 
GENİŞLƏNDİRİR</BASHLIQ3> 
İslam, qəlblərə iman toxumu səpməklə öz 
tərəfdarları arasında nikbinlik lik və qarşılıqlı 
etimadı gücləndirmiş və ictimaiyyəti asayiş, 
sülh və əmin-amanlıq əsasında meydana 
gəlmiş bir mühitə sövq etmişdir. Peyğəmbər 
(s) o qədər bu yüksək əxlaqi xüsusiyyətə 
malik idi ki, münafiqlər onu sadəlik və 
sadəlövhlükdə ittiham edərdilər və bu gözəl 
xüsusiyyəti mənfi və xoşagəlməz surətdə əks 
etdirmək istəyirdilər.  
Müsəlmanlar bir-birlərinə qarşı yaxşı 
fikirdə olmalı və bir-birlərinin gördükləri 
işləri müsbət qiymətləndirməyə 
 40 
çalışmalıdırlar. Əlində əsaslı dəlil olmadan 
kimsə digərini hər hansı bir işdə ittiham edib 
ona qarşı qərəzli bdir mövqe tutmamalıdır.  
Əli (ə) buyurur: «Mömin qardaşlarınızın 
gördükləri işləri ən gözəl bir tərzdə 
qiymətləndirməyə çalışın və əgər dedikləri 
sözlərdə azacıq da olsa həqiqət olarsa, onların 
barəsində pis fikrə düşməyin. »
<FOOTNOTE>
 
Nikbinliyin verdiyi müsbət nəticələrdən 
biri də camaatın mehr-məhəbbətini qazanmaq 
və onlarla səmimi münasibətdə olmaqdır.  
Əli (ə) bu gözəl əxlaqi xüsusiyyətlərin 
verdiyi müsbət nəticələr barədə buyurur: 
«Kim camaat barəsində müsbət fikirdə 
olarsa, onların mehr-məhəbbətini qazanar. 
»
<FOOTNOTE>
 
Doktor Marden deyir: «Özünüzü məcbur 
edin ki, ünsiyyətdə olduğunuz şəxslərin 
yalnız yüksək əxlaqi xüsusiyyətlərini 
görəsiniz.  
Belə ki, onun müsbət xüsusiyyətlərini 
zehninizdə daha da böyüdün. Əgər 
gördüklərinizi zehninizdə yerləşdirə bilsəniz, 
həyatınız daha şirin və mənalı olar. Belə 
etsəniz hamı sizinlə dostluq əlaqələri 
yaratmaq istər " 
 41 
Etimad və nikbinlik hətta bədbin insanların 
tərzi-təfəkkürünə (yəni onların islah 
olunmasına) müsbət təsir göstərə bilər.  
Hədislərdən birində deyilir: "Etimad və 
başqaları barədə müsbət fikirdə olmaq 
insanın günahdan çəkinməsinə kömək edir. 
"
<FOOTNOTE>
 
Deyl Karnegi öz xatirələrində yazır: "Bu 
yaxınlarda “estoranlar birliyi”nin müdiri ilə 
görüşdüm. İyirmi altı restorandan ibarət olan 
bu birlik özünəməxsus tərzdə idarə olunur ki, 
"şərəflə idarə etmə üsulu" adı ilə şöhrət 
tapmışdır. Bu birliyə tabe olan restoranlarda 
heç vaxt müştərilərə yedikləri yeməyin nə 
qədər pul tutduğu deyilmir. Burada istənilən 
yeməklər sifariş olunur və müştərilərin özləri 
sifariş etdikləri yeməklərin pulunu hesablayır 
və gedərkən pulu kassaya verir. Kimsə nə 
yoxlanılır, nə hesabat verir, nə də kassadan 
qəbz verilir. Bütün bunları gördükdən sonra 
heyrətlənərək müdirə dedim: “Yəqin ki, 
gizlin nəzarətiniz vardır, çünki bütün 
müştərilərə arxayın olmaq olmaz". Müdir 
dedi: "Xeyr, kimsəyə nəzarət etmirik, bilirik 
ki, ümumilikdə gördüyümüz işlər öz 
qaydasındadır və tamamilə düzdür. Yoxsa 
 42 
yarım əsrdən çox bir müddət ərzində 
fəaliyyət göstərib əldə etdiyimiz inkişafa nail 
ola bilməzdik. Bu restoranlara gələn hər bir 
şəxs özünə qarşı ehtiram və etimad 
olunduğunu hiss edir. Bunun üçün də istər 
varlı olsun, istərsə də kasıb, istər oğru olsun, 
istərsə də dilənçi - ona olunan etimada layiq 
olduğunu sübuta yetirmək istəyir".  
Bu sahədə böyük təcrübəsi olan mütəxəssis 
mister Lavis deyərdi: "Hoqqabaz və fırıldaqçı 
bir şəxsi islah etmək istəsəniz onunla 
hörmətli şəxs kimi davranın və özünüzü elə 
göstərin ki, sanki ona etimad edirsiniz.  
Belə etdikdə onlar sizə valeh olub, 
həqiqətən etimadınızı qazanmağa 
çalışacaqlar. " 
Julbert Ruben isə deyir: "Uşaqlara etimad 
edin və onlarla elə rəftar edin ki, sanki, heç 
bir səhv iş görməmişlər. Bir sözlə səhvlərinə 
göz yumub yada salmayın. Nəzm-intizama 
riayət etməyən və ümumi asayişi pozan 
şəxsləri mühüm vəzifələrə təyin edin. Eyni 
zamanda hərəkətlərinin yaxşılaşmasına 
diqqət yetirin. Baxın görün tapşırılan işə 
layiq olmuşdur, ya yox. Etimad və xoş 
rəftarla bütün maneələri dəf etmək olar.  
 43 
Bütün bunları nəzərə alaraq deyə bilərik ki, 
bir çox xoşagəlməz işlər mənfi davranışların 
əksül-əməli olaraq meydana gəlmişdir. Ser 
Yerbert müxtəlif xüsusiyyətlərə malik olan 
şəxslərlə ünsiyyətdə olmaq üçün yollar təklif 
etmişdir. O, belə bir fikirdədir ki, oğurluq 
edən uşağa pul tapşırılmalı, bekar və tüfeyli 
həyat sürənləri isə fəaliyyətə sövq etmək 
üçün sevdikləri işə qoymaq lazımdır. "  
 Peyğəmbərdən (s)dan nəql olmuş 
hədislərdə deyilir: "Başqaları barədə gözəl 
fikirdə olmaq qəlblərin rahatlığına və dinin 
qorunmasına səbəb olur". 
<FOOTNOTE>
 Bu 
gözəl xüsusiyyətə yiyələnmək insanın bir çox 
çətinliklərini də həll edir. "Başqaları barədə 
yaxşı fikirdə olmaq insanın ağır qəm-qüssə 
yükünü yüngülləşdirir".  
Həyatı nikbinliktək başqa heç bir şey gözəl 
etmir.  
O, bütün ağrı və acıları aradan götürüb 
uğur və müvəffəqiyyət qapılarını onun üzünə 
açır. Qorxulu xəstəliklərdən uzaq olduğunuz 
kimi qəm-qüssəyə səbəb olan fikirlərdən də 
uzaq olun və fikir qapılarını gözəlliklər 
üzərinə açıq qoyun. Əgər belə edərsinizsə, 
 44 
qara və zülmətli düşüncələrdən yaxa qurtara 
bildiyinizə özünüz də təəccüb edəcəksiniz".  
"Doktor Marden" 
 Müsəlmanlar bir-birləri ilə elə rəftar 
etməlidirlər ki, bədbinliyə bir dəfəlik son 
qoyulmuş olsun. Elə buna görə də, 
əmirəlmö’minin Əli (ə) tövsiyə edir ki, 
başqalarının hüsn-zənləri əsasında rəftar edin 
və əgər digərlərinin sizə qarşı hüsn-zənləri 
vardırsa, öz rəftarınızla onların hüsn-zənlərini 
aradan aparmayın və bu hissi bədbinçiliyə 
çevirməyin. Həmçinin Əli (ə) şəxslərin xəyal 
və gümanların onların ağıllarının me’yarı 
olmasından xəbər verir: “İnsanın zənn və 
gümanı onun ağlını me’yarı, əməli isə onun 
əsl-nəcabətinin yaxşı və ya pis olmasına ən 
doğru şahiddir. ” 
Xəyallara qapılmamaq və zənn-güman 
ardınca getməmək insanın güclü ruhiyyə 
sahibi olmasından xəbər verir. Bu barədə Əli 
(ə) belə buyurur: "Başqaları barədə 
yiyələndiyi pis fikirlərə son qoyan şəxslər 
sağlam qəlb və zehnə malik olarlar. " 
"Sübuta yetirilmişdir ki, güclü ruhiyyə və 
iradəyə yiyələnən şəxslər daim şad və 
ümidvar olarlar. Onlar hər şeyə və hamıya 
 45 
etimad gözü ilə baxarlar. Şüurlu və dərrakəli 
şəxslər qara buludlar arxasında nurlu günəş, 
bütün çətinlik və bədbəxtçiliklərin arxasında 
isə səadət və xoşbəxt həyat görürlər. Bütün 
dərd və müsibətlərdən yeni qüvvə alır və 
qəm-qüssəyə sinə gələrək özlərində daha çox 
cəsarət hiss etməyə başlayırlar. Belə bir 
təbiətə malik olanlar həqiqətən də 
xoşbəxtdirlər. Onlara qibtə etmək lazımdır. 
Çünki, daim onların gözlərində sevinc və 
şadlıq, dodaqlarında isə təbəssüm əlamətləri 
görmək olar. Onların qəlbləri günəş tək nur 
saçar və nəzər saldıqları hər bir şeyi öz 
nuruna boyayarlar".  
"Samuel Smaylz" 
İmam Sadiq(ə), bu gözəl xüsusiyyətə 
yiyələnməyi müsəlmanların bir-birlərinin 
üzərində olan hüquqlarından hesab edərək 
buyurur: "Hər bir müsəlmanın, müsəlman 
qardaşının boynunda olan vəzifələrindən biri 
də budur ki, dediklərini təsdiq etsin və onu 
təkzib etməyə çalışmasın". 
<FOOTNOTE>
 
 Bu xüsusiyyətə yiyələnməyə səbəb olan ən 
başlıca amil insanda iman nurunun 
yaranmasıdır. Əgər camaatın imanı kamil 
olarsa, təbii ki, bir-birlərinə etimad edəcəklər. 
 46 
İnsanı bu gözəl əxlaqi xüsusiyyətdən məhrum 
edən şey onun imanının zəif və ya heç 
olmamasıdır. İmansızlıq, insanı bu gözəl 
xüsusiyyətdən məhrum edərək onu bədbinlik, 
bədgümanlıq kimi qeyri-insani xüsusiyyətlə 
əvəz edir. Həqiqi və nikbin müsəlmanın qəlbi 
daim iman və etimad hissi ilə dolu olar. O, 
özündə zəiflik hiss etdiyi zaman, özündən 
üstün və qüdrətli bir varlığa arxalanar. 
Qarşılaşdığı çətinliklərdə ən böyük qüdrət 
sahibi olan Allahdan kömək diləyər və bu da 
onun ruh və əxlaqının saflaşmasına səbəb 
olar.  
<BASHLIQ1>ÜÇÜNCÜ 
FƏSİL</BASHLIQ1> 
<BASHLIQ2>BƏDBİNLİK</BASHLIQ2
> 
<B>1-Həyatın qaranlıq və işıqlı anları. 
2-Cismani zərərlər. 
3-İslamın bədbinliklə mübarizəsi. </B> 
Ağrı-acılı və şirin xatirələrlə dolu olan 
həyat insanın qısa ömrünü əhatə edir. O hər 
cür çətinliklə qarşılaşır və bu inkar olunmaz 
 47 
həqiqət əsasında da insanın həyatı daim 
çətinlikdə və ya asayişdə olur.  
 Biz həyatın qanunlarını ürəyimiz istədiyi 
kimi dəyişə bilmərik, lakin həyatla yaxından 
tanış olduqdan sonra, yaşadığımız dünyada 
bizi əhatə edən varlıqlara müsbət münasibət 
bəsləyib orada mövcud olan və hər birinin öz 
əsrarəngiz sirr və gözəlliyi olan məxluqata 
qarşı yönələn mənfi münasibətləri aradan 
qaldıra bilərik.  
Yaxud əksinə olaraq varlıqların 
gözəlliklərini unudub diqqətimizi onların 
mənfi xüsusiyyətlərinə də cəlb edə bilərik. 
Bir sözlə hər bir insan öz tərzi-təfəkkürünü 
istədiyi istiqamətə yönəldib dünyanı öz 
istədiyi rəngə boyaya bilər.  
Həyatda qarşımıza çıxan maneələri aradan 
qaldırmağa hazır olmalı və hər şeydən əvvəl 
soyuqqanlığımızı qoruyub saxlamalıyıq. Əks 
təqdirdə ağır xəsarətlərlə qarşılaşıb, bir çox 
hallarda hətta məhv olub aradan gedə bilərik.  
Bəziləri belə bir fikirdədirlər ki, əgər 
dünyada baş verən hadisələr bir qədər fərqli 
həyata keçsəydi, səadətə qovuşar və xoşbəxt 
olardılar. Halbuki, onların bədbəxtçilik və 
müvəffəqiyyətsizlikləri hadisələrin baş 
 48 
verməsindən deyil, onlara olan baxış və 
münasibətlərindən asılıdır. Belə ki, xarici 
amillərin qoyduğu təsirləri istənilən kimi 
dəyişib uğur qazanmaq olar.  
Məşhur yazıçılardan biri yazır: "Fikrimiz 
narazılıq çərçivəsindən kənara çıxmayır. 
Hansı şərait və hansı vəziyyətdə oluruqsa-
olaq, daim gileylənir və öz narazılığımızı 
bildiririk. İnsan elə bir varlıqdır ki, nə qədər 
ki cismi və ya ruhi çatışmazlığı var daim nəsə 
istəyir və nəyinsə arzusunda olur. Bəzən hətta 
nə istədiyimizi belə bilməyirik və belə 
fikirləşirik ki, başqları xoşbəxtdir və bunun 
üçün də daxilən əzab-əziyyət çəkir və onlara 
həsəd aparırıq. Vücudumuz şıltaq və ağlağan 
uşaq tək bir an da olsun bizi rahat buraxmayır 
və biz yalnız o zaman rahatlıq tapa bilirik ki, 
bu şıltaq uşağı həqiqəti görməyə vadar edək. 
Pislikdən savayı bir şey görməyən bu uşağın 
gözlərini açıb ona gözəllikləri göstərməliyik. 
O, bilməlidir ki, həyat bağında yalnız 
görənlər gül dərə bilər, görməyənlər isə 
özlərini tikanlı kollara atarlar. Əgər 
hövsələsizlik və bədbinliyi kənara qoyub hər 
şeyə olduğu kimi nəzər salarıqsa, görərik ki, 
bütün dövrlərdə hətta xeyirlə şər bilinməyən 
 49 
və daim təhlükə qarşısında olduğumuz, 
yaşadığımız hal-hazırki zamanda belə, hələ 
də həyat öz bağında gözəlliyi ilə valeh edən 
gülləri görməyə qadir olanları özünə cəlb 
edir.  
İnsanın tərzi-təfəkkürü onun xoşbəxtliyinə 
böyük təsir göstərir və bu, insanın səadətə 
çatmasına səbəb olan ən başlıca amildir. Hər 
hansı bir qeyri-adi hadisə, daim zülmət və 
qaranlığa qapılan bir şəxs üçün dözülməz 
hala və həll olunmaz bir məsələyə çevrilir. 
Lakin həyata ümid gözü ilə baxan və 
bədbinlikdən uzaq olan şəxslər qarşılaşdıqları 
bütün çətinliklərin müqabilində müqavimət 
göstərir, səbir və təmkinliklə düşdüyü 
böhrandan çıxmağa qadir olur.  
Özlərini bədbəxçiliyə düçar edən şəxslər 
isə ömürlərini-günlərini qan-qaraçılıq və 
iztirab içində keçirərlər. Onlar qarşılaşdıqları 
çətinliklərin aradan qaldırılmasında nə qədər 
sə’y göstərsələr də öz sə’y və zəhmətlərini 
hədərə vermiş olurlar və eyni zamanda 
yaşadıqları dünyada onları əhatə edən 
gözəlliklərdən xəbərsiz qalmış olurlar.  
Alimlərdən biri deyir: "Dünya insanla 
qarşılıqlı olaraq müamilə edir. Əgər üzünə 
 50 
güləriksə güləcək, yox əgər ona qarşı kin-
küdurətli olarıqsa, o da bizə qarşı eləcə qaş-
qabaqlı olacaqdır. Əgər fikir və düşüncədə 
olarsınızsa, alimlərlə ünsiyyətdə olacaq, əgər 
səmimi və mehriban olarsınızsa 
ətrafınızdakılar da sizləri sevəcək və 
qəlblərini sizə açacaqlar".  
Qarşılaşdığımız çətinliklər zahirdə ağrılı-
acılı olsa da, insanın tərzi-təfəkkürünə və 
psixologiyasına müsbət təsir göstərir. Belə ki, 
insanın ruhiyyəsi çətinliklərlə qarşılaşdıqca 
daha çox təcəlli edə bilir və məhz belə bir 
şəraitdə insanın ruh və şüuru təkamülə doğru 
hərəkət edir.  
<BASHLIQ3>BƏDBİNLİYİN VERDİYİ 
ZƏRƏRLƏR</BASHLIQ3> 
"Bədbinlik", ümidsizlik və nakamlıq 
nəticəsində meydana gələn olduqca qorxulu 
bir ruhi xəstəlikdir. İnsanın şəxsiyyətinə 
məhvedici təsir bağışlayan bu mənfi 
xüsusiyyət daim ona mənəvi əzab verir. Bir 
çox hallarda iztirab və nigarançılıqlardan 
meydana gələn bu xüsusiyyət insanın 
daxilində bəzi ciddi dəyişiklərin meydana 
gəlməsinə səbəb olur.  
 51 
Qeyd olunan səbəblər üzündən insanın 
qəlbində kök atan bu xüsusiyyət öz mənfi 
təsirini onun tərzi-təfəkküründə göstərir.  
Ruhu bədbinlik xəstəliyinə düçar olan 
şəxslər nəinki yaradılışın gözəlliyini dərk 
etmir, hətta öz xoşbəxtliyini belə əldən verir. 
Başqaları barədə mənfi fikirdə olduqları üçün 
onların gördükləri işlərə daim irad tutur və 
yalnış təsəvvürə malik olurlar. Mənfi 
ruhiyyəyə yiyələnən bu şəxslər adətən 
müsbət xüsusiyyətə malik olmurlar. Daim 
yanlış təsəvvürləri ilə özlərinə çətinlik 
yaradırlar və bəzən zehnlərini heç vaxt 
qarşılaşmayacaqları məsələlərlə məşğul edib 
özlərini tələf edirlər.  
Yüksək əhval-ruhiyyəyə malik olan və bir 
an da olsun öz ümidlərini üzməyən şəxslər 
ətrafındakılara ruhiyyə verib, onlara mənəvi 
dayaq olduqları kimi, bədbin insanlar da 
ünsiyyətdə olduqları şəxsləri öz əməl və 
dediyi sözlərlə iztirab və nigarançılığa salır 
və onları gələcəyə işıq saçan ümid çırağından 
məhrum edirlər. Bədbinlik yalnız ruha deyil, 
cismə də mənfi təsir göstərir və bir çox 
xəstəliklərin müalicəsində böyük maneələr 
yaradır. Məşhur tibb mütəxəssislərindən biri 
 52 
deyir: "Hamı və hər şeylə müxalif olan 
şəxslərin müalicəsi intihar qəsdində olaraq 
özünü dənizə atan şəxsi xilas etməkdən daha 
çətindir. Daim narazı və həyəcan içində 
yaşayan şəxsə dərman vermək qaynar zeytun 
yağına su tökmək kimi bir şeydir. Çünki, 
istifadə olunan dərmanın müsbət təsir 
göstərməsi üçün ilk növbədə xəstənin özünə 
və başqalarına etimad bəsləməsi, yüksək 
əhval-ruhiyəyə yiyələnməsi və özünü idarə 
edə bilməsi lazımdır.  
Bəzi bədbin insanların hamıdan 
uzaqlaşaraq heç kimlə ünsiyyətdə 
olmadıqlarını müşahidə edirik. Belə bir 
xoşagəlməz adətə vərdiş etməklə onlar öz 
istedad və bacarıqlarının qarşısını almış 
olurlar və nəticədə zülmət və qaranlıq bir 
həyata düçar olurlar. İntihara səbəb olan ən 
başlıca amillərdən biri də məhz bədbinliyin 
insanın ruh və fikrinə hakim olmasıdır.  
Cəmiyyətə nəzər saldıqda bunun şahidi 
oluruq ki, camaatın bir-birlərinə dedikləri 
sözlər bir çox hallarda bədgümanlıqdan irəli 
gəlmişdir. Müqayisə etmək bacarıqlarının 
zəif olmasına baxmayaraq, həqiqəti üzə 
çıxarıb yəqinlik hasil etmədən qəti nəzər 
 53 
verirlər və bir çox hallarda ciddi çətinliklərlə 
üzləşirlər. Bəzən onların şəxsi-qərəzlikləri 
əməl və dedikləri sözlərdən bəlli olur.  
Məhz bu böyük eyib etimadın aradan 
getməsinə, dostluq və səmimiyyətin 
zəifləyərək əxlaq və ruhiyyəyə xələl 
gətirməsinə səbəb olur.  
Zərəri fərd və cəmiyyət üçün aradan 
qaldırılmaz olan bəzi ədavət və 
düşmənçiliklər yanlış təsəvvür və 
gümanlardan irəli gəlir. Bədbinlik cəmiyyətin 
müxtəlif təbəqələrinə, hətta alim və 
filosoflara belə öz təsirini göstərir. Tarix 
boyu müxtəlif dövrlərdə, bütün 
cəmiyyətlərdə alim və mütəfəkkirlər 
meydana gəlmiş və bədbinlik üzündən yanlış 
tərzi-təfəkkürə yiyələnmişlər. Öz elm və 
məlumatlarından istifadə edərək bəşəriyyətə 
xidmət etmək əvəzinə, yaradılış aləminə eyib 
və nöqsanlar tutaraq heç bir əsası olmayan 
nəzəriyyələr irəli sürmüşlər və nəticədə 
insanların tərzi-təfəkkürünə ağır zərbə 
vuraraq onlara yiyələndikləri əxlaq və 
əqidəyə görə istehza etmişlər. Bədbinlik 
onların bəzilərində o qədər güclü olmuşdur 
ki, yer üzündə əhalinin artmasını və müxtəlif 
 54 
millət və irqlərin meydana gəlməsini ciddi 
təhlükə hesab etmiş və bunun üçün də bu 
məsələnin qarşısını almağı zəruri hesab 
etmişlər. Onlar hətta minlərlə günahsız 
insanın qanının tökülməsini adi hal hesab 
etmiş və tarix boyu yüzlərlə cinayətlərə əl 
atmışlar. Əgər bəşəriyyət onların tərzi-
təfəkkürlərinə tabe olsaydı, bu günlər nə 
mədəniyyətdən, nə də inkişafdan söz açmaq 
olardı.  
"Əbu Əla" adlı olduqca bədbin bir filosof 
həyatı başdan-ayağa əzab-əziyyət hesab 
edərdi. Bu bədbin insan bəşəriyyətin nəslinin 
kəsilməsi üçün evlənməyi öz davamçılarına 
haram etmişdir.  
Deyilənlərə görə, ölüm ayağında olarkən 
belə vəsiyət etmişdir: "Qəbrimin üzərinə bu 
sözləri yazın: "Bu qəbir atamın mənə qarşı 
etdiyi cinayətin nişanəsidir. Mən isə heç bir 
kimsəyə qarşı cinayət etmədim!" 
<BASHLIQ3>İSLAMIN BƏDBİNLİKLƏ 
MÜBARİZƏSİ</BASHLIQ3> 
Qurani-Kərim, zənn-gümana qapılmağı 
böyük günah adlandıraraq müsəlmanlara 
ondan uzaq olmağı əmr etmişdir. Hucurat 
 55 
surəsinin 12-ci ayəsində bu barədə deyilir: 
“Ey iman gətirənlər! Çox zənn-gümana 
qapılmaqdan çəkinin. Şübhəsiz ki, zənnin 
bəzisi (heç bir əsası olmayan zənn) 
günahdır”. Müqəddəs İslam dini heç bir əsası 
olmadan başqalarına qarşı bədgüman olmağı 
qətiyyətlə qadağan etmişdir. Peyğəmbər (s) 
buyurur: "Allah-taala müsəlmanların üç 
şeyini sizə haram etmişdir. Onların qanını, 
malını və onlar barədə bədgüman olmağı. " 
Heç bir dəlil və əsas olmadan birinin malını 
digərinə vermək qeyri qanuni olduğu kimi, 
başqalarını da - əldə heç bir dəlil və sübut 
olmadan - nədəsə ittiham etmək, onlara qarşı 
bədgüman olmaq olmaz.  
Əli(ə) buyurur: "Zənn və gümana 
arxalanaraq hər hansı bir məsələdə hökm 
çıxaran şəxslər ədalətdən uzaq olarlar. 
"
<FOOTNOTE>
 Başqa bir yerdə isə bədbinliyin 
qoyduğu ruhi və zehni mənfi təsirləri belə bir 
gözəl ibarətlərlə bəyan edir: “Zənn və 
bədgümanlıqdan uzaq olun, çünki 
bədgümanlıq günahları böyüdür və ibadəti 
məhv edib aradan aparır. "
<FOOTNOTE>
 
Bədgümanlıq xeyirxah insanlara qarşı bir 
növ haqsızlıq və ədalətsizlikdir: "Xeyirxah 
 56 
insanlara qarşı bədgüman olmaq onlara qarşı 
ədalətsizlikdir və ən böyük günahlardan 
biridir. "
<FOOTNOTE>
 
Dostlara qarşı bədbin olmaq münasibətlərin 
soyumasına və dostluq əlaqələrinin 
kəsilməsinə səbəb olur. Rəvayətlərdən 
birində bu barədə deyilir: 
“Bədgümanlıq kimin qəlbinə hakim olarsa, 
onunla dostları arasında olan səmimiyyətdən 
əsər-əlamət qalmaz məhv edib aparır. 
"
<FOOTNOTE>
 
Bədbinlik insanın həyatına mənfi təsir 
qoyduğu kimi, başqalarının da əxlaq və 
ruhiyyəsinə mənfi təsir göstərər. Belə ki, 
haqqında yalnış fikirdə olan şəxslər bəzən 
deyilənlərin təsiri altına düşərək xoşagəlməz 
əxlaqi xüsusiyyətlərə yiyələnməyə 
başlayırlar. "Bədbinlik, zənn və güman hər 
şeyi öz axarından çıxarar və çox xoşagəlməz 
hadisələrə səbəb olar. "
<FOOTNOTE>
 
Doktor Marden bu barədə deyir: "Evində 
xidmətçilərdən istifadə edən şəxslər bəzən 
onlara qarşı bədgüman olub daim oğurluq 
edəcəklərinə ehtimal verirlər. Xidmətçilər də 
onlara qarşı olan bu münasibəti hiss edərək 
oğurluğa əl atırlar. Deməli, bədgümanlıq dilə 
 57 
gətirilməsə də öz mənfi təsirini qoyur. 
Xidmətçiyə qarşı bədgüman olmaq onun 
ruhiyyəsinə ağır zərbə vurur və nəticədə onu 
oğurluğa sövq edir".  
Əli(ə) buyurur: "Nəbadə (həyat yoldaşınıza 
qarşı bədgüman olaraq) qeyrətinizi lazım 
olmayan yerdə büruzə verəsiniz. Çünki belə 
bir hərəkət günahsız insanları günaha və 
əməli saleh şəxsləri əli-əyriliyə sövq edir. 
<FOOTNOTE>
 
Başqa bir yerdə belə buyurur: 
"Bədbinliyə düçar olan şəxs cismi və ruhi 
sağlamlığını əldən verəcəkdir. "
<FOOTNOTE>
 
Doktor Karl deyir: "Elə adətlər də vardır 
ki, insanın həyat və qüdrətinə (sağlamlığa) 
mənfi təsir göstərərək onun zəifləməsinə 
səbəb olur. Hamıya qarşı bədbin olub, onları 
tənqid etməyi buna misal çəkmək olar. Belə 
ki, bu mənfi xüsusiyyət insanın bəzi daxili 
orqanlarına mənfi təsir göstərərək bir çox 
hallarda onlardan bəzilərinin fəaliyyətinin 
dayandırılmasına səbəb olur. " 
Doktor Marden deyir:"Bədbinlik 
sağlamlığa mənfi təsir göstərir və əxlaqi 
dəyərlərin zəifləməsinə səbəb olur. Hər bir 
normal insan heç vaxt başqalarından pislik 
 58 
gözləmir və daim ona qarşı mehriban olub 
yaxşılıq edəcəklərini ümid edir. Çünki o, 
yaxşılıq və xeyirxahlığın əbədi həqiqət 
olduğuna ümid bəsləyir. Qaranlıq özü-
özlüyündə müstəqil bir məfhum olmadığı 
kimi (çünki qaranlıq nurun olmamasından 
meydana gəlir), pislik də müstəqil məfhum 
olmayıb xeyirxahlıq olmadıqda meydana 
gəlir. " 
 Nəql olunmuş rəvayətlərdən birində 
bədbin insanların daim ətrafındakıların qorxu 
və hürkü içində olduğu haqda deyilir: 
"Bədbin insanlar camaatdan qorxar və daim 
vəhşət və iztirab içində olar. "
<FOOTNOTE>
 
"Öz fikrini bildirməkdən qorxan şəxslər 
məclislərdə öz əqidələrini bildirməkdən 
çəkinərlər. Ümumi yerlərdə, böyük küçələrdə 
öz tanışları ilə üz-üzə gəlməkdən qorxaraq 
özlərini gediş-gəliş az olan küçə və 
dalanlarda gizlədən şəxslərə isə bədbinlik 
hakim olar. " 
"Doktor Farmer" 
Bədbinliyin meydana gəlməsinə səbəb olan 
amillərdən biri də insanın daxilində özünə yer 
edən və gözlənilmədən özünü biruzə verən 
keçmiş xatirələrdir. Əli(ə) bu barədə buyurur: 
 59 
"Qəlbin dərinliklərində ağıl və şüurun 
sevmədiyi keçmiş xoşagəlməz xatirələr özünə 
yer etmişdir. "
<FOOTNOTE>
 
Helen Şaxter deyir: 
"Özlərinə etimad etməyən şəxslər cüzi 
məsələlərdən inciyir və hər şeyi yadda 
saxlayırlar və bütün bunlar onların rəftar və 
davranışlarına öz təsirini qoyur. Belə ki, bu 
şəxslər bir çox hallarda qəmgin, tündxasiyyət 
və ya bədbin olurlar və onlar özləri nə üçün 
bu ruhi xəstəliklərə düçar olduqlarını 
bilməyirlər. Çünki, başqaları barədə 
yiyələndikləri mənfi təəssüratları heç vaxt 
zehnlərindən çıxarmayırlar. Lakin gizli 
düşmənlərimiz yenə də kin və 
düşmənçilikdən əl çəkməyirlər. Onlar əxlaq 
və ruhiyyəmizi ixtiyarlarına alıb özlərinə tabe 
etmək istəyirlər. Bəzən özümüzdən və 
başqalarından təəccüblü sözlər eşidir və 
hərəkətlər görürük, lakin bir qədər diqqət 
yetirsək görəcəyik ki, bütün bunlara səbəb 
olan illər boyu unutmadığımız acı 
xatirələrdir. " 
Bədbin və bədxasiyyət şəxslər daim öz 
xoşagəlməz xüsusiyyətlərini başqalarında 
görər və onlar barədə mənfi fikirdə olarlar. 
 60 
Əli (ə) bu barədə buyurur: "Bədbin və 
bədəxlaq şəxslər başqalarınına öz gözləri ilə 
baxdıqları üçün kiminsə haqqında müsbət 
fikirdə olmazlar. "
<FOOTNOTE>
 
Bədbin insanların öz mənfi xüsusiyyətlərini 
başqalarına aid edib onlara irad tutmaları bir 
növ özünümüdafiə xarakteri daşıyır. Lakin 
bu, olduqca düşünülməmiş və uğursuz bir 
addımdır. Bu hissin insanda daha da 
güclənməsi onun psixoloji xəstəliyə düçar 
olmasından xəbər verir.  
Peyğəmbər(s), Mədinəyə hicrət etdikdən 
sonra şəhər əhalisindən biri onun yanına gəlib 
deyir: “Ya Rəsuləllah! Bu şəhərin camaatı 
olduqca xoş xasiyyət və mehriban insanlardır 
və çox yaxşı oldu ki, siz məhz buraya 
gəldiniz. ” Peyğəmbər (s) buyurur: 
"Tamamilə düz deyirsən. " Bir qədər sonra 
başqa bir şəxs gəlib dedi: "Şəhər əhalisi 
olduqca nadan və bədxasiyyət şəxslərdir, 
heyifki, sizin kimi müqəddəs və şərəfli bir 
insan belə bir camaatın arasına gəlmişdir. " 
Peyğəmbər (s) buyurur: "Tamamilə düz 
deyirsən. " 
Səhabələrdən biri Peyğəmbər (s)in 
deyilənlərin hər ikisini təsdiq etməsindən 
 61 
təəccüblənərək bunun səbəbini soruşur. 
Peyğəbər (s) cavabında buyurur: 
"Onların hər biri başqalarını da özləri kimi 
təsəvvür edib öz əhval-ruhiyyələrinə 
əsaslanaraq camaat barədə hökm çıxardırlar. 
Bunun üçün də onların hər ikisinin 
dediklərini yiyələndikləri xüsusiyyətlərlə 
müqayisə etsək, tamamilə haqlı olduqları üzə 
çıxır. "  
Əlbəttə, diqqət yetirmək lazımdır ki, 
bədgümanlıq dedikdə insanın zənn və 
gümana qapılması və bu mənfi xüsusiyyətdən 
əl çəkməməsi nəzərdə tutulur. Bir sözlə, o 
şeylər ki, din qadağan etmişdir. Deməli, bu 
mənfi xüsusiyyətdən yaxa qurtarmaq üçün ilk 
növbədə onun yaranma səbəblərini müəyyən 
etməli və sonra qarşısını almaq üçün lazımi 
tədbirlərə əl atmaq lazımdır.  
<BASHLIQ1>DÖRDÜNCÜ 
FƏSİL</BASHLIQ1> 
<BASHLIQ2>YALAN</BASHLIQ2> 
<B>1-Əxlaqın dəyər və əhəmiyyəti.  
2-Yalanın vurduğu müxtəlif zərərlər.  
3-Dinin yalana olan baxışı. </B> 
 62 
Hər bir millətin ictimai həyatı üçün zəruri 
olan məsələlərdən biri də əxlaqdır. Əxlaq, 
bəşərin ömrü ilə bərabər və onunla birgə 
yaradılmışdır. Heç bir şüurlu insan asayişin 
təmin olunması, cəmiyyətin islah və inkişafı 
üçün əxlaqın zəruri olduğuna şübhə etmir. 
Hansı normal insan əhdə vəfa etməkdən, 
əmin-amanlıqdan və haqdan üz döndərərək 
öz xoşbəxtliyini xəyanət və haqsızlıqda 
axtarar? Əxlaqın dəyər və əhəmiyyəti barədə 
yalnız bunu demək kifayətdir ki, istər inkişaf 
etmiş, istərsə də geridə qalmış hər bir millət 
əxlaqi dəyərlərə böyük hörmət və ehtiramla 
yanaşır.  
 İnsan yaşadığı enişli-yoxuşlu həyatda bir sıra 
qanun-qaydalara tabe olub onlara riayət 
etməyi özü üçün zəruri hesab edir. O, 
müxtəlif zaman və şəraitlərdə yaşamasına 
baxmayaraq bir-birinə oxşar əxlaqi dəyərlərə 
yiyələnmiş və illər, əsrlər ötüb keçsə də bu 
günədək həmin dəyərləri qoruyub saxlaya 
bilmişdir. Məşhur ingilis alimi "Samuel 
Smaylz" deyir: "Əxlaq dünyanı hərəkətə 
gətirən ən böyük qüvvədir. Əxlaq, 
insaniyyətin həqiqi tə’rifi olduğu üçün ən 
gözəl surətdə özünü büruzə verdikdə insanın 
 63 
təbiətini ən yüksək formada təcəssüm etdirir. 
Həyatın bütün sahələrində uğur və 
müvəffəqiyyətə nail olan və nisbi üstünlüyə 
malik olan şəxslər başqalarının diqqətini 
özlərinə cəlb edir və onların hörmət və 
ehtiramını qazanırlar.  
Bütün gözəl xüsusiyyətləri özlərində cəm 
etdikləri üçün başqalarına örnək və nümunə 
olurlar. Əgər onlar bu dünyada olmazlarsa 
yaşamaq qeyri mümkün bir hala çevrilər. 
Bəşəriyyəti haqq və təqvaya hidayət edən bu 
şəxslər nur tək onların yoluna işıq saçır və 
səadətə çatmağa səbəb olurlar. Bunun üçün 
də onlara hər bir şəxsin hörmətlə yanaşması 
onun insanlıq borcudur. Cəmiyyət nə qədər 
ki, gözəl əxlaqi xüsusiyyətlərə yiyələnməyib, 
hüquq və siyasi ixtiyarları nə qədər geniş olsa 
da belə, yenə də tərəqqi və irəliləyişə nail ola 
bilməz və əgər hər hansı bir millət azad və 
başı uca yaşamaq istərsə heç də hökmən 
geniş əraziyə malik olmamalıdır. Çünki geniş 
əraziyə malik olsa da, bəzən təkamül üçün 
lazım olan şəraitdən məhrum olur. Əxlaq və 
mənəviyyatdan məhrum olan hər hansı bir 
millət isə tez bir zamanda zəifləyərək süquta 
uğrayır. " 
 64 
Yuxarıda qeyd olunanlar nəzəri baxımdan 
hamı tərəfindən yekdilliklə qəbul olunur. 
Lakin əməli olaraq həyata keçirilib-
keçirilmədiyinə gəldikdə, insanların elmlə 
əməl arasında böyük fasilə yaratdıqlarının 
şahidi oluruq. Belə ki, insanların bir çoxu 
əxlaqi dəyərləri nəfsani istəklərə qurban 
verərək daim aldadıcı naz-nemətlər fikrində 
olurlar. Bəşəriyyət yaradıldığı ilk gündən özü 
ilə bir-biri ilə zidd olan xüsusiyyətlər 
gətirmişdir. Onun xeyirlə şərin mübarizə 
meydanı olan qəlbi qəzəb və şəhvət hisslərinə 
də hakim olmuşdur. Sair nəfsani istəklərin 
mənşəyi də məhz odur.  
Bunun üçün də insan heç nədə ifrata 
varmamalı və sərt davranışını gözəl və 
ürəyəyatan əxlaqi dəyərlərlə əvəz etməlidir. 
Bu bir həqiqətdir ki, yüksək əxlaqi 
xüsusiyyətlərə malik olan insan gözəl 
davranışının tez bir zamanda müsbət 
nəticəsini görür. Lakin onun həqiqi müsbət 
nəticələrini Allahın qarşısında təslim və 
Onun əmrlərinə tabe olduqda görür. 
Psixoloqlardan biri deyir: "İnsanın 
hissiyyatları iki hissədən ibarətdir. Onun bir 
hissəsində təziqedici qüvvə, digər hissəsində 
 65 
isə müqavimət duyğuları özünə yer etmişdir. 
Müqavimət duyğularına güc gələ bilən hər bir 
qüvvə dərhal vücudumuza öz təsirini qoyur 
və bizi özünə tabe edir. " 
Daxili hisslərinə nəzarət edib istəklərini 
ağıl və məntiqlə ayaqlaşdırmağa nail olan 
şəxslər, necə deyərlər, qəlblə ağıl arasında 
sülh bərqərar etmiş olurlar. Buna nail olan 
şəxslər təbii ki, xoşbəxtlik və səadət yolunu 
bir çox çətinliklər arasından süstlük 
göstərmədən azad iradə ilə qət etmişlər. 
Bəşər elm və texnikada ağlasığılmaz 
nailiyyətlər edib öz qüdrətini dənizin 
dərinliklərində də nümayiş etdirsə də, lakin 
hələ də müasir sivilizasiya çətinliklər 
qarşısında acizdir. Bu çətinliklər bəşəriyyəti 
hərc-mərcliyə, tamahkarlığa və nəzmsizliyə 
düçar etmişdir. Bütün bunların ən başlıca 
səbəbi isə ruhi düşkünlük və əxlaqi 
dəyərlərdən uzaq düşməkdir. Jul Roman 
deyir: Hal-hazırkı dövrdə elm çox inkişaf 
etmişdir, lakin daxili istəklərimiz hələ də 
özünün ibtidai mərhələsində dayanmışdır. 
Əgər onlar da elm və şüurumuzla çiyin-çiyinə 
irəliləsəydi, deyə bilərdik ki, fikir və iradədən 
 66 
meydana gələn mədəniyyət də inkişaf etmiş 
və tərəqqiyə nail olmuşdur.  
 Bəli, əxlaqi dəyərlərə üstünlük verməyən 
mədəniyyət onun görüşlərinə birdəfəlik xətt 
çəkmiş olur və nəticədə öz əli ilə özünə quyu 
qazmış olur. Cəmiyyətdə nöqsan və 
bədbəxtçiliklərin mövcud olması onun əxlaqi 
dəyərlərə ehtiyac duyduğundan xəbər verir. 
Əxlaq isə yorğun və heç bir taqəti olmayan 
mədəniyyətə yeni bir həyat bəxş edir. 
<BASHLIQ3>YALANIN VURDUĞU 
MÜXTƏLİF ZƏRƏRLƏR</BASHLIQ3> 
Düz danışmaq nə qədər gözəl və 
xeyirlidirsə, yalan danışmaq da bir o qədər 
zərərli və xoşagəlməzdir. Düz danışmaq ən 
gözəl xüsusiyyətlərdən biri, yalan danışmaq 
isə ən pis və xoşagəlməz xüsusiyyətlərdəndir. 
Dil, qəlbin sirrini deyən və daxili hissləri 
bəyan edən bir vasitədir. Yalana həsəd və 
ədavət səbəb olduqda, verdiyi nəticələr 
olduqca ağır və acınacaqlı olur.  
Əgər dil yalan danışmağa adət edərsə, 
viranedici tufantək insanın şəxsiyyətinə ağır 
zərbə vurub onun şərəf sarayını qarət və yerlə 
yeksan edər.  
 67 
Yalan insanda xəyanət və nadanlıq 
ruhiyyəsini gücləndirir və vicdan alovunu 
onun qəlbində söndürür.  
Yalan birlik və həmrə’yliyə son qoyub 
cəmiyyətdə ixtilaf və qarşıdurma köklərini 
salır. İnsanın haqdan uzaq düşməsinə səbəb 
olan əsas amillərdən biri də onun həqiqətdən 
uzaq olan iddialarıdır. Həris insanlar öz 
məqsədlərinə çatmaq üçün öz yalanları ilə 
həqiqətin üzərinə qalın pərdə çəkər və şirin 
dillərini işə salaraq sadəlövh insanları 
özlərinə əsir edərlər.  
 Yalançı insanlar özlərinə fikirləşməyə 
macal vermirlər və kimsənin onun 
dediklərindən agah olmadığını güman etdiyi 
üçün heç nəyin dərinliyinə varmırlar və 
bunun üçün söhbətlərində dəfələrlə səhvə yol 
verir və bir-birinə zidd olan sözlər deyirlər. 
Nəticədə isə böyük rüsvayçılıqla üzləşib 
xəcalət çəkməli olurlar. Demək; "Yalançının 
yaddaşı olmaz"-misalı heç də əsassız 
deyildir.  
Cəmiyyətin əxlaqına ağır zərbə vuran bu 
xoşagəlməz xüsusiyyətin meydana gəlməsinə 
səbəb olan əsas amillərdən biri də "məsləhət 
görülən yalanlar" adını almış yalanlardır. 
 68 
Camaat adətən həqiqətin üzərinə pərdə 
çəkmək və öz xoşagəlməz işlərinə don 
geydirmək üçün ona arxalanırlar. Lakin onlar 
bunu bilməlidirlər ki, din və məntiq buna 
yalnız bəzi hallarda icazə verir. Məsələn, əgər 
hər hansı bir müsəlmanın canı, malı və ya 
namusu xətərlə üzləşərsə, əldə olan 
imkanlardan istifadə edib - hətta yalan 
danışmalı olsaq da belə - onun canını və ya 
ona aid olan şeyləri (mal və namusu) 
qarşılaşdığı təhlükədən qorumalıyıq. Lakin 
eyni zamanda həddi aşaraq ifrata da 
varmamalıyıq. Əgər bunun əhatə dairəsini 
genişləndirib öz istək və maraqlarımız üçün 
də istifadə edəriksə, artıq məsləhətli yalan 
üçün heç bir səbəb olmayacaqdır.  
Məşhur yazıçılardan biri deyir: "Hər şeyin 
bir dəlili vardır və görülən hər bir iş üçün 
dəlil gətirə bilərik. Hətta cani və 
cinayətkarlar belə mühakimə olunduqları 
zaman özlərini müdafiə etmək üçün müxtəlif 
dəlillərə əl atırlar. Bunu da qeyd etmək 
lazımdır ki, bütün yalanlar məsləhət üzündən 
deyilir, yəni yalan deyən şəxs ilk növbədə öz 
şəxsi mənfəətini nəzərdə tutur və əgər heç bir 
mənfəət nəzərdə tutulmazsa, deyilən yalanlar 
 69 
heç bir əhəmiyyət kəsb etməyib başqaları 
üçün də bir o qədər təhlükəli olmayacaqdır. 
İnsan fitri olaraq öz şəxsi mənafeyi ilə 
müvafiq olan hər bir şeyi xeyirli hesab edir. 
Deməli, nə qədər ki, insan düz danışmaqla 
şəxsi mənafeyinə xələl gələcəyini təsəvvür 
edir, yalanın ona xeyir verdiyini görüb yalan 
danışmağa başlayacaqdır. Çünki, o yalanda 
xeyir və mənfəət, düz danışmaqda isə zərər 
görür.  
Bunu da unutmamalıyıq ki, yalan olduqca 
böyük bir təhlükədir. Lakin yalan danışmağa 
lazımi şərait yaranar və yalan danışmaqla 
meydana gələn təhlükə aradan qaldırılarsa, 
əksinə olaraq təhlükəyə səbəb olan şəxslərə 
ağır zərbə vurulmuş olunur.  
Bəyan azadlığı, fikir azadlığından daha çox 
əhəmiyyət kəsb edir. Çünki, tərzi-təfəkkürdə 
hər hansı bir çətinlik meydana gəldikdə 
yalnız şəxsin özünə mənfi təsir göstərir. 
Lakin bəyan azadlığı ictimai məsələləri əhatə 
etdiyi üçün xeyir və zərər də hamıya şamil 
olur.  
Qəzali deyir: "Dil, Allahın bizə bəxş etdiyi 
böyük nemətlərdən biri və olduqca incə və 
zərif bir bədən üzvüdür. Bu bədən üzvü çox 
 70 
kiçik olsa da, lakin onu idarə etmək və 
buraxdığı səhvləri bərpa etmək çətin və ağır 
olur.  
Çünki küfr və iman məhz onun şəhadət 
verməsi ilə aşkar olur və bu iki şey (küfr və 
iman) insanın Allaha tabe olub və ya Ona 
qarşı çıxmasından xəbər verir. Dilin şərrindən 
yalnız o kəslər yaxa qurtara bilir ki, onu din 
yüyəni ilə əlində saxlayıb yalnız dünya və 
axirətinə xeyir verəcəyi təqdirdə buraxmış 
olsun. 
"Yalanın, uşaqların zehnində yer etməməsi 
üçün heç vaxt onlara yalan deməməliyik. 
Çünki uşaqlar adətən ünsiyyətdə olduqları 
şəxslərin rəftar və davranışlarını götürürlər. 
Əgər yalan uşağın tərbiyəsində ən başlıca rol 
oynayan ev mühitinə nüfuz edərsə və 
valideynlərin rəftar və davranışları da əxlaqi 
dəyərlərin tam ziddinə olarsa, heç vaxt uşaq 
düzgün tərbiyə ala bilməyəcəkdir. Moris 
Teylisin dediyi kimi: "Düzgün danışmağa, 
həqiqət barədə fikirləşməyə və yalnız həqiqət 
ardınca getməyə adət etmək yalnız o kəslərin 
işidir ki, uşaqlıqdan belə tərbiyə olunsunlar. " 
 71 
<BASHLIQ3>DİNİN YALANA OLAN 
BAXIŞI</BASHLIQ3> 
Nəhl surəsinin 105-ci ayəsində Qurani-
Kərimin yalana olan mənfi münasibəti və 
yalançının həqiqi müsəlman cəmiyyətindən 
uzaq olması barəsində deyilir: “Yalanı ancaq 
Allahın ayələrinə inanmayanlar uydururlar.” 
Peyğəmbər (s) buyurur: "Sizləri düz 
danışmağa tövsiyə edirəm. Bu bir həqiqətdir 
ki, düzlük insanı xeyirxahlığa, xeyirxahlıq isə 
insanı cənnətə qovuşdurar. Yalnız həqiqəti 
deyib, həqiqət axtaran şəxslər Allah-taalanın 
nəzərində düz danışanlardan hesab olunarlar. 
Yalan danışmaqdan çəkinin. Yalan insanı 
günaha, günah isə insanı cəhənnəmə 
sürükləyir. Yalan danışan şəxslər isə Allahın 
nəzərindən düşər və Onun dərgahında 
yalançılardan hesab olunarlar." 
Yalançı şəxslərin ən bariz 
xüsusiyyətlərindən biri də başqalarının 
dediklərinə gec inanmalarıdır. Peyğəmbər (s) 
dən bu haqda nəql olmuş hədisdə deyilir: 
"Düz danışan şəxslər başqalarının dediklərinə 
tez inanar, yalançı şəxslər isə başqalarını da 
yalançı hesab edər. " 
 72 
Samuel Smaylz deyir: 
"Bəziləri özlərinin xoşagəlməz 
xüsusiyyətlərini başqaları ilə müqyaisə 
edirlər. Lakin bilməliyik ki, başqaları rəftar 
və davranışlarımızı ayna tək özündə əks 
etdirir və onlarda müşahidə etdiyimiz yaxşı 
və ya pis davranışlar bizim öz rəftar və 
davranışlarımızdır ki, onlarda in’ikas 
olunmuşdur.” 
Əxlaqi dəyərlərə yiyələnən hər bir şəxs heç 
vaxt yalan danışıb özünü günah çirkabında 
aludə etməz. Yalançı şəxslərin zahir və 
batinində haqq yoldan uzaq olan psixoloji 
çatışmazlıq vardır. Yalana, özlərində zəiflik 
və süstlük hiss edən şəxslər əl atırlar. Yalan, 
qorxaq və bacarıqsız şəxslərin sığınacaq 
yeridir. Əli (ə) bu barədə buyurur: 
"Əgər əşyaları oxşarlıq və bir-birlərinə olan 
bağlılıq baxımından kənar-kənara qoysaq, 
düzlük şücaətin, yalan isə qorxaqlığın 
kənarında duracaqdır. "
<FOOTNOTE>
 
Raymon Piç deyir: 
"Yalan, bacarıqsız insanların ən gözəl 
müdafiə və təhlükədən qorunma vasitəsidir. 
Bunun üçün də ağdərili insanların 
tabeçiliyində olan müxtəlif qara dərili 
 73 
millətlər arasında yalan daha çox yayılmışdır. 
Yalan, zəiflik və bacarıqsızlığın təcəllisidir. 
Uşaqdan: "konfetlərə sən dəymisən?", ya 
"güldanı sən sındırmısan?" – deyə 
soruşduqda, etiraf etdikdə cəzalandırılacağını 
bildiyinə görə" – xeyr, mən etməmişəm" 
deyərək özünü müdafiə etməyə məcbur 
olacaqdır." 
Əli (ə) başqa bir yerdə düz danışmağın 
üstünlük və verdiyi müsbət nəticələr barədə 
buyurur: "Düz danışan şəxslər üç şeyi əldə 
edərlər: camaatın etimadını qazanar, onu 
səmimi dost kimi qəbul edər və qəlblərində 
böyüklüyünə yer verərlər."
<FOOTNOTE>
 
İslam insanın fəzilətini onun düzlüyündə 
və düz danışmağında görür.  
İmam Sadiq (ə) bu haqda buyurur: 
"Bəzilərinin çoxlu namaz qılıb oruc 
tutmalarına aldanmayın. Çünki, ola bilsin 
onlar buna vərdiş etsin və vərdiş etdikləri 
şeydən əl çəkmək onlar üçün çətin olsun. 
İnsanları əmanətə vəfadar olmaları və düz 
danışmaları ilə sınayın və bir-birləri ilə 
müqayisə edin. "
<FOOTNOTE>
 
Əli (ə) buyurur: "İnsan üçün ən pis 
xüsusiyyət yalan danışmaqdır. "
<FOOTNOTE>
 
 74 
Samuel Smaylz deyir: "İnsana yaraşmayan 
xüsusiyyətlərdən ən pisi yalan danışmaqdır. 
Düzlük və səadət insanın yeganə məqsədi 
olmalı və heç vaxt onu digər məqsədlərinə 
qurban verməməlidir. "  
İslam, bütün əxlaqi proqramlarını iman 
üzərində qurmuşdur və onu bəşəriyyətin 
səadət və xoşbəxtliyi üçün ən başlıca amil 
hesab etmişdir. Əxlaqsız iman - Dekartın 
dediyi kimi - bataqlıq üzərində tikilən saraya 
bənzəyir. Alimlərdən başqa biri isə bu barədə 
deyir: "Dinsiz əxlaq, qayalıq və ya kolluğa 
düşmüş və orada quruyan toxuma bənzəyir. 
Ən gözəl əxlaq belə, əgər dindən ilham 
almazsa, hərəkətsiz ölütək kimsəyə fayda 
verməz. " 
Din qəlb və şüur adlanan iki daxili ölkəyə 
hökmranlıq edir. Elə buna görə də sülh və 
asayiş mərkəzi qəlb və beyinin özüdür. 
İnsanda dinə maraq və rəğbətin artması 
maddiyyatın nüfuzunun zəifləməsinə səbəb 
olur. Bu isə insanla bir çox xoşagəlməz 
xüsusiyyətlər arasında böyük bir maneə 
yaradır. İman və təqvaya arxalanan şəxs daim 
aramdır və müəyyən hədəfə malik olur. 
İslam, iman və əxlaqi dəyərləri insanın 
 75 
şəxsiyyəti üçün meyar təyin etmiş və eyni 
zamanda onların güclənməsinə böyük diqqət 
yetirmişdir. Müsəlmanın sözlərinə dəyər 
verən də məhz imandır. Belə ki, şəri 
qanunlara əsasən hər bir müsəlman özünü 
müdafiə etmək və ya hər hansı bir mətləbi 
sübuta yetirmək üçün and içmək və ya 
şəhadət verməklə irəli sürülən iddia və 
mətləbin sübuta yetirilməsinə son qoya bilər.  
Məlum məsələdir ki, əgər bu kimi hallarda 
yalana əl atılarsa, dəyən zərəri nə bağışlamaq 
olar nə də aradan qaldırmaq. Demək, yalan 
nə qədər böyük olarsa, dəyən zərəri və günahı 
da bir o qədər ağır və böyük olar. İmam 
Həsən Əskəri (ə) yalanın bütün pisliklərə 
səbəb olması haqda buyurur: "Bütün pisliklər 
bir evə yığılmışdır və bu evin açarı da 
yalandır. "
<FOOTNOTE>
 
Dediklərimizə dahada aydınlıq gətirmək 
üçün diqqətinizi Peyğəmbərin (s) bu barədə 
verdiyi göstərişlərə cəlb etmək istəyirik. 
Rəvayətlərdən birində deyilir: "Günlərin biri 
bir şəxs Peyğəmbərin (s) yanına gəlib ondan 
xoşbəxtlik və səadətə çatmaq üçün tövsiyələr 
etməsini xahiş edir. Peyğəmbər (s) onun 
xahişini qəbul edib bu qısa cümlə ona cavab 
 76 
verir: "Hər zaman həqiqəti de və yalandan 
uzaq ol! "Şəxs cavabını eşidib gedir. Onun 
özü sonralar etiraf edərək deyərdi: "Mən 
əvvəllər olduqca bədxasiyyət bir insan idim. 
Peyğəmbərin (s) dediklərini eşitdikdən sonra 
isə onların hamısını kənara qoydum. Belə ki, 
məndən gördüyüm işlər barədə soruşduqda, 
bundan sonra hər şeyi açıb düz deyər və 
sirrimi aşkar edərdim və beləliklə böyük 
rüsvayçılıqla üzləşərdim. Bunun üçün də 
özümə haqq qazandırmaq və eybimi ört-
basdır etmək üçün yalan danışmalıydım ki, 
bu zaman da Peyğəmbərin (s) buyuruğuna 
əməl etməzdim. Mən Peyğəmbərin (s) 
dediklərini eşitdikdən sonra təxirə salmadan 
icra etməyə başladım və nəticədə günah və 
pisliklərdən uzaqlaşıb qəlbimi günah 
çirkabından çıxara bildim.” Bəli, həqiqəti 
deyən və düz yolda olan şəxslər həyatda 
bütün ağrı-acılardan, iztirab və 
nigarançılıqdan uzaq və daim yüksək əhval-
ruhiyyədə olarlar.  
Deməli, din və dünya baxımından yalanın 
qoyduğu mənfi təsirləri araşdırmaq şüurlu 
insanlar üçün ən böyük ibrət və həyat 
dərsidir. Həqiqi kamal isə iman və əxlaq 
 77 
sayəsində təcəlli tapır, həqiqi kamal olmayan 
yerdə isə nə asayiş olar, nə də səadət.  
<BASHLIQ1>BEŞİNCİ 
FƏSİL</BASHLIQ1> 
<BASHLIQ2>NİFAQ</BASHLIQ2> 
<B>1-Şəxsiyyətimizi tərbiyə etməyə 
çalışmalıyıq.  
2-Ən pis əxlaqi xüsusiyyətlər.  
3-Nifaq evini yandırın! </B> 
İnsanın səadət və xoşbəxtliyə çatmasını, 
tə’min edən və onu zinətləndirən ən mühüm 
amil onun "şəxsiyyətidir". Bu qiymətli xəzinə 
insanın həyatına əzəmət bəxş edərək onu ən 
yüksək məqam və tərəqqiyə çatdırır. Bəşər, 
insan olmaq baxımından bir-birləri ilə 
bərabər olsalar da, şüur, tərzi-təfəkkür, 
psixoloji vərdiş və əxlaqi xüsusiyyətlər 
baxımından bir-birlərindən fərqli olurlar. Elə 
insanları bir-birlərindən ayıran, onlara dəyər 
və üstünlük verən şey də onların 
"şəxsiyyətidir".  
Digər təsiredici amillərdən fərqli olaraq 
şəxsiyyətin qoyduğu təsir bir başa və daimi 
olur.  
 78 
Bəşər bu dünyaya əxlaqi xüsusiyyətlərini 
daha da təkmilləşdirmək, şüur və tərzi-
təfəkkür səviyyəsini təkamülə doğru 
istiqamətləndirmək üçün qədəm qoymuşdur. 
Buna nail olduqda o, özünün insani 
vəzifələrinin nədən ibarət olduğunu dərk 
edib, onu ən gözəl səviyyədə icra etməyə 
müvəffəq olur.  
Sağlam bir şəxsiyyətə yiyələnmək və daxil 
qüvvələrin səadətə doğru 
istiqamətləndirilməsi cəmiyyət üzvlərinin hər 
birinin öz qarşısına qoyduğu ən başlıca 
məqsəd olmalıdır. İnsan bu yolda nə qədər 
çox fəaliyyət göstərərsə müvəffəqiyyətə də 
bir o qədər çox ümid bəsləyə bilər. Çünki, 
yüksək şəxsiyyətdən savayı heç bir şey 
insanın mənafeyini təmin edə, onu səadətə 
qovuşdura və təlatümlə dolu olan həyat 
dənizində üzməyə hazır edə bilməz. 
"Şopen Hauer" deyir: "Şəxsiyyətlərin bir-
birlərindən fərqlənməsi təbii bir haldır və 
onun insanların səadət və ya 
bədbəxçiliklərinə qoyduğu təsir insanların 
qoyduqları qanunlardan irəli gələn ixtilafların 
qoyduğu təsirdən olduqca çoxdur. İnsanın 
şüur, güc, mənəvi saflıq və bu kimi üstün 
 79 
xüsusiyyətləri həyatda əldə olunması 
mümkün olan var-dövlət, vəzifə və dərəcə 
kimi üstünlüklərlə müqayisə olunmazdır. 
Şüurlu bir insan yalnız bir guşəyə çəkilərək 
fikir və xəyala dalmaqla ən şirin duyğuları 
özündə hiss edə bilər. Lakin cahil və nadan 
insanlar həyatlarında nə qədər dəyişiklər 
aparıb, müxtəlif tədbirlərə əl atsalar da ruh və 
cisimlərinə əzab verən ağrıdan yaxa qurtara 
bilmirlər. " 
İnsanın səadət və xoşbəxtliyə nail olmasına 
səbəb olan ən başlıca amillərdən biridə ağıl 
və şüurun güclü fəaliyyətidir. Bunun üçün də 
biz bu amili qoruyub saxlamaq üçün 
yiyələndiyimiz məlumatları daha da 
genişləndirməliyik.  
Şəxsiyyətin gücləndirilməsi üçün atılan 
addımlardan biri də daxili istedad və 
bacarıqlardan istifadə və bəhrələnməyin 
yolları ilə tanış olmaqdır. Bunun üçün insan 
qarşısına çıxan bütün maneələri dəf etməli və 
bütün xoşagəlməz xüsusiyyətlərdən uzaq 
olmağa çalışmalıdır. Lakin o, özünün həqiqi 
dəyərini dərk etməyincə, heç bir 
müvəffəqiyyət əldə edə bilməz. Belə olduqda 
isə vücudunda səmərəli dəyişikliklər aparıb 
 80 
xoşagəlməz ünsürlərdən uzaqlaşması qeyri-
mümkün bir hala çevrilir. O, nəinki təkamülə 
nail olmur, əksinə daha da tənəzzülə uğrayır.  
İnsanın rəftarı və dediyi sözlər qəlbinin 
dərinliklərindən gəlməyincə heç bir dəyər və 
əhəmiyyət kəsb etməyəcəkdir. Şəxsiyyətin 
formalaşaraq sabit hal almasını yalnız o 
zaman bilmək olar ki, ruhun və qəlbin 
dərinliklərindən mənşə’lənsin. Şərəf və 
təkamül nişanələri də məhz belə olduqda 
özünü büruzə verər. Qeyri-sabit şəxsiyyət isə 
hər şeydən daha çox mənfi təsir bağışlayıb, 
öz ağrı-acıları ilə insanı uçuruma sürükləyər.  
<BASHLIQ3>ƏN PİS ƏXLAQİ 
XÜSUSİYYƏTLƏR</BASHLIQ3> 
Ən xoşagəlməz əxlaqi xüsusiyyətlərdən 
biri də "nifaq və ikiüzlülükdür. " Azadlıq və 
səadətə layiq və ən yüksək məqama çatmağa 
qadir olan insan yalan və vəfasızlıq kimi 
xoşagəlməz xüsusiyyətlərə aludə olduqda, 
nifaq və ikiüzlülük yoluxucu xəstəlik kimi 
insanın bütün vücudunu bürüyür. Nifaq, 
insanın vücudunda bir çox əxlaqi 
xüsusiyyətlərin meydana gəlməsinə böyük 
maneə yaradır. Nəfsani təkamülün qarşısını 
 81 
alan hər bir şey isə ruhi təkamül və xoşbəxt 
həyatla kəskin şəkildə müxalifət edir.  
Nifaq insanın şərəf və mənəviyyatına ağır 
zərbə vurur. Əxlaqi dəyərlərin aradan 
getməsinə səbəb olmaqla yanaşı, insanın 
müvəffəqiyyəti üçün zəruri olan etimadın 
əvəzinə qəlbə iztirab və bədbinlik toxumu 
səpir.  
Fırıldaqçı və hiyləgər şəxslər böyük 
məharətlə özlərini hamıya sevdirir və 
xeyirxah bir insan kimi tanıtdırmağa nail 
olur. Ruhi bağlılığı olmadan zahirdə iki nəfər 
küsülünün hər biri ilə səmimi münasibətlər 
yaradıb riyakarlıqla birinin tərəfini saxlayır, 
digərinə qarşı isə müxalif mövqe tutaraq 
ixtilafların daha da dərinləşməsinə səbəb 
olurlar.  
Bəli! Zahirdə camaatın rəyi ilə müvafiq 
olub, lazım gəldikdə isə həqiqətdən boyun 
qaçırmaq münafiq və ikiüzlü şəxslərin ən 
bariz xüsusiyyətlərindəndir.  
Hansı cəmiyyətdə olursa-olsun, münafiqlər 
düşmənlərdən daha təhlükəli olurlar. Dahi 
şəxslərdən biri deyir: "Düşmən həm zahirdə, 
həm də batində öz çirkin niyyətlərindən əl 
çəkməz. Çünki düşmənçiliyin yalnız bir rəngi 
 82 
vardır. Kaş ki, dostlar da düşmənlər tək 
qətiyyətli olaydılar! Şübhəsiz ki, münafiq və 
riyakar dostlar düşməndən daha pisdirlər. " 
Münafiqlər şərəfli həyatdan məhrum olan 
şəxslərdir. İkiüzlülüyə adət edən şəxslər heç 
vaxt ünsiyyətdə olduğu insanların qəlblərində 
özlərinə yol tapa bilməzlər. Həqiqəti gizli 
saxlamağa cəhd etdikləri üçün daim 
rüsvayçılıqla üzləşər və öz əməlləri ilə iç 
üzlərini büruzə verərlər. İctimaiyyətin 
bədbəxtçiliyinə səbəb olan amillərdən biri də 
cəmiyyətin müxtəlif təbəqələri arasında hiylə, 
riyakarlıq, yalan və etimadsızlığın baş alıb 
getməsidir. Nifaq cəmiyyətə yol tapıb 
qəlblərdə özünə yer etdiyi zaman camaatın 
mənəviyyatına ağır zərbə vurmaqla yanaşı, 
cəmiyyəti bütünlüklə öz arxasınca çəkib 
uçuruma sürükləyir. Samuel Smaylz deyir: 
"Yaşadığımız dövrün ictimai və siyasi 
adamlarının əxlaqı uçurum və pozğunluğa 
doğru gedir.  
Bu günlər şəxsi qəbul otaqlarında deyilən 
sözlər tribunalarda söylənilənlərdən olduqca 
fərqlidir. Ümumi məclislərdə camaatın rə’y 
və təklifləri tərif olunur, şəxsi yığıncaqlarda 
isə istehza və məsxərə olunur. İnsanın 
 83 
vicdanı bu günlər başqa vaxtlardan daha çox 
əziyyət çəkir. Onların şəxsi mənafeləri isə 
məslək və məramla bir anda olsun 
ayaqlaşmayıb daim dəyişməkdir. Beləliklə, 
riyakarlıq mənfi xüsusiyyətlər cərgəsindən 
çıxıb adi hala çevrilir. Əgər üst təbəqə 
riyakarlığa adət edərsə, alt təbəqə də onlardan 
geri qalmamağa çalışır. Çünki onlar üst 
təbəqəni özlərinə örnək götürürlər və 
beləliklə, riyakarlığa adət etməyə başlayırlar. 
Bu günlər əldə olunan şan-şöhrət insanın 
gözəl xüsusiyyətlərindən xəbər vermək 
əvəzinə, bir çox hallarda onun mənəvi 
düşkünlüyündən xəbər verir. Rus atalar 
məsəlində deyilir: "Möhkəm fəqərə sümüyü 
olanlar heç vaxt yüksək dərəcələrə 
çatmayacaqdır. "Lakin şan-şöhrət, maddiyyat 
vurğunu olanların fəqərə sümüyü külək əsən 
tərəfə əyilir və nəfsani istəklərdən tam asılı 
vəziyyətdə olur. Aldatma, həqiqəti ümumi 
kütlədən gizlətmə və zahirdə alt təbəqənin 
istəyi əsasında hökm vermə, ən pisi isə 
ictimai münaqişələr yaratma vasitəsilə əldə 
olunan şan-şöhrət sağlam mənəviyyata malik 
olan şəxslərin nəzərində ən mənfur bir 
 84 
hərəkətdir. Həmin şəxslərə isə onlar heç bir 
dəyər və əhəmiyyət verməzlər. " 
Saf mənəviyyat və insaniyyətdən xəbər 
verən nişanələrdən biri də düzlük və 
səadətdir. Sağlam ruhdan mənşələnən tapan 
bu yüksək xüsusiyyət insanın şəxsiyyətinə 
birlik bəxş edir. Həmçinin, sülh və əmin-
amanlığı təmin etməklə yanaşı, cəmiyyəti 
güclü və həmahəng edir. Təbii ki, insan 
özünün sadiq dostlarına daha çox səmimiyyət 
və mehr-məhəbbətlə yanaşır. Onun bu 
şəxslərə qarşı səmimiyyəti nə qədər güclü 
olarsa, münafiq və ikiüzlülərə qarşı da bir o 
qədər çox nifrət bəsləyər. 
<BASHLIQ3>NİFAQ EVİNİ 
YANDIRIN</BASHLIQ3> 
İslamın sürətlə irəlilədiyi illərdə 
mövqeiyyətlərinin ciddi təhlükəylə 
üzləşdiyini görən münafiqlər islamı aradan 
götürmək üçün digər müxalif cərəyanlardan 
daha çox fəaliyyət göstərməyə başlayırlar. 
Zahirdə Peyğəmbərlə (s) əhd-peyman 
bağlasalar da, əməldə əmrə tabe olmaqdan 
boyun qaçırar və ya müsəlmanları istehza 
edərək, onlarda ruhi düşkünlük yaratmağa 
 85 
çalışardılar. Sağlam əxlaq və mənəviyyatdan 
məhrum olan bu azlıqlar müsəlmanların 
Peyğəmbərə (s) olan iman və sədaqətlərini 
görə bilmirdilər. Onların başında duran "Əbu 
Amir Rahib" adlı şəxs Peyğəmbərlə (s) 
Mədinəyə hicrət etməzdən əvvəl yəhudi və 
nəsrani məzhəblərinə rəhbərlik edirdi. 
Tutduğu mövqeiyyətə görə cəmiyyətdə güclü 
nüfuza malik olan bu şəxs hələ çox-çox 
əvvəllər dəfələrlə camaata Peyğəmbər (s) in 
zühur edəcəyindən xəbər verərdi. Peyğəmbər 
(s) Məkkədən Mədinəyə hicrət etdikdən 
sonra İslamı qəbul edir, lakin Peyğəmbərin 
(s) nüfuzunun artmasıyla tutduğu 
mövqeiyyətdən məhrum olacağını görüb 
dözmür və Məkkəyə gəlir. O, burada İslam 
və müsəlmanlara qarşı əks-təbliğata və yerli 
əhalini onlara qarşı təhrik etməyə başlayır. 
Müşriklərlə birlikdə müsəlmanlara qarşı bir 
neçə döyüşdə iştirak edir, lakin heç bir nəticə 
əldə edə bilməyib oradan Ruma (İtaliyaya) 
qaçır. Rahib, burada da öz çirkin 
niyyətlərindən əl çəkməyib İslamı aradan 
götürmək üçün bir neçə təhlükəli tədbirə əl 
atır. Planlarını həyata keçirmək üçün 
 86 
Mədinədəki havadarlarına orada məscid 
tikməyi əmr edir.  
Lakin Peyğəmbərin (s) icazəsi olmadan 
bunun həyata keçirilməsi qeyri-mümkün idi. 
Bunun üçün də münafiqlərə rəhbərlik edən 
şəxslərdən biri Peyğəmbərdən (s) icazə alır. 
Nəhayət icazə verilir və məscidin tikintisi 
başlanır. Peyğəmbər (s) "Təbuk" döyüşündən 
qayıtdıqdan sonra münafiqlər ona qarşı sui-
qəsd hazırlayır və məscidin açılışına dəvət 
edirlər. Lakin Peyğəmbər (s) onların belə bir 
çirkin niyyətlərindən agah olub məscidə 
getməkdən imtina edir və oranı Allahın əmri 
ilə "Zirar" (zərərli yer) adlandırır. Orada hər 
hansı bir tədbir və yığıncaq keçirməyi 
qadağan edərək "Nifaq evinin" yandırılmasını 
əmr edir.  
Qurani-Kərim bu kimi mənfi ünsürlərə 
qarşı kəskin və barışmaz mövqe tutaraq 
onların iç üzlərini beləcə açıqlayır. “İsanlar 
içərisində elələri də var ki, iman 
gətirmədikləri halda "Biz Allaha və qiyamət 
gününə iman gətirdik"-deyirlər: Onlar elə 
güman edirlər ki, (qəlblərində olan küfrü 
gizlətməklə) Allahı və möminləri aldadırlar. 
Bilmirlər ki, əslində ancaq özlərini aldadırlar. 
 87 
Onların ürəyində nifaq və həsəd mərkəzi var. 
Allah onların (şəkk, kin və nifaq) mərkəzini 
daha da artırar. Yalan dedikləri üçün onlar 
şiddətli bir əzaba düçar olacaqlar.  
Onlara yer üzündə (küfr və günah 
işlədərək, möminləri aldadaraq) fəsad 
törətməyin!"-deyildikdə, “İslahedicilər yalnız 
bizik – deyə cavab verərlər. Agah olun ki, 
fəsadedicilər yalnız onların özləridir və lakin 
(bunu) dərk etmirlər."
<FOOTNOTE>
 
Nifaq və ikiüzlülük bir növ ruhi xəstəlik və 
acizlikdir. Əli (ə) bu haqda buyurur: 
"Münafiqlərdən uzaq olun, çünki onlar özləri 
haqdan uzaq düşmüşlər və başqalarını da bu 
yola sürükləyirlər. Zahirdə sağlam 
görsənsələr də bir növ ruhi xəstəliyə düçar 
olmuşlar. "
<FOOTNOTE>
 
Helen Şaxter deyir: 
"Bəziləri yalnız özlərini tanıtdırmaq üçün 
kimlərə qarşısa müxalif mövqe tutub onlarla 
düşmənçilik edərlər. Yəni hansı əqidədə 
olduqlarını bilmədən belə, heç bir əsası 
olmadan, başqalarına yersiz iradlar tutmağa 
çalışarlar. Çünki onlar üçün ən dözülməz hal 
kimsənin onlarla etimad etməməsi və diqqət 
mərkəzində qalmamalarıdır. Məhz bunun 
 88 
nəticəsində onlar başqalarına qarşı müxalif 
mövqe tutar və öz çirkin niyyətlərindən əl 
çəkməzlər. " 
Əli (ə)-dan nəql olmuş başqa bir rəvayətdə 
deyilir: "Münafiqlərin cözləri aldadıcı, 
batinləri isə xəstə olar. "
<FOOTNOTE>
 
Münafiqlərin daim arxalanacaqları yer 
olmadığı üçün, heç bir məqsəd və hədəfi 
olmayan həyat tərzi sürərlər. Peyğəmbər(s) 
onların belə bir mənasız həyat tərzləri haqda 
belə buyurur: "Münafiqlər iki sürü arasında 
sərgərdan qalan quzuya bənzərlər. 
"
<FOOTNOTE>
 
 Onların əlamət və nişanələri barədə isə 
buyurur: "Münafiq o kəslərdir ki, danışdıqları 
vaxt yalan deyər, xəyanət edər və 
bağladıqları əhd-peymana vəfa etməzlər. 
"
<FOOTNOTE>
 
İmam Baqir (ə) buyurur: "İnsanın ikiüzlü 
və yalançı olması çox pis bir haldır. Belələri 
dostları ilə birlikdə olduqda onları tərifləyər, 
ayrıldıqdan sonra isə tənqid edərək onların 
ünvanlarına xoşagəlməz sözlər deyərlər. 
Dostları nailiyyət əldə etdikdə həsəd və 
paxıllıq edər, onlar hər hansı bir çətinliklə 
 89 
qarşılaşdıqda isə tək qoyar və kömək 
etməkdən boyun qaçırarlar."
<FOOTNOTE>
 
Münafiqlərin ən bariz xüsusiyyətlərindən 
biri də daim özlərini müdafiə edib başqalarını 
borclu çıxarmalarıdır. Əli (ə) onların belə bir 
mənfur xüsusiyyətləri haqda buyurur: 
"Münafiq və ikiüzlü şəxslər daim özlərini 
haqlı bilərək müdafiə edər, camaatı isə tənqid 
atəşinə tutaraq istehza edərlər. "
<FOOTNOTE>
 
Samuel Smaylz deyir: 
"Riyakar insanlar daim özlərini 
düşündükləri üçün heç vaxt başqaları barədə 
fikirləşməzlər. Bu hiss onlarda o qədər güclü 
olur ki, özlərini hamıdan uca və üstün 
tutmağa başlayırlar. "  
İmam Sadiq (ə) buyurur: "Loğman oğluna 
belə dedi: "Münafiq o kəsdir ki, dediyi sözlər 
və gördüyü işlər fikri ilə bir olmayıb, aşkarda 
gördüyü işlər gizlində gördüyü işlərin tam 
əksinə olsun. "
<FOOTNOTE>
 
İnsanın şüur və təfəkkürü onun daxilindən 
xəbər verir. Əgər birisi cildə girərək ruhiyyə 
və riyakarlığını gizlətmək istərsə, heç bir şey 
əldə edə bilməz, əksinə özünün iç üzünü 
açacaqdır.  
 90 
Günlərin birində bir şəxs İmam Sadiq (ə)-a 
deyir: "Tanışlarımdan biri məni görməyə 
gəldi və mənimlə son dərəcə səmimi rəftar 
etdi. Onun dediklərinin həqiqət olduğunu 
necə müəyyən edə bilərəm? İmam Sadiq (ə) 
cavabında buyurdu: "Əgər onun məhəbbəti 
sənin qəlbində özünə yer edibsə, bil ki, 
söylədiklərini səmimi-qəlbdən demişdir və 
həqiqətdir. Yox, əgər soyuqluq hiss 
edərsinizsə, bilin ki, aranızda ayrılıq düşmüş, 
ruh və əqidənizdə dəyişiklik baş vermişdir. 
"
<FOOTNOTE>
 
Doktor Marde deyir: 
"Əgər belə təsəvvür edirsiniz ki, özünüzü 
başqalarına quru dillə tanıda 
biləcəksiniz,bilin ki, bununla yalnız özünüzü 
aldatmış olacaqsınız. Başqaları sizin 
barənizdə siz düşündüyünüz kimi 
fikirləşmirlər. Onlar sizi əxlaq və daxili 
xüsusiyyətlərinizlə tanıyırlar. Sizinlə 
ünsiyyətdə olan şəxslər tərzi-təfəkkürünüzün 
sağlam olub-olmamasını hiss edirlər. 
Danışmadıqda belə onlar sizin hədəf və 
məqsədlərinizdən agah olurlar və sizin 
barənizdə elə bir qəti fikirdə olurlar ki, nə 
qədər etiraz etsəniz belə, öz fikirlərindən 
 91 
dönmürlər. Bəzən birinin başqa birisi barədə 
"Filankəsi görməyə gözüm yoxdur, ondan 
xoşum gəlmir"- dediyini eşidirik. Bu sözləri 
deyən şəxs nəzərdə tutduğu şəxsdən 
gülərüzlük və mehribançılıq görsə də, onun 
kim olduğunu hiss etdiyi üçün yenə də 
sevmir və mümkün qədər uzaq olmağa 
çalışır. Bütün bunlar müxtəlif tərzi-
təfəkkürdən irəli gəlir və biz özümüz də 
başqalarında belə bir təsir qoya bilirik. Bizim 
hiss etdiyimiz və fikirləşdiyimiz şeylər 
gözəgörünməz dalğalar kimi ətrafımızda 
pərakəndə olur. "  
Əli (ə) buyurur: "Sağlam mənəviyyat və 
tərzi-təfəkkür danışan dildən daha yaxşıdır. 
Bütün bunlar insanın kim olduğundan xəbər 
verir. "
<FOOTNOTE>
 
Əlbəttə, bilməliyik ki, nifaq dedikdə həm 
əqidə və əxlaqda, həm də rəftar və davranışda 
müşahidə olunan nifaqların hamısı nəzərdə 
tutulur. İslam, müsəlman cəmiyyətini birlik 
və həmrəyliyə dəvət etmiş və onları 
səmimiyyətə, nifaq və riyakarlıqdan uzaq 
olmağa sövq etmişdir.  
 92 
<BASHLIQ1>ALTINCI 
FƏSİL</BASHLIQ1> 
<BASHLIQ2>QEYBƏT</BASHLIQ2> 
<B>1-Günaha aludə olmuş cəmiyyət.  
2-Qeybətin qoyduğu mənfi təsirlər.  
3-Bu ruhi xəstəliyin meydana gəlmə 
səbəbləri və onun müalicəsi.  
4-Din, əxlaqi pozğunluqlarla mübarizə 
aparır. </B> 
Bu günkü ictimaiyyətin mənəviyyatsızlıq, 
əxlaqi və ruhi pozğuntuluqlar dənizində 
təlatümə uğramağı kimsədən gizli deyildir. 
Bəşər maddi ehtiyaclarının təmin 
olunmasında nə qədər böyük nailiyyətlər əldə 
etmişsə, bir o qədər də əxlaqi dəyərlərdən 
uzaq düşərək tənəzzülə uğramışdır. Bütün 
bunlar isə ictimai mühitin öz axarından 
çıxaraq, yaşamaq üçün sağlam ab-havadan 
məhrum olmasına gətirmişdir. Yaranmış belə 
bir şəraitdə iztirab və narahatçılıqlardan yaxa 
qurtarmağa can atan cəmiyyət bir daha 
pisliklərə üz tutur və narahatçılıqlarını aradan 
qaldırmaq üçün özlərini mənəviyyatsızlıq 
girdabına atır. Belə bir cəmiyyətdə isə səadət 
günəşinin doğması qeyri-mümkün bir haldır.  
 93 
Sanki cəmiyyət üzvləri bütün 
məsuliyyətləri öz üzərlərindən atmış və bir-
birləri ilə tənəzzülə uğrama müsabiqəsi 
keçirmiş olurlar. Diqqət yetirdikdə görürük 
ki, hər gün artmaqda olan inkişaf və tərəqqi 
vasitələrindən tam əks istiqamətdə istifadə 
olunur. Bir sözlə, maddiyyatın aldadıcı zahiri 
ümid və arzular mənşəinə çevrilir və öz 
qorxunc qiyafəsi ilə canlara vəlvələ salan 
zülmət həyat insanın qarşısında özünü təcəlli 
etdirir. Kaş ki, əxlaqsızlıq yolunda sərf 
olunan, sayı-hesabı bilinməyən var-dövlətin 
kiçik bir hissəsi əxlaqi dəyərlərin 
güclənməsinə ayrılaydı! 
Əxlaqi qanunların sabit və dəyişilməz 
olmasına baxmayaraq, yaşadığımız mühitdə 
daimi dəyişilməyə məruz qalaraq özünü 
müxtəlif surətlərdə büruzə etdirir. Fəzilət və 
əxlaqi dəyərlər şəxsiyyətin meyarı olmayan 
bir cəmiyyətdə şəxsiyyətə heç bir əhəmiyyət 
verilmir. Belə bir şəraitdə əksəriyyət mühitin 
təsiri altına düşür və onun acınacaqlı aqibəti 
haqda düşünmədən bütün hallarda ona kor-
koranə təqlid edir. Bütün bunları nəzərə 
alaraq belə bir qənaətə gəlmək olar ki, 
cəmiyyətə hakim olan əxlaqi dəyərlər sağlam 
 94 
və əsaslı olmamış və bunun üçün də onun 
səadət və xoşbəxtliyini təmin edə bilməz. 
Məşhur Fransız alimi doktor Karl deyir: "Elə 
bir dünyaya ehtiyac duyuruq ki, orada hər bir 
şəxs yenidən öz yerini tapa bilsin, maddiyyat 
və mənəviyyat da bir-birindən ayrı olmasın. 
Necə yaşayacığımızı bilməliyik. Çünki 
bələdçi olmadan həyat yolunu qət etməyin nə 
qədər qorxulu və təhlükəli olduğunu artıq 
başa düşmüşük. Qəribədir ki, belə bir ciddi 
təhlükəyə yetirilən diqqət bizi həll yolunu 
axtarıb tapmağa vadar etməmişdir. Bu bir 
həqiqətdir ki, indinin özündə də bu məsələnin 
ciddiliyinə diqqət yetirən şəxslərin sayı 
olduqca azdır. Bu günlər camaatın əksəriyyəti 
maddi və texnoloji imkanlardan istifadə 
edərək - ürəyi istədiyi kimi - sanki məst halda 
yaşayır. O, sivilizasiyanın ona bəxş etdiyi 
nailiyyətlərdən əl çəkib ona göz yummaq 
fikrində deyildir. Dəniz, göl və bataqlıqlara 
tökülən çaylar enişli yoxuşlu yollar qət etdiyi 
kimi həyat da həmçinin müxtəlif dövr və 
mərhələləri öz arxasında qoyaraq bu günlər 
bizi mənfəəttələb olmağa sövq etmişdir. 
İnsanlar özləri üçün yeni-yeni ehtiyaclar 
meydana gətirmiş, yalan, hiylə və müxtəlif 
 95 
yollarla onları təmin etməyə başlamışlar. 
Lakin insanın vücudunda qeybət, xəbərçilik, 
sözbazlıq kimi meyl və istəklər də vardır. 
İnsanların böyük bir hissəsinin 
məşğuliyyətinə çevrilmiş bu hisslər zəhər tək 
onlar üçün son dərəcə təhlükəlidir. 
Cəmiyyətə ağır zərbə vuran amillərdən biri 
də qeybətdir və biz bu fəsildə məhz bu barədə 
söhbət açmaq istəyirik. Qeybətin terminoloji 
mənası istər alim, istərsə də adi insana bəlli 
olduğu üçün bu barədə ətraflı izahat vermək 
istəmirik.  
<BASHLIQ3>QEYBƏTİN QOYDUĞU 
MƏNFİ TƏSİRLƏR</BASHLIQ3> 
Qeybət hər şeydən əvvəl insanın 
mənəviyyatına mənfi təsir qoyur. Əxlaqi 
dəyərlərə heç bir əhəmiyyət verməyən şəxslər 
başqalarının eyb və nöqsanlarını ifşa etməklə 
onların qəlblərini qırır və ağır mənəvi zərbə 
vururlar.  
Qeybət, fəzilət sarayını viran edib tez bir 
zamanda bütün insani dəyərləri tənəzzülə 
uğradır. Bir sözlə, bu xoşagəlməz xüsusiyyət 
sağlam tərzi-təfəkkürü tam əvəz edərək, 
zehni düşünüb-daşınmaqdan məhrum edir. 
 96 
Əgər dəqiq araşdırma aparsaq görəcəyik ki, 
qeybət ictimaiyyətə ağır zərbələr vurmuş, kin 
və düşmənçiliyin meydana gəlməsində 
mühüm rol oynamışdır. Qeybət geniş vüsət 
aldıqda hər bir millətin mənəviyyatını sual 
altına aparıb cəmiyyətin təbəqələri arasında 
bərpaolunmaz fasilələr yaradır.  
Lakin təəssüflər olsun ki, bu günlər qeybət 
geniş şəkildə yayılmış və cəmiyyətin bütün 
təbəqələri arasında dərin kök sala bilmişdir. 
Dünyada baş verən hadisələr bir-biri ilə 
əlaqəli olduğu kimi, əgər ictimai təbəqələrdən 
birində hər-hansı bir çatışmazlıq meydana 
gələrsə, tez bir zamanda yoluxucu xəstəliklər 
kimi digər təbəqələrə də öz təsirini göstərmiş 
olur. Qeybətin geniş şəkildə yayılması 
nəticəsində ümidsizlik və bədbinlik 
cəmiyyətə hakim olur və etimad hissi öz 
yerini inamsızlığa və etimadsızlığa vermiş 
olur. Beləliklə, ictimaiyyətə yüksək əhval-
ruhiyyə hakim olmayınca heç vaxt 
səmimiyyət əldə olunmayacaqdır. Əxlaqi 
dəyərlərdən məhrum olan bir cəmiyyət isə 
həyatın ləzzət və gözəlliklərindən məhrum 
olmuş olur.  
 97 
<BASHLIQ3>BU RUHU XƏSTƏLİYİN 
MEYDANA GƏLMƏSİ VƏ ONUN 
MÜALİCƏSİ</BASHLIQ3> 
Qeybət, əməllə bağlı günah olsa da, insan 
psixologiyası ilə birbaşa əlaqəlidir. Ruhi 
böhrandan xəbər verən bu mənfi xüsusiyyətin 
köklərini qəlbin dərinliklərində axtarmaq 
lazımdır.  
Əxlaq alimləri qeybətə səbəb olan bir neçə 
mühüm amilə işarə etmişlər ki, bunlar da 
həsəd, qəzəb, özünü sevməklik və 
bədgümanlıqdan ibarətdir. İnsanın gördüyü 
bütün işlərə səbəb olan daxilindəki müxtəlif 
hisslərdir. İnsan vücudunun dərinliklərində 
bu sirli hisslərdən biri fəaliyyətə gəldikdə 
batini sirlər xəzinəsi olan dil qeybətə sövq 
olunur.  
Hər hansı bir xüsusiyyət insanın qəlbinə 
yol tapdıqda gözləri önünə pərdə çəkib 
tədriclə onun tərzi-təfəkkürünə hakim olmağa 
başlayır. Qeybətin çox yayılması bu əməlin 
dəfələrlə təkrar olunması və nə ilə 
qurtaracağına diqqət yetirilməsi 
nəticəsindədir. Belə ki, insanların bir çoxu 
digər günahlardan uzaqlaşdıqları halda, 
 98 
qeybət etməkdən çəkinmirlər. İnsanın hər 
hansı bir xoşagəlməz işi təkrar olaraq görüb, 
onun barəsində düşünüb-daşınmaması elə bir 
həddə gəlib çatır ki, onun zərərli olduğunu 
dərk etsə də öz nəfsani istəklərindən əl çəkə 
bilmir. Bəşər elm sahəsində müəyyən qədər 
də olsa bəzi həqiqətlərə yol tapıb fitri olaraq 
təkamülə doğru can atsa da, əməli olaraq 
bunu həyata keçirməkdən qaçır. O, səadətə 
çatmaq üçün azacıq da olsun, əzab-əziyyətə 
dözməyə hazır deyildir. Bunun üçün də o 
özünün daxili istəklərinin əsirinə çevrilir.  
 Başqalarının şərəfini qorumağa adət 
etməyən şəxslərin əxlaqi qanunlara riayət 
etməsi qeyri-mümkündür və əxlaqi 
dəyərlərdən uzaq olanlar o kəslərdirlər ki, 
ömürlərini nəfsani istəklərinə tabe etmiş və 
heç nədən çəkinmədən başqalarının 
hüququna təcavüz edərlər. 
Bu kimi çatışmazlıqlar və əxlaqi dəyərlərin 
tənəzzülə uğraması imanın zəifliyindən 
meydana gəlir. Çünki, bütün bunların 
meydana gəlməsi əqidə ilə əlaqəlidir. Əgər 
insanın arxalandığı yer iman olmazsa, heç 
vaxt əxlaqi dəyərlər icra olunaraq öz yerini 
tapmayacaqdır.  
 99 
Hər bir şəxs öz bacarığı səviyyəsində 
insanların haqqa hidayət olması və əxlaqi 
böhrandan çıxmaları üçün müəyyən tədbirlər 
nəzərdə tutur və düzgün hesab etdiyi yolu 
seçir. Lakin islahatlar aparılması üçün atılan 
ən uğurlu addım cəmiyyətin özünün düzgün 
yolu seçməsidir.  
İnsan, öz gözəl hisslərini oyatmalı, 
daxilindən gələn çağırışa cavab verməli və 
şüur və tərzi-təfəkkürünü xoşbəxtliyi üçün 
sərf etməlidir.  
Biz xoşagəlməz xüsusiyyətlərin nə ilə 
nəticələnəcəyini nəzərə alıb iradəmizi 
gücləndirməklə çatışmazlıqlarımızı aradan 
qaldırıb yüksək əxlaqi dəyərlərə yiyələnə 
bilərik. "Jaqu", özünün "İradə gücü" adlı 
kitabında yazır: "Xoşagəlməz adət və 
xüsusiyyətlərlə mübarizə aparmaq istəsək, ilk 
növbədə onların nə ilə nəticələnəcəyinə 
diqqət yetirməli və gözlərimiz önündə 
təcəssüm etdirməliyik və sonra isə onları 
kənara qoymaq nəticəsində əldə etdiyimiz 
mənfəətləri ruhumuzda təsəvvür etməli və 
müxtəlif dövrlərdə həmin xoşagəlməz adət və 
xüsusiyyətlərin qurbanına çevrildiyimiz 
anları yada salmalıyıq. Hər dəfə onları 
 100 
ruhumuz önündə canlandırdıqda bu yolda 
yeni addımlar atmağa sövq olunur və onları 
tərk edə bildiyimizdən mənəvi ləzzət alırıq. " 
Bəşər təkamülə qadir olduğu üçün onun 
vücudu özünün müdafiəyə lazım olan bütün 
vasitələrlə təchiz olunmuşdur. Bunun üçün də 
hər şeydən əvvəl günahın haradan və necə 
meydana gəldiyini bilməli və yalnız bundan 
sonra güclü iradə ilə onlarla mübarizəyə 
boşlamalıyıq.  
İnsanların gördükləri işlər onların şərəf və 
şəxsiyyətindən xəbər verir. Əgər insan səadət 
və xoşbəxtlik istəyirsə, müqəddəratını tə’yin 
edən əməllərini islah etməli və ömrünün 
sonunadək yalnız xeyirxah işlər görməlidir. 
Hər zaman və harada olursa-olsun, Allahı 
gördüyü işlərə şahid bilməli və etdiyi 
günahların aqibətindən qorxmalıdır. 
Bilməlidir ki, onun gördüyü bütün işlər 
dəqiqliklə yazılır və heç bir şey nəzərdən 
qaçırılmır.  
Filosoflardan biri deyir: 
"Dünyanı ağıl və hissiyyatsız hesab 
etməyin, bununla siz öz şüursuzluğunuzu 
sübuta yetirmiş olarsınız. Çünki, siz bu 
 101 
dünyada yaranmışsınız və əgər onda ağıl və 
hissiyyat olmasaydı, sizdə olmazdı." 
İnsan həyat üçün zəruri olan ilkin şeylərə 
ehtiyac duyduğu kimi, başqaları ilə əlaqə 
yaratmaq üçün də səmimiyyətə daim ehtiyac 
duyur.  
Əgər camaat üzərlərinə düşən ağır ictimai 
vəzifələrə əməl edərlərsə güclü mənəviyyata 
yiyələnib təkamülə doğru hərəkət edə 
bilərlər. Pisliklərdən yaxa qurtarmaq üçün 
tərzi-təfəkkürümüzü gücləndirib zehn və 
şüurumuza ağır zərbə vuran mənfi ünsürlərlə 
mübarizə aparmalıyıq.  
Belə ki, dilimizi qeybətdən qorumaqla 
əbədi səadətə doğru ilk addım atmış oluruq. 
İnsanlar günah və xoşagəlməz 
xüsusiyyətlərin qarşısını almaq üçün ideoloji 
inqilab etməli və mənəviyyatlarına mənfi 
təsir göstərən ünsürlərlə mübarizə 
aparmalıdırlar. Başqalarının hüququna riayət 
etməklə o öz mənəviyyatını daha da 
gücləndirə bilər. İmkan daxilində cəmiyyətin 
davam gətirməsinə səbəb olan və onun dayaq 
yeri olan əxlaqi dəyərlərin qorunub 
saxlanılmasına xüsusi diqqət yetirilməlidir.  
 102 
Əgər insanlarda güclü ruhiyyə yaranarsa, 
təbii ki, həqiqəti də asanlıqla qəbul edəcək və 
beləliklə, ictimai və əxlaqi qanunlara riayət 
olunacaqdır.  
<BASHLIQ3>DİNİN ƏXLAQİ 
POZĞUNTULUQLARLA 
MÜBARİZƏSİ</BASHLIQ3> 
Qurani-Kərim kiçik və olduqca məzmunlu 
bir ibarətlə qeybətin mahiyyətini bəyan 
edərək buyurur:  
(Sizdən biriniz ölmüş qardaşınızın ətini 
yeməyə razı olarmı?)
<FOOTNOTE>
 
İnsan ölmüş heyvanın ətini haram bilib 
yemədiyi kimi, onun ağıl və şüuru da 
qeybətdən uzaq olmalıdır.  
Peyğəmbərlər və imamlar şirk və 
bədbinliklə mübarizə apardıqları kimi, qeyri-
əxlaqi rəftar və xüsusiyyətlərlə də eləcə 
mübarizə aparmış və onların yüksək əxlaqi 
dəyərlərlə əvəz olunmasına xüsusi diqqət 
yetirmişlər. Peyğəmbər (s) buyurur: "Mən, 
əxlaqi dəyərləri tamamlamaq üçün 
Peyğəmbərliyə göndərildim. " Bunun üçün də 
əsaslı məntiqlə bəşəriyyəti əxlaqi dəyərlərə 
 103 
sövq etmiş və qeyri-əxlaqi rəftar və 
davranışlardan uzaq olmağa çağırmışdır.  
Qeybət və ona qulaq asmağın böyük günah 
olduğu müsəlmanlara bəyan edildiyi kimi, 
qeybəti olunan şəxsləri müdafiə etmək də hər 
bir müsəlmana vacib edilmişdir. Peyğəmbər 
(s) buyurur:  
"Əgər iştirak etdiyiniz məclisdə kiminsə 
pisliyinə danışarlarsa, onu müdafiə edib 
həmin şəxsləri bu işdən çəkindirməyə çalış. 
"
<FOOTNOTE>
 
Başqa bir hədisdə deyilir: 
"Allah-taala müsəlman qardaşını onun 
iştirak etmədiyi yerlərdə müdafiə edən şəxsi 
axirət əzabından amanda saxlayar. 
"
<FOOTNOTE>
  
"Qeybəti olunan şəxs razı olmayınca onun 
qeybətini edən şəxslərin qırx gün namaz və 
orucları qəbul olunmaz. Ramazan ayında 
qeybət edən şəxslər isə tutduqları oruca görə 
heç bir savab qazanmazlar. "
<FOOTNOTE>
 
Həqiqi müsəlman barədə buyurur: 
"Müsəlman o kəsdir ki, sair müsəlmanlar 
onun əlindən və dilindən amanda qalsınlar." 
Məlum məsələdir ki, başqalarının qeybətini 
edən şəxslər mənəvi dəyərlərdən uzaq 
 104 
düşmüş olur. Müsəlman alimləri hamılıqla 
qeybəti böyük günah hesab edir. Çünki bu 
günaha düçar olan şəxslər Allahın əmrindən 
çıxmaqla yanaşı, başqalarının da haqlarını 
tapdalayaraq onların hüquqlarına təcavüz 
etmiş olurlar.  
Ölmüş cəsəd özünü müdafiə edə bilmədiyi 
kimi, məcliszdə hazır olmayan şəxslər də öz 
şərəf və ləyaqətlərini müdafiə edə bilmirlər. 
Bir sözlə, başqalarının mal və canına 
hörmətlə yanaşıldığı kimi, onların şərəf və 
mənəviyyatına da eyni qaydada hörmət və 
ehtiramla yanaşılmalıdır.  
Qeybət və başqaları barədə pis fikirdə 
olmaq bir növ ruhi sarsıntıdan irəli gəlir. Əli 
(ə) buyurur: "Başqalarının qeybətini edib 
ardınca danışmaq süst və iradəsiz insanların 
işidir. "
<FOOTNOTE>
 
Helen Şaxter deyir:  
"Aradan qalxmayan hər bir ehtiyac 
narahatçılığımıza səbəb olur və hər bir 
narahatçılıq bizi müəyyən tədbirə əl atmağa 
vadar edir. Lakin hamı ehtiyaclardan irəli 
gələn narahatlıqların aradan götürülməsi 
üçün eyni addım atmır. İnsan özünü 
başqalarının nəzərində özü istədiyi kimi 
 105 
görmədikdə birdəfəlik onlardan uzaq düşür 
və cəmiyyətdə təhqir olunacağından qorxub, 
ya kənara çəkilməyi hər şeydən üstün tutur, 
ya pərişan və narahat halda bir kənara 
çəkilir və heç kimlə kələmə kəsmir, ya da 
özünün yersiz gülüş və atmacaları ilə 
başqalarına istehza edir. Bunları etməsə də 
ətrafındakıların dedikləri hər bir sözə irad 
tutur və başqalarının qeybətini edir. Beləliklə 
o ətrafındakıların nəzərini özünə cəlb etmiş 
olur. "
<FOOTNOTE>
 
Deyilənlərdən belə bir nəticəyə gəlmək 
olur ki, ictimaiyyətdə xoşbəxtlik və səadət 
üçün lazımi şərait yaratmaq üçün hər şeydən 
əvvəl daxili islahatlar aparılmalı, səmimiyyət, 
sədaqət və bu kimi müsbət xüsusiyyətlərin 
gücləndirilməsinə çalışmalıyıq.  
<BASHLIQ1>YEDDİNCİ 
FƏSİL</BASHLIQ1> 
<BASHLIQ2>EYB 
AXTARMAQ</BASHLIQ2> 
<B>1-Özündən xəbərsizlik.  
2-Eyb axtaranlar.  
3-Dini təlimlərin araşdırılması. </B> 
 106 
İnsanın ən böyük əxlaqi 
çatışmazlıqlarından biri də öz eyb və 
nöqsanlarından xəbərsiz olmasıdır. Onun 
yolunu azmasına bir çox hallarda cəhalət və 
nadanlıq səbəb olur. Belə ki, qəflət və 
özündən xəbərsizlik nəticəsində, qəlbdə 
özünə yer edən xoşagəlməz sifət və 
xüsusiyyətlər insanın bədbəxtçiliyinə gətirib 
çıxarır. İnsan cəhalətin əsirinə çevrildikdə 
vücudundakı fəzilət ruhu məhv olub aradan 
gedir. Onun ruhu şəhvət və nəfsani 
istəklərinin tabeliyinə keçərək səadət və 
xoşbəxtlik sevincindən azacıq da olsun, 
bəhrələnə bilmir. Bunun nəticəsində də 
xoşbəxt həyat uğrunda görülən bütün sə’y və 
cəhdlər nəticəsiz qalır.  
İnsanın islah olunması üçün lazım olan ən 
başlıca şərt öz eyb və nöqsanlarına diqqət 
yetirməsidir. Çünki, yalnız onların nədən 
ibarət olduğundan agah olduqdan sonra insan 
onu günah və mənəviyyatsızlığa sürükləyən 
ünsürlərdən qoruya bilər. Ruhun tərbiyəsi 
üçün nəfsani xüsusiyyətləri araşdırmaq 
olduqca böyük əhəmiyyət kəsb edir. Bundan 
başqa bir yolla insanın əxlaqi və mənəvi 
təkamülə çatması qeyri-mümkündür. 
 107 
Şəxsiyyət barədə aparılan araşdırmalar 
nəticəsində insan özünün zəif və güclü 
xüsusiyyətlərindən agah olub, bir çox 
xoşagəlməz xislət və xüsusiyyətlərdən yaxa 
qurtarmağa nail ola bilər.  
Əgər etinasızlıq və səhlənkarlıq üzündən 
əməl aynasında özümüzə nəzər salmırıqsa 
böyük səhvə yol vermiş oluruq. Şüurlu bir 
varlıq kimi hər şeydən əvvəl biz insanların 
üzərinə düşən ən başlıca vəzifə, ruh və 
mənəviyyatımıza diqqət yetirib 
çatışmazlıqlarımızın nədən ibarət olduğunu 
bilmək və onları aradan qaldırmaq üçün 
daxili xüsusiyyətlərimizə nəzər salmaqdır. 
Sə’y və çalışqanlığımızla mənfi ünsürləri 
vücudumuzdan qoparıb atan və onların 
qoyduğu mənfi təsirləri ictimai mühitə 
açıqlayan və ya əksinə olaraq daha geniş 
vüsət almasına səbəb olan da elə biz 
insanlarıq. Şübhəsiz ki, mənəvi saflaşma asan 
iş deyildir. Bunun üçün uzun müddət bir çox 
çətinliklərə dözməli və müqaviməti əldən 
verməmək lazımdır. Ziyanverici adət və 
vərdişlərə son qoymaq və onları gözəl 
xüsusiyyətlərlə əvəz etmək üçün eyb və 
çatışmamazlıqları müəyyən etdikdən sonra 
 108 
insana güclü iradə hakim olmalıdır. Rəftar və 
davranışlarımıza nə qədər çox nəzarət 
edəriksə şüur və tərzi-təfəkkürümüz də bir o 
qədər sağlam və münəzzəm olar. Bu yolda 
atılan hər bir addım isə müsbət nəticə verir və 
bütün bunları hər şey başa çatdıqdan sonra 
müşahidə etmək olur.  
Məşhur professor Karl deyir: 
"Həyatın məna və məfhum kəsb etməsinə 
səbəb olan ən tə’sirli üsul hər gün səhər çağı 
görüləcək işlər barədə düşünüb-daşınmaq və 
gün başa çatdıqdan sonra görülən işlərin 
verdiyi nəticələri arayıb-araşdırmaqdır. " 
Nə zaman işə başlayıb, nə zaman 
qurtaracağımızı, habelə kimlərlə görüşəcək, 
haralarda olacaq və nə yeyib-içəcəyimizi 
əvvəlcədən planlaşdırdığımız kimi, başqaları 
ilə ünsiyyətdə olmazdan əvvəl onlara necə 
kömək edəcəyimiz, günah və pisliklərdən 
necə uzaq olacağımız barədə də düşünüb-
daşınmalıyıq. Hər bir insan gündəlik 
fəaliyyətə başlamazdan əvvəl əl-üzünü 
yuduğu kimi, əxlaq və mənəviyyat da 
yuyularaq saflaşdırılmalıdır. Bir çoxları 
yatmazdan əvvəl və ya sonra müxtəlif fiziki 
hərəkətlər edirlər. Yaxşı olar ki, həmən bu 
 109 
vaxtlarda insan öz-özlüyündə götür-qoy edib, 
əxlaq və mənəviyyatının saflaşmasına diqqət 
yetirsin. Görüləcək işlər barədə düşünüb-
daşınmaqla insan həm şüur, həm də iradəsini 
gücləndirə bilər. Beləliklə, insanın tərzi-
təfəkkür dairəsi qat-qat genişlənmiş olur və 
buna nail olan hər bir insan vücudunun həqiqi 
görünüşünü- arada heç bir maneə olmadan - 
müşahidə etməyə qadir olur. Gördüyümüz 
işlərdə müvəffəqiyyət əldə etməyimizin əxlaq 
və mənəviyyatımızla sıx bağlılığı vardır. 
Tacir alış-veriş dəftərçəsini və alim qeyd 
etdiyi məlumatları diqqətlə tənzim etdiyi 
kimi, hər bir insan da - istər varlı olsun, 
istərsə də yoxsul, istər cavan olsun, istərsə də 
qoca - hər gün gördüyü bütün xeyirxah və ya 
xoşagəlməz işləri nəzərdən keçirib nəticə 
çıxarmalıdır. Səbir və təmkinlik göstərməklə 
- məhz belə bir uğurlu addım atmaqla - insan 
mənəvi saflığa nail ola bilər!" 
Əxlaqi dəyərlərə yiyələnən hər bir insan 
özünə məxsus optimistliyi ilə özünün bütün 
sə’y və zəhmətlərini müsbət nəticələr verəcək 
istiqamətə yönəldir. İnsan nə qədər hörmət və 
ehtiram sahibi olsa, bir o qədər də başqalarına 
hörmətlə yanaşar və başqalarının 
 110 
narahatçılığına səbəb olan bütün işlərdən 
uzaq olmağa çalışar.  
Çünki, onun şəxsiyyətindən xəbər verən 
şey, gördüyü işlər və ünsiyyətdə olduğu 
şəxslərə qarşı münasibəti, rəftar və 
davranışlarıdır. Dahilərdən birindən 
soruşurlar: "Ən çətin və asan iş hansılardır? 
Cavab verərək deyir: Ən çətin şey insanın 
özünü tanıması, ən asanı isə başqalarına eyb 
və nöqsan tutmaqdır!” 
<BASHLIQ3>EYB 
AXTARANLAR</BASHLIQ3> 
İnsanlar arasında elələri də vardır ki, daim 
başqalarının sirlərindən agah olmağa 
çalışırlar. Onlar daim başqaları barədə 
xoşagəlməz sözlər deyər, onların gördükləri 
bütün işlərə irad tutar və münasibətdə 
olduqları zaman onlara istehza ilə yanaşarlar. 
Özləri əxlaqi dəyərlərdən uzaq olmalarına 
baxmayaraq, mənəvi saflığa diqqət yetirmək 
əvəzinə daim başqalarında eyb və nöqsan 
axtarmağa çalışarlar.  
Bu xoşagəlməz xüsusiyyət əxlaqi dəyərləri 
tənəzzülə uğradaraq həyatın şirinliyinə xələl 
gətirir.  
 111 
İnsanı bu işə vadar edən amillərdən biri də 
qürur və xudpəsəndlik nəticəsində daha da 
güclənən "zəiflik" və "bacarıqsızlıq" 
hissləridir.  
Bir çox səhvlərə səbəb olan da məhz bu 
xoşagəlməz xüsusiyyətlərdir. Bunun 
nəticəsində meydana gələn dəyişikliklər 
insanın əxlaq və ruhiyyəsinə mənfi təsir 
göstərir və onu ədalətsiz hökm çıxarmağa 
daha da ürəkləndirir.  
Başqalarına eyb və nöqsan tutan şəxslər öz 
diqqət və mülahizələrini ağıl və məntiqin 
qəbul etmədiyi yerlərdə işlədirlər, çünki, 
onlar öz sə’ylərini - eyb və nöqsan tutmaq 
üçün - dost-tanışlarının rəftar və 
davranışlarına nəzarət etməyə sərf edirlər. Bu 
işə həddindən artıq vaxt qoyduqları üçün 
özlərinin gördükləri işləri arayıb-araşdırmağa 
fürsət tapmırlar və bunun üçün də haqq 
yoldan uzaq düşürlər. Adətən belə şəxslər 
kifayət qədər comərdlik göstərməyə qadir 
olmazlar. Onlar heç bir işin öhdəsindən 
gəlməyib, özlərini başqalarının hüququnu 
qorumaqda vəzifəli bilməzlər. Hətta yaxın 
münasibətdə olduqları şəxslərlə belə daimi 
səmimiyyəti qoruyub saxlaya bilməzlər. 
 112 
Dostlarından birinin yanında başqalarının eyb 
və nöqsanlarından söz açdıqları kimi, 
münasib şərait yarandıqda dərhal həmin 
şəxslərin yanında da dostlarının 
çatışmazlıqlarından da söz açarlar.  
Bunun üçün də işi başqalarına eyb tutmaq 
olan şəxslər özlərinə həqiqi dost tapıb onların 
mehr-məhəbbətlərindən və 
səmimiyyətlərindən bəhrələnə bilməyirlər.  
Şərəf və mənlik insanın özünün yiyələndiyi 
əxlaq və davranış tərzindən meydana gəlir. 
Bunun üçündə başqalarının şərəf və 
mənliyinə təcavüz edən şəxslər şübhəsiz ki, 
öz şərəf və mənliyinədə ağır zərbə vurmuş 
olur.  
Onlar gördükləri işlərin nə ilə 
nəticələnəcəyinə diqqət yetirmədən istər-
istəməz başqalarına irad tutur və onların 
çatışmamazlıqlarını açıqlamağa başlayırlar. 
Baxın görün belə bir xoşagəlməz xüsusiyyət 
necə ağır nəticələr vermiş və cəmiyyətə 
ədavət və düşmənçilik toxumu səpmiş və 
peşmançılıqdan savayı ona heç bir şey 
ərməğan gətirməmişdir. Qədim atalar 
misalında deyilir: "Söz, göyərçin deyildir ki, 
 113 
yuvasından uçduqdan sonra yenidən oraya 
qayıtsın. " 
Yaşadıqları dünyada başqaları ilə 
ünsiyyətdə olmaq istəyən şəxslər hər şeydən 
əvvəl üzərlərinə düşən vəzifələrlə tanış 
olmalıdırlar. Daim başqaları ilə gözəl 
münasibətdə olmalı və onların səmimi 
davranışlarını yüksək qiymətləndirməyi 
bacarmalıdırlar.  
İnsan ictimai həyatda başqalarının 
şəxsiyyəti və mənliyi ilə zidd olan adət və 
xüsusiyyətlərini dəyişməlidir. Çünki, 
səmimiyyət qarşılıqlı hörmət və ehtiram 
nəticəsində əldə olunur. Dost və yaxınların 
nöqsanlarının üzərinə pərdə çəkməyə adət 
edən şəxslər başqaları ilə daha çox səmimi 
ola bilərlər. Onlar yoldaşlarında hər hansı bir 
çatışmazlıq müşahidə etdikdə, başqalarının 
yanında bu barədə əsla söz açmır, əksinə, 
onlarla təklikdə olduqda buraxdıqları səhvlər 
barədə xəbərdarlıq edir və dəyərli məsləhətlər 
verirlər.  
Dost və yoldaşlarına nöqsanlarını aradan 
qaldırmaq üçün xəbərdarlıq edən şəxs bu işi 
onların qəlblərini qırmadan, xüsusi məharətlə 
görməlidir. Əxlaq müəllimlərindən biri deyir: 
 114 
"Hətta heç bir söz demədən, adi bir baxışla 
və üzünüzün cizgisini dəyişməklə tərəf 
müqabilinizi səhvə yol verməsindən agah edə 
bilərsiniz. Çünki, əgər bir söz deyərsinizsə 
[bir çox hallarda] düzgün nəticə çıxarmırlar. 
Belə olduqda da heç vaxt onları öz fikrinizlə 
razı sala bilməzsininz. Buna səbəb olan isə 
onun şüur, təfəkkür və xudpəsəndliyinə zərbə 
vurmağınızdır. Beləliklə, bu hərəkətiniz 
onları xəbərdarlığınıza etiraz etməyə vadar 
edir və bunun üçün də heç vaxt fikirlərindən 
dönmək istəmirlər. O zaman onları öz 
sözlərinizlə narahat etdiyiniz üçün Əflatun və 
Aristotelin dəlil və məntiqinə əsaslansanız da 
belə, yenə də öz əqidələrindən 
dönməyəcəklər. Söhbətə başladığınız zaman 
heç vaxt "Mən sizə sübut edəcəyəm", "dəlil 
gətirəcəyəm" və bu kimi ibarətlərdən istifadə 
etməyin. Çünki, bütün bunlar "mən səndən 
zirək və bacarıqlıyam" mənasını verir. 
Münasib şərait yarandıqda belə, camaatın 
tərzi-təfəkkürünün islah olunması çox çətin 
olur, o ki, qaldı qarşımızı böyük maneələr 
kəsmiş olsun. Əgər hər hansı bir mətləbi 
sübuta yetirmək istəyirsinizsə, bunu 
qabaqcadan kimsəyə bildirməyin və elə rəftar 
 115 
edin ki, başqaları sizdən şübhələnib nəyi 
nəzərdə tutduğunuzu bilməsinlər. Şair dediyi 
kimi: 
"Sizi müəllim bilmədən öyrədin. " 
<BASHLIQ3>DİNİ TƏLİMLƏRİN 
ARAŞDIRILMASI</BASHLIQ3> 
Qurani-Kərim, “Huməzə” surəsinin 1-ci 
ayəsində başqalarına rişxənd edib tənə vuran 
şəxslərin aqibətini belə bəyan edir: “[Dalda] 
qeybət edib [üzdə] tənə vuran hər kəsin vay 
halına!” 
İslam, cəmiyyətin birliyini qorumaq üçün 
ictimai həyatda ədəb və əxlaq qaydalarına 
riayət etməyi hər bir müsəlmana vacib, 
əlaqələrin pozulmasına gətirib çıxaran və 
ixtilaflara səbəb olan qeybət, tənə vurub 
başqalarının eyb və nöqsanlarını üzə 
çıxarmağı isə qətiyyətlə yasaq etmişdir. 
Müsəlmanlar bir-birlərinin hüquqlarına riayət 
etməli, tənə və töhmət vurmaqdan uzaq 
olmalıdırlar.  
İmam Sadiq (ə) buyurur:  
"Bulaq suyu insana susuzluğunu yatırıb 
ona rahatlıq bəxş etdiyi kimi, iman sahibləri 
 116 
də bir-birlərinə mənəvi dayaq olub onlara 
ruhi rahatlıq bəxş edərlər. "
<FOOTNOTE>
 
İmam Baqir (ə) isə buyurur: 
"İnsanın başqalarında gördüyü 
çatışmazlığı özündə görməməsi və ya özü 
qadir olmadığı bir halda başqalarını hər 
hansı bir xoşagəlməz işi tərk edə bilməməkdə 
danlayıb onların işlərinə qarışması onun eyb 
və çatışmazlıqlarını sübuta yetirmək üçün 
kifayət edər. "
<FOOTNOTE>
 
Əli (ə) belə şəxslərin qabiliyyətləri 
olmamaları haqda buyurur: "Başqalarında 
eyb və nöqsan axtaran şəxslərdən uzaq olun. 
Çünki onlarla ünsiyyətdə olan hər bir şəxs bu 
mənfur xüsusiyyətdən amanda qalmaz. 
"
<FOOTNOTE>
 
İnsan öz eyb və nöqsanlarını eşitmək 
istəməsə də, bununla razılaşıb edilən 
tənqidlərdən düzgün nəticə çıxarmalıdır. 
Çünki məhz bu xəbərdarlıqların nəticəsində o 
öz ruh və mənəviyyatını saflaşdıra bilər.  
Əli (ə) bu barədə olduqca mühüm bir 
mətləbə işarə edərək buyurur: "Ən sevdiyiniz 
şəxslər nöqsan və çatışmazlıqlarınızı sizə 
bildirib ruh və canınıza yardımçı olanlardır. 
"
<FOOTNOTE>
 
 117 
Deyl Karnegi deyir: 
"Mən və siz bizə olunan tənqidləri qəbul 
etməyi bacarmalıyıq. Çünki, gördüyümüz 
işlərin üçündən, dördündən başqa qalanların 
düzgün olduğuna ümid edə bilmərik. Hətta 
əsrin ən dahi mütəfəkkiri olan Eynşteyn belə 
etiraf edir ki, onun fikir və nəzəriyyələrinin 
doxsan doqquz faizi səhv olmuşdur. Birisi 
məni tənqid etdikdə əgər özümü ələ ala 
bilməsəm, onun nə demək istədiyini bilmədən 
dərhal özümü müdafiə etməyə başlayıram. 
Hər zaman belə etdikdə özümə nifrət edirəm. 
Bizim hamımızın tərifdən xoşumuz gəlir, lakin 
tənqid olunmağımızı əsla sevmirik. Amma 
mühüm bir məsələni unuduruq - o da tərif və 
tənqidə layiq olub-olmadığımıza diqqət 
yetirməməyimizdir. Biz məntiq və dəlil deyil, 
hissiyyatlar məxluquyuq. Ağıl və şüurumuz 
kiçik qayıq tək zülmət, dərin və təlatümlü 
hissiyyatlar dənizində o tərəf - bu tərəfə 
atılır. Bir çoxlarımız adətən özümüzdən razı 
və yaxşı fikirdə oluruq. Lakin yaşımız qırxı 
ötdükdən sonra bir qədər arxaya nəzər salıb 
bu günkü günümüzə gülməli oluruq. " 
Əli (ə) buyurur: "Başqalarının eyb və 
nöqsanlarını üzə çıxaran şəxslər yaxşı olar 
 118 
ki, əvvəl öz çatışmazlıqlarına diqqət 
yetirsinlər. "
<FOOTNOTE>
 
Helen Şaxter deyir: 
"Yaxşı olar ki, başqalarına eyb və nöqsan 
tutmaq əvəzinə onlara kömək edək. Əgər 
bacarırıqsa, hətta onları düz yola 
istiqamətləndirək. Bundan da vacib olan isə 
öz nöqsanlarımızı aradan qaldırmaqımızdır. 
Eyb və nöqsanlarımızı qarşımıza qoyub 
onları aradan qaldırmağa çalışmalıyıq. " 
İnsan, cəhalət və nadanlığın əsiri olduqda 
öz nöqsanlarını aradan qaldırmaq əvəzinə 
onları ört-basdır etməyə çalışır. Əli (ə) bu 
haqda buyurur: "Nadanlıq və insanın özünü 
aldatması üçün yetər ki, insan başqalarının 
eyb və nöqsanlarını gördükdən sonra öz 
çatışmazlıqlarını gizlətməyə çalışsın. 
"
<FOOTNOTE>
 
Aviburi deyir: 
"Bir çox hallarda nadanlıq üzündən öz 
eyblərimizə göz yumuruq. Üzərinə qəflət və 
cəhalət pərdəsi çəkir və beləliklə də özümüzü 
aldatmış oluruq. Həqiqətən də insanların öz 
eyblərini gizlətməsi çox təəccüblü bir haldır. 
Onlar nöqsanlarını aradan qaldırmaq üçün 
hətta fikirləşmirlər də belə. Əgər onlardan 
 119 
birinin eybi üzə çıxarsa, özlərini razı salmaq 
və başqalarını aldatmaq üçün min cür 
bəhanələr gətirər və öz eyblərini kiçik qələmə 
vermək istərlər. Lakin onlar bunu bilmirlər 
ki, nöqsanları kiçik olsa da belə, kiçik bir 
toxum böyüyüb çox şaxəli ağac olduğu kimi, 
bir gün böyüyüb onlar üçün ciddi təhlükə 
yaradacaqdır. " 
Əli (ə) özünün hikmətli buyruqlarından 
birində psixoloji xəstəliklər və onların 
qarşısını almaq haqda buyurur: 
"Şüurlu insanlar nəfsləri barədə düşünüb 
daşınmalı, əxlaq, iman və əqidələrinə mənfi 
təsir göstərən mənfi ünsürləri arayıb üzə 
çıxarmalı, ya yaddaşlarında saxlamalı və ya 
kağız üzərinə köçürməlidirlər. Sonra onları 
aradan qaldırmaq üçün ciddi tədbirlərə əl 
atmalıdırlar. "
<FOOTNOTE>
 
<BASHLIQ3>İNSANIN ÖZÜNÜ 
TANIMASI ÜÇÜN FAYDALI OLAN 
GÖSTƏRİŞLƏR (BİR PSİXOLOQUN 
GÖSTƏRİŞLƏRİNDƏN) </BASHLIQ3> 
“Otaqda tək və rahat bir yer seçib oturun və 
bir saat ərzində kimsə sizi narahat etməsin. 
 120 
Yeriniz nə qədər rahat olar və siz nə qədər 
tələsməzsənizsə bir o qədər yaxşı olar. Çünki, 
görmək istədiyiniz işin ən başlıca şərti 
kiminləsə ünsiyyətdə olmağınız və artıq səs 
eşitməməyinizdir. Bir sözlə diqqətinizi 
yayındırmamalı və ətrafdakı şeylər sizi özünə 
cəlb etməməlidir.  
Yanınıza bir xeyli ucuz kağız və yaxşı 
yazan qələm qoyun. Ona görə ucuz kağız 
deyirəm ki, qənaət etmədən işlədəsiniz. Yaxşı 
yazan qələm isə zehninizdə olanları 
unutmadan kağız üzərinə köçürmək üçündür.  
Həmin gün və ya ondan əvvəlki gün sizi 
həyəcanlandıran hər bir hadisəni ardıcıl 
olaraq kağız üzərinə köçürün.  
Yazıb qurtardıqdan sonra onların hər birinə 
ayrı-ayrılıqda diqqət yetirin və yadınıza 
düşən hər bir şeyi nə qədər uzun olsa belə 
oraya qeyd edin. Həmən gün gördüyünüz 
işləri, hiss və həyəcanlarınızı yuxarıda qeyd 
olunduğu kimi yazıb qurtardıqdan sonra 
saysız hesabsız istək və tələblərinizi qarşınıza 
qoyun və gördüyünüz bütün işləri, hiss və 
həyəcanlarınızı bir-bir yadınıza salın və 
özünüzdən soruşun: Gördüyüm bu işə hansı 
hisslər səbəb olmuşdur? 
 121 
Özünü tanımaqda ən başlıca məqsəd 
insanın düçar olduğu ruhi xəstəliklərdən yaxa 
qurtarması, ona rahatlıq verməyən psixoloji 
ziddiyyətləri aradan qaldırmaqla özündə yeni 
və sağlam şəxsiyyətin yarandığını hiss 
etməsidir. Məhz bunun nəticəsində o, həyatda 
yeni-yeni hədəflərə nail olub yeni həyat 
yoluna qədəm qoymuş olar. " 
<BASHLIQ1>SƏKKİZİNCİ 
FƏSİL</BASHLIQ1> 
<BASHLIQ3>HƏSƏD</BASHLIQ3> 
<B>1-Sirli və azdırıcı meyl.  
2-Bədxah insanlar məhrumiyyət və 
nakamlıq odunda yanarlar.  
3-Din bədxah insanları danlaq atəşinə 
tutur. </B> 
Bəşər bu qalmaqallı dünyada həyat 
gülüstanından bir gül qoparmaq və arzularına 
çatmaq üçün hər an özünü oda-közə vurur və 
müxtəlif çətinliklərə sinə gərməli olur. 
Ömrünün son anınadək nə qədər ki, ümid 
qapıları onun üzünə açıqdır, öz sə’yindən əl 
çəkmir və müvəffəqiyyət ardınca düşür. 
İnsana əhval-ruhiyyə verən şey onun 
 122 
qəlbində şölələnən ümid çırağıdır. Həyatın 
bütün ağrı-acılarını şirinləşdirən də məhz 
həmin bu ümid nurudur.  
Birisi külli miqdarda var-dövlət əldə etmək 
istəyir və ona nail olmaq üçün yorğunluq 
bilmədən çalışır. Başqa birisi isə şan-şöhrət 
və vəzifə arzusunda olur. Bunun üçün də 
istəyinə çatmaq üçün gecə-gündüz dəlicəsinə 
fəaliyyət göstərir. Çünki, hər bir insanın 
istəyi onun cismani ehtiyacları və ruhi 
təkamülü ilə əlaqəlidir. Onların şüur və tərzi-
təfəkkürü isə bir-birlərindən tamamilə fərqli 
olur. Lakin diqqət yetirmək lazımdır ki, istək 
və arzularımız yalnız o zaman xoşbəxtliyə 
səbəb olur ki, psixoloji və ideoloji 
ehtiyaclarımızla həmahəng olub, 
ehtiyaclarımızı təmin etmiş olsun və eyni 
zamanda şüur və mərifət səviyyəmizi 
ucaldaraq parlaq işıq tək ətrafımıza nur saçsın 
və bizi qorxunc zülmətdən xilas etmiş olsun.  
Bəzən hərislik və şan-şöhrət hissi insanda 
tüğyan edir və onun bədbəxçiliyinə səbəb 
olur. Azdırıcı istəklər tək ortaya çıxan və 
sağlam tərzi-təfəkkürü özünə əsir edən, 
habelə insanı qarşısına qoyduğu məqsədə 
 123 
çatmağa qoymayan mənfi əxlaqi 
xüsusiyyətlərdən biri də "həsəd" hissidir.  
Bədxah insanlar başqalarını rahatlıq və 
asayişdə görmək istəməzlər və başqalarının 
maddi və mənəvi nemətlərdən bəhrələnməsi 
onlarda böyük sıxıntı və narahatçılığa səbəb 
olur.  
Sokrat deyir: "Başqalarına həsəd aparan 
və paxıllıq edən şəxslər onların köklüyündən 
arığlayırlar. " 
Həsəd və paxıllıq insanı öz ömrünü-
gününü həsrət və təəssüf içində keçirməyə 
vadar edir və onun qəlbində ədavət və 
düşmənçilik toxumu səpir. Bu xüsusiyyətə 
yiyələnən insanlar daim başqalarına 
bədbəxtçilik arzulayır və onların səadətə 
çatmamaları üçün müxtəlif hiylələrə əl atırlar.  
Məşhur yazıçılardan biri deyir: 
"Bizim canımız divar və qalası olmayan, 
səadət və xoşəbəxtlik oğrularının asanlıqla 
qarət və tarac etdikləri səhraya bənzəyir. 
Mülayim dəniz küləyi belə qəlbimizi iztirab və 
təlatümə düçar edir. Sayı-hesabı bilinməyən 
nəfsani istəklər düşmənlərinin hər biri bir 
yolla özünü ürək evinə daxil edir və bizləri 
 124 
ədavət və düşmənçiliyə vadar etməyə 
başlayır.  
Baş ağrısından əziyyət çəkən hər bir insan 
bilir ki, müalicə üçün həkimə müraciət 
etməlidir, lakin həsəd xəstəliyinə düçar olan 
biçarə hər zaman öz çətinliklərini aradan 
qaldırmaq üçün yanıb-yaxılmalı və böyük 
müsibətlərlə üzləşməlidir!" 
Başqalarının uğur və müvəffəqiyyəti onları 
özlərinə cəlb edir və bu mənfur xüsusiyyətin 
onları hansı ağır fəlakətə düçar edəcəyinə 
diqqət yetirmədən, müxtəlif məkrli tədbirlərə 
əl ataraq onları əldə etdiklərindən məhrum 
etməyə can atırlar.  
Lakin zaman onların yalanlarını üzə 
çıxarır. Bütün bunlar onları qane etmədikdə 
isə hər şeyin onların istəklərinin əksinə doğru 
hərəkət etdiyini görüb, - hətta başqalarının 
hüquqlarına təcavüz etməklə də olsa belə - 
onların haqlarını tapdalamaqdan belə 
çəkinmirlər.  
Görəsən, doğrudan da belə bir meyl həqiqi 
insanın istəklərindən irəli gəlmiş və onun 
hədəf və məqsədləri ilə həmahəngdirmi? 
Bədxah insanlar nəinki insaniyyətdən 
xaric, hətta daha da tənəzzülə uğrayaraq 
 125 
heyvanat aləmi ilə eyni səviyyədə olarlar. 
Çünki, həqiqi insan ətrafındakılarının 
dərdində, qəmində şərik olmalıdır. Onların 
çətinliklərinə səbəb olan və bununla da 
özündə rahatlıq tapan bir varlığa insan adını 
vermək qeyri-mümkündür.  
<BASHLIQ3>BƏDXAH İNSANLAR 
MƏHRUMİYYƏT VƏ NAKAMLIQ 
ODUNDA YANARLAR</BASHLIQ3> 
Həyat meydanında tərəqqi və 
müvəffəqiyyətə səbəb olan ən başlıca 
amillərdən biri də cəmiyyətdə mehr və 
məhəbbətin hökm sürməsidir. Yüksək əxlaqi 
dəyərlərə yiyələnən və ictimai həyatda onları 
büruzə verən şəxslər başqalarının qəlblərinə 
yol tapıb tərəqqi yolunu qət etməkdə onların 
kömək və yardımlarından bəhrələnmiş 
olurlar. Xeyirxah və gözəl əxlaqa yiyələnən 
şəxslər nurlu çıraq tək ətrafa işıq saçıb 
cəmiyyəti öz arxasınca aparır və öz gözəl 
xüsusiyyətləri ilə onlara çox müsbət təsir 
göstərirlər.  
"Həsəd", insanda gözəl əxlaqi 
xüsusiyyətlərin üzə çıxmasına və onunla 
başqa insanlar arasında böyük bir maneənin 
 126 
yaranmasına səbəb olur. Bütün bunlarla 
yanaşı, heç vaxt insana ünsiyyətdə olduğu 
şəxslərin qəlblərinə yol tapmağa imkan 
vermir. Nəticədə onu həmkarlıq və 
səmimiyyət kimi gözəl nemətdən məhrum 
etmiş olur. Bədxah insanlar xoşagəlməz rəftar 
və davranışları ilə həqiqi çirkin üzlərini açıb 
hamının nifrətini özlərinə cəlb edərlər. Həsəd 
və paxıllıq nəticəsində qəlblərinə hakim olan 
iztirab daim ruhlarını sıxar və qurtarmaq 
bilməyən nigarançılıq alovu bütün 
vücudlarını bürüyər.  
Onların daim iztirabda olub rahatlıq tapa 
bilməmələri gün kimi aydındır. Çünki 
qəlbləri qəm-qüssə çirkabına aludə olub 
paklıq və insaniyyət məfhumunu dərk 
etmirlər. Bədxahlıq viranedici tufan kimi 
əxlaq və fəzilət ağacını kökündən qoparıb 
kənara atır, belə ki, insanı günahdan 
qorunmaq üçün lazım olan vasitələrdən 
məhrum edir.  
"Qabil" qardaşı "Habilin" qurbanının Allah 
dərgahında qəbul olunduğunu, özününkünün 
isə qəbul olunmadığını görür, qəlbində ona 
qarşı kin yaranır. Sonra isə onu qətlə 
yetirərək xaincəsinə hazırladığı planı həyata 
 127 
keçirir. Habilin başını daşla əzib pak və 
müqəddəs bədənini qanına qəltan edir. Dünya 
o gün ilk həsəd qurbanlığının şahidi oldu! Bu, 
Adəm övladının əli ilə törədilən ağır bir 
cinayət idi. Bədxah insan gördüyü işindən 
peşman olur, lakin sonrakı peşimançılıq heç 
bir fayda vermir və ömrünün sonunadək 
vicdan əzabı çəkir.  
Əgər Qabil həqiqəti görüb sağlam 
düşüncəyə yiyələnsəydi, İlahi eşqdən 
məhrum olmasının səbəblərini öz vücudunda 
axtarardı.  
Şopen Hauer deyir: 
"Həsəd və bədxahlıq insanın ən təhlükəli 
xüsusiyyətlərindəndir. Bunun üçün də onu 
səadət və xoşbəxtliyin ən başlıca düşməni 
hesab edib tez bir zamanda aradan götürmək 
lazımdır!" 
Həsəd və paxıllıq hissi artdıqca, 
cəmiyyətdə ixtilaf və qarşıdurmalar da artır 
və geniş vüsət halını alır.  
Belə bir aludə mühitdə nöqsan və 
çatışmazlıqların aradan qaldırılması əvəzinə 
cəmiyyət üzvləri bir-birlərinin qarşısına ciddi 
maneələr yaradır və bədxah insanlar qərəzli 
mövqe tutaraq aparılan hər bir islahatların 
 128 
qarşısını almağa cəhd edir. Nəticədə nəzm-
intizam bir-birinə dəyib bərqərar olunan 
əlaqələrə son qoyulur. Doktor Karl deyir: 
"Nakamlığımıza ən başlıca səbəb 
başqalarına həsəd aparmağımızdır. Çünki 
bununla istedadlı şəxslərin tərəqqiisi yolunda 
ciddi mane qoyulur, belə ki, bu tərəqqidən 
adi insanlar da bəhrələnə bilərdilər. Və 
bunun səbəbində də bir zamanlar millətə 
rəhbərlik edə biləcək bütün insanlar 
cəmiyyətdən kənarlaşdırılırlar. " 
Bu günlər müxtəlif səbəblər üzündən 
cinayətlər baş versə də, onların hamısının 
kökü həsədlə bağlıdır və biz kiçik bir 
araşdırma ilə bunun şahidi ola bilərik.  
<BASHLIQ3>DİN BƏDXAH 
İNSANLARI DANLAQ ATƏŞİNƏ 
TUTUR</BASHLIQ3> 
Nisa surəsinin 32-ci ayəsində deyilir: 
“Allahın birinizi digərinizdən üstün tutduğu 
şeyi arzulamayın.” 
Bəşər fitri olaraq mənfəəttələb bir varlıq 
olsa da qanun çərçivəsindən kənara 
çıxmayaraq məntiq və azadlıq prinsipi və 
cəmiyyətin maraqları ilə həmahəng olmalıdır.  
 129 
Bunun üçün də Allah-taala birisinə nemət 
bəxş etdikdə başqalarının (fitri olaraq 
mənfəəttələb olduqları və bədxahlıq hissini 
yatırmaq üçün) onun haqqını tapdalayıb 
həmən neməti ələ keçirməyə heç bir hüququ 
yoxdur.  
Belə bir şəraitdə, əksinə daha məntiqi yol 
seçib, Allahın buyurduğu yolla ehtiyac və 
çatışmazlıqları səy və çalışqanlıqla aradan 
qaldırmaq lazımdır. İnsan qarşısına qoyduğu 
məqsədə çatmaq üçün Allahdan kömək 
diləməlidir. Əgər bədxah insanlar öz çirkin 
niyyətləri üçün hədər etdikləri vaxt və gücü 
hədəf və məqsədlərinə çatmaq üçün sərf edib 
Allaha arxalansaydılar, mütləq qarşılarındakı 
bütün maneələri dəf edib böyük 
müvəffəqiyyətlərə nail olardılar.  
Peyğəmbər (s) və məsum imamlardan nəql 
olmuş rəvayətlərdə bu xoşagəlməz 
xüsusiyyətin acı aqibətinə işarə edilmiş və 
ondan uzaq olmaq tövsiyə edilmişdir. İmam 
Sadiq (ə)-dan nəql olmuş rəvayətlərdən 
birində bu ruhi xəstəliyin qoyduğu mənfi 
təsirə işarə olunaraq deyilir: 
"Həsəd qəlbin korluğundan və İlahi 
nemətlərin inkar olunmasından 
 130 
mənşə’lənmişdir. Bu iki şey küfrün 
qanadlarıdır! Adəm övladı həsəd üzündən 
əbədi həsrətə düçar olaraq özünü həlak etdi 
və o heç vaxt ondan yaxa qurtara 
bilməyəcəkdir. "
<FOOTNOTE>
 
Həsəd və paxıllığa səbəb olan amillərdən 
biri də ailə mühitində uşaqların təlim-
tərbiyəsində buraxılan səhvlər, daha dəqiq 
desək nöqsan və çatışmazlıqlardır. Belə ki, 
ailədə uşaqlarından birini digərindən üstün 
tutan və daha çox sevən valideyn uşağın 
ruhuna ağır zərbə vuraraq qəlbində kin-
küdurət yaranmasına səbəb olur. Uşaqların 
bir çoxunda həsəd və paxıllıq hissinin 
yaranmasına səbəb olan məhz budur. Onlar 
böyüyüb boya-başa çatdıqda belə, o öz mənfi 
təsirini göstərir və onların bədbəxtçiliyinə 
səbəb olur. İctimaiyyətin təməli ədalət 
əsasında qoyulmadıqda da camaat daim 
narazı və üsyançı ruhiyyəyə yiyələnməyə 
başlayır. Peyğəmbər (s), uşaqların bu ruhi 
xəstəliyə düçar olmamaları üçün valideynlərə 
hər cür ədalətsizliklərdən uzaq olmağı 
tövsiyə etmişdir. Onlardan birində deyilir: 
"Övladlarınıza bir şey verdikdə tam şəkildə 
ədalətə riayət edin. "
<FOOTNOTE>
 
 131 
Feyr Çayld özünün "Ailə" adlı kitabında 
"qəlbin gizli günahları" barədə ayrıca fəsil 
tərtib etmiş və orada bu günahlardan uzaq 
olmağın yolları barədə geniş söhbət açmışdır.  
Orada deyilir: "Lusi görür ki, gördüyü 
işlər, hərəkət və davranışları yerli-yerindədir 
və kimsənin narahatçılığına səbəb olmur. 
Anası ona deyir: "Rəftarın yaxşı olsa da, 
düzgün fikirləşmirsən." Sonra Lusiyə balaca 
bir dəftərçə verilir. Zahirdə gözəl davransa 
da orada qəlbində olan bütün narazılıqları 
yazır. Səhər bir şey yeməzdən əvvəl valideyni 
bacısına bir kaset, qardaşına isə gilas verir. 
Lakin onun özünə bir şey vermir. Buna görə 
də o, dəftərçəyə həmin anın ona pis təəssürat 
bağışladığını qeyd edir və orada yazır: 
"Atam, anam məni bacı və qardaşımdan az 
istəyir. " 
Sonra ona lazımi təlimlər verilir və onda 
belə bir fikir yaranır ki, əxlaqi dəyərlərə 
əsaslanaraq bu tərzi-təfəkkürə qarşı 
müqavimət göstərməli və ona üstün 
gəlməlidir. Lakin bu üsul belə bir davranış 
tərzinin yadında qalıb və bir neçə il sonra 
mənfi təsir göstərməsindən savayı heç bir 
müsbət nəticə verməyir. " 
 132 
Əli (ə), həsədin cismə mənfi təsir 
göstərməsi haqda buyurur: 
"Qəribədir ki, paxıl insanlar öz 
sağlamlıqlarından xəbərsiz qalırlar. 
"
<FOOTNOTE>
 
Frank Hork deyir: 
"Ruhunuzla həmahəng olmayan və ona 
qəm-qüssə gətirən həsədi zehninizdən 
çıxarın. Ruh şeytanı olan bu xüsusiyyət nəzm-
intizamı pozmaqla kifayətlənmir. Göstərdiyi 
mənfi təsirlərdən biri də zəhərli sellüllərin 
bədəndə inkişafına kömək etməsidir. Nəticədə 
qan dövranı zəifləyir, əsəb pozulur və istər 
ruha, istərsə də orqanizmə bərpası mümkün 
olmayan ağır zərbə dəymiş olur. Bütün 
bunlarla yanaşı, insanın ümidsizliyə 
qapılmasına, qarşısına qoyulan ali 
məqsədlərdən əl çəkməsinə və zehninin 
istedad və bacarığının aşağı gətirilməsinə 
səbəb olur. Bunun üçün də insan bu mənfi 
xüsusiyyəti özünün bir nömrəli düşməni 
saymalı və onu həyatdan uzaq ucqar bir 
yerdə həbs etməlidir. Belə bir nəticəyə çatan 
hər bir şəxs görəcəkdir ki, iradəsi güclənmiş 
və onun sayəsində də bütün çətinliklərini 
aradan qaldırmağa nail ola bilmişdir. " 
 133 
Əli (ə) buyurur: "Həsəd, insanın bədənini 
fani edir. "
<FOOTNOTE>
 
Başqa bir yerdə onun psixoloji mənfi 
təsirinə işarə edərək buyurur: "Qorxun 
həsəddən, çünki, o insanın ruhunu əridir və 
onu eybəcər hala salır. "
<FOOTNOTE>
 
"Həsəd və paxıllıqda ifrata varmaq ağır 
ruhi sarsıntılardan irəli gəlir. Bu isə saysız-
hesabsız ağrı-acılara, səhvə və insafsızlıqlara 
səbəb olur. Yəqin bilirsiniz ki, paxıl 
insanların gördüyü işlərin bir çoxu onun öz 
istək və iradəsindən asılı olmur. Onlara səbəb 
olan isə yalnız həsəddir. " 
<BASHLIQ3> (BİR PSİXOLOQUN 
TƏHQİQİNDƏN) </BASHLIQ3> 
İmam Səccad (ə) dualarının birində 
buyurur: "İlahi! Sinəmi həsəd xəstəliyindən 
amanda saxla və elə et ki, başqalarının 
razılığına həsrət gözü ilə baxmayım. Məni 
başqalarına həsəd aparmaqdan elə uzaq et 
ki, hər zaman onların səadət və xoşbəxtliyini 
istəyim. Mənə elə bir hiss və qüdrət ver ki, 
başqalarında dini və dünyəvi nemətlər 
gördükdə, onları iman əhlindən və gözəl 
 134 
əxlaqa malik şəxslər gördükdə, Səndən, Sənin 
müqəddəs zatından daha yaxşısını istəyim." 
Çalışmalıyıq ki, sonsuz və insanı uçuruma 
aparan arzular mənəvi təkamülümüzün və 
Allaha yaxınlaşmağımızın qarşısını almasın 
və eyni zamanda təfəkkürümüzü qarşımıza 
qoyduğumuz yüksək hədəflərə doğru 
istiqamətləndirməli və yüksək insani sifət və 
xüsusiyyətləri arzulamalıyıq. Çünki gözəl 
arzular tərzi-təfəkkürümüzün dəyişilməsində 
müsbət nəticələr verir və beləliklə, insan 
qarşısına qoyduğu hədəf və məqsədlərə 
çatmış olur.  
Əli (ə) buyurur: "Gözəl əxlaqi sifət və 
xüsusiyyətlər arzulayın. Əgər belə 
edərsinizsə, böyük mükafat əldə etmiş 
olarsınız. "
<FOOTNOTE>
 
Doktor Marden deyir: 
"Əgər zehniniz arzuladığınız sifət və 
xüsusiyyətlərə arxalanarsa, əvvəl-axır onlara 
nail olarsınız. Çünki, insanın şəxsiyyəti onun 
fikir və düşüncəsindən meydana gəlir. Əgər 
tənbəllik və tüfeyli həyat arzusunda 
olarsınızsa, əvvəl-axır ya tənbəl olacaqsınız, 
ya da tüfeyli. Əgər fikrinizə xoşagəlməz 
şeylər gələrək hər şey nəzərinizdə qara 
 135 
şəkildə canlanarsa, ancaq müsbət və 
sevindirici şeylər barədə fikirləşməklə 
onlardan yaxa qurtara bilərsiniz. Əgər gözəl 
əxlaqa yiyələnməyi arzulayarsınızsa 
yorulmaq bilmədən - gecə-gündüz - onu əldə 
etməyə çalışın.  
Göstərdiyiniz sə’y və çalışmalar 
nəticəsində vücudunuz həmin gözəl 
xüsusiyyətləri qəbul etməyə hazır olacaqdır 
və siz onlara tez bir zamanda yiyələnə 
biləcəksiniz. Arzu və hədəflərinizin təkrar 
olunmasından qorxmayın və öz istəklərinizi 
alnınıza həkk edin. Hamıya da həmin 
arzulara çatmaq istədiyinizi bildirin. Az bir 
müddətdən sonra görəcəksiniz ki, zehniniz 
maqnit kimi sizi həmin məqsədlərə tərəf 
çəkir."
<FOOTNOTE>
 Həqiqəti dərk etmək 
insanın istək və tərzi-təfəkkürünə böyük təsir 
göstərir. İnsanın gözlərinin önünü tutan və 
idrak qüvvəsində zülmət yaradan onun öz 
nəfsani istəkləridir. Bunun üçün də, həqiqətin 
şahidi olmaq üçün yaxşı olar ki, insan hər 
şeydən əvvəl şüur və təfəkkür aynasına əl 
çəksin və bundan sonra möhkəm iradə ilə 
mübarizəyə başlasın. Ruhun azad olması 
üçün, bədxahlıq və insanı məhvə sürükləyən 
 136 
nəfsani istəkləri qəlb lövhəsindən silməli, 
kin-küdurət və ədavət zəncirini birdəfəlik 
qırıb atmalı, onların yerinə isə insani 
xüsusiyyətlər və xeyirxahlıq toxumu səpmək 
lazımdır.  
<BASHLIQ1>DOQQUZUNCU 
FƏSİL</BASHLIQ1> 
<BASHLIQ2>TƏKƏBBÜR</BASHLIQ2
> 
<B>1-Həyat üfüqündə məhəbbət 
günəşinin doğması.  
2-Təkəbbür nifrətə səbəb olur.  
3-Din rəhbərləri təvazökarlıq dərsi 
verirlər. </B> 
Bəşəriyyətin həyat üfüqündə daim parlaq 
məhəbbət günəşi doğur. Bu daxili hiss o 
qədər böyük əhəmiyyət kəsb edir ki, 
bəşəriyyətin maddi və mənəvi inkişafına 
böyük təsir göstərərək onu öz ardınca aparır. 
Məhəbbət insanın daxilində baş qaldırmışdır 
və olduqca dərin və sonu bilinməyən üfüq 
yetişir.  
İnsana ömür və can bəxş edən məhəbbət 
həyat üfüqündən yoxa çıxarsa ümidsizlik və 
 137 
qorxunc zülmət onun ruhunu büsbütün 
bürümüş olar və həyat üzərinə elə bir qara 
pərdə çəkər ki, ona nəzər salmaq insanda 
nifrət hissi oyadar.  
Bəşər fitri olaraq ictimai bir varlıq kimi 
yaradılmışdır və başqaları ilə ünsiyyətdə 
olmaq onun ən başlıca xüsusiyyətlərindən 
birini təşkil edir. Fikir və düşüncədə yaranan 
ixtilaflar adətən insanı cəmiyyətdən zara 
gəlib onlardan əlaqəsini kəsməyə və yalqız 
halda bir guşəyə çəkilməyə vadar edir. 
Cəmiyyətdən uzaq düşüb təkliyə adət edən bu 
şəxslərin fikir və vücudlarında müəyyən 
nöqsan və çatışmazlıqlar vardır. Bu da bir 
həqiqətdir ki, insan tək olduğu zaman özündə 
xoşbəxtlik hiss edə bilmir. Cismi ehtiyacların 
müxtəlif olub insan onları təmin etdiyi kimi, 
ruhun da təmin olunası bəzi ehtiyacları 
vardır. İnsan psixologiyası məhəbbət 
teşnəsidir. O, özünün bu daxili hiss və 
istəyini təmin etmək üçün daim axtarışda və 
fəaliyyətdədir. Dünyaya qədəm qoyub həyata 
başladığı ilk gündən ömrünün son 
anlarınadək məhəbbət və nəvazişə ehtiyac 
duyur. O, məhəbbətin təcəllisini öz 
vücudunda hiss edir. Həyatın çətinlikləri 
 138 
insana güc gəldikdə, xoşagəlməz hadisələr 
ruhunu sarsıtdıqda və nəhayət, uğursuzluqlar 
onun ümidini qırdıqda, qəlbinə ümid nurunu 
üfürən mehr-məhəbbətə böyük ehtiyac 
duymağa başlayır və yalnız mehr və 
məhəbbət onun vücudunu bürüdükdə rahatlıq 
tapa bilir.  
Mehr və məhbbət insanın ən gözəl 
duyuğularından biri olduğu üçün bunu onun 
ən gözəl əxlaqi dəyərlərindən hesab etmək 
olar. Əlaqə və qəlbi bağlılıq yoluxucu 
şeylərdəndir. Başqalarının diqqətini cəlb 
etmək üçün istifadə olunan ən yaxşı yol 
onlara mehr-məhəbbət göstərməkdir. İnsan 
belə bir əqidədə olmalıdır ki, başqalarına 
qayğı və məhəbbətlə yanaşmaqdan savayı 
onun üzərində heç bir vəzifə yoxdur. Belə bir 
gözəl davranışın özü insan üçün olduqca 
faydalı bir müamilədir.  
Əgər hər hansı bir şəxs qəlb xəzinəsinə 
yığdığı bu dəfinədən başqa birisinə bəxş 
edərsə, onun neçə bərabərindən bəhrələnə 
bilər. Başqalarının qəlbinə yol tapmaq hər bir 
insanın öz əlindədir. Məhəbbət xəzinəsinə yol 
tapmaq istəyənlər bütün xoşagəlməz 
 139 
xüsusiyyətləri özlərindən uzaqlaşdırıb ən 
gözəl əxlaqi dəyərlərə yiyələnməlidir.  
Filosoflar deyirlər: "Hər şeyin kamalı (son 
təkamül mərhələsi) xüsusiyyətinin zühur 
etməsindədir. İnsanın da ən bariz xüsusiyyəti 
onun başqaları ilə ünsiyyətdə olub onlara 
mehr və məhəbbət göstərməsindədir. " 
İnsanlar arasında meydana gələn bu ruhi 
bağlılıq və cazibə cəmiyyətdə səmimiyyətin, 
həmrəyliyin əsasını qoyur.  
Doktor Karl özünün "Həyat yolu" adlı 
kitabında yazır: "Cəmiyyətin xoşbəxt həyat 
sürməsi üçün insanlar divar daşları tək bir-
birləri ilə sıx əlaqədə olmalıdırlar. Lakin 
camaatı bir-birinə nə ilə bu qədər yaxın 
etmək olar? Belə bir müvəffəqiyyətə yalnız 
mehr və məhəbbətlə nail olmaq olar. Elə bir 
məhəbbət ki, biz onu ailə mühitində müşahidə 
edirik. Lakin belə bir səmimiyyət ailədən 
kənara çıxmır. Bunun üçün də hər bir 
cəmiyyət üzvü həm başçılarını sevməli, həm 
də özünü sevilməyə layiq etməlidir. Hamı bir 
nəfər kimi xoşagəlməz xüsusiyyətlərdən yaxa 
qurtarmağa çalışmayınca, cəmiyyətdə 
qarşılıqlı məhəbbət hökm sürməyəcəkdir. 
Buna isə yalnız daxili islahatlar apararaq, 
 140 
bizi başqalarından uzaq salan eyb və 
nöqsanlardan yaxa qurtardıqdan sonra nail 
olmaq olar. Yalnız belə olduqda, qonşu 
qonşuya məhəbbət gözü ilə baxıb, varlı 
yoxsulu, yoxsul da varlını sevə bilər.  
Yalnız mehr və məhəbbət nəticəsində 
cəmiyyətdə, milyon illərdən bəri qarışqa və 
bal arılarının həyatına hakim olan nəzm-
intizamı bərqərar etmək olar. " 
<BASHLIQ3>TƏKƏBBÜR NİFRƏTƏ 
SƏBƏB OLUR</BASHLIQ3> 
İnsanın daxili xüsusiyyətlərindən biri də 
həyatı üçün zəruri olan "özünü sevərliyidir. " 
Bu hiss, daha dəqiq desək, xüsusiyyət onun 
həyata və yaşamağa olan meyl və istəyindən 
meydana gəlir. Onun vasitəsi ilə bir çox 
müsbət xüsusiyyətləri daha da gücləndirmək 
mümkün olsa da, ifrata vardıqda bir çox 
xoşagəlməz hallara səbəb olur.  
Əxlaqi dəyərlərə vurduğu ilk zərbə insanın 
həddindən artıq özünü sevməsi və 
başqalarına qarşı laqeyd olmasıdır. İnsanın 
məhz bu xoşagəlməz xüsusiyyəti onu 
həqiqəti qəbul etməyə və çatışmazlıqlarını 
etiraf etməyə mane olur.  
 141 
Professor Robinson deyir: "Dəfələrlə heç 
bir zəhməti olmadan öz fikir və əqidələrimizi 
dəyişməli oluruq. Lakin birisi bizə səhv yol 
verdiyimizi bildirdikdə, dərhal bunu töhmət 
kimi qəbul edir və özümüzü müdafiə etməyə 
çalışırıq. Biz çox asanlıqla hər hansı bir fikri 
qəbul edirik. Birisi onu bizdən almaq 
istədikdə isə dəlicəsinə özümüzü müdafiə 
etməyə başlayırıq. Lakin belə bir əksül-əmələ 
səbəb olan həmin fikir və ya əqidəyə olan 
bağlılığımızdan deyil, bizi ciddi təhlükə ilə 
üzləşdirən xudpəsəndlik və ifrat surətdə 
özünü sevərlikdən irəli gəlir. Əgər birisi bizə: 
"saatın geri qalır və maşınınız çox köhnədir"-
deyərsə, bəlkə də "Mars və qədim Misir 
mədəniyyəti barədə yiyələndiyiniz 
məlumatlar" səhvdir - deyildiyi zaman 
göstərdiyimiz əksül-əməli göstərək!" 
İnsanın bədbəxtçiliyinə səbəb olan ən 
başlıca amillərdən biridə onun "xudpəsənd" 
və "təkəbbürlü" olmasıdır.  
Təkəbbürlük kimi insanın nifrət etdiyi 
ikinci bir xüsusiyyət yoxdur. Bunun 
nəticəsində mehr-məhəbbət və səmimiyyət öz 
yerini ədavət və düşmənçiliyə verərək 
hamının nifrətinə səbəb olur. İnsan 
 142 
başqalarından səmimiyyət gözlədiyi kimi, 
onlara qarşı da son dərəcə səmimi və 
mehriban olmalı və əlaqələrin pozulmasına 
səbəb olan hər bir soyuq münasibətdən uzaq 
olmağa çalışmalıdır. Başqalarının səmimi 
münasibətinə etinasızlıq etmək insanın eyni 
əksül-əməl ilə qarşılaşmasına və şəxsiyyətinə 
xələl gəlməsinə səbəb olur.  
Cəmiyyətdə şəxslərin hüdudları 
müəyyəndir və hər bir şəxs başqalarından öz 
ləyaqəti səviyyəsində səmimi münasibət 
görür. Xudpəsəndlik çərçivəsində əsir olub 
qürur və təkəbbürlüyün qurbanına çevrilən 
şəxslər isə yalnız özlərini fikirləşib nə 
başqalarını nəzərə alar, nə də onların 
qarşısında üzərlərinə düşən vəzifələrə riayət 
edərlər. Onlar nəyin bahasına olursa-olsun 
şan-şöhrət əldə etməyə can atar və özlərini 
hamıdan üstün tutmağa çalışarlar. Bütün 
bunların nəticəsində camaatla həmin şəxsin 
istək və arzuları arasında böyük bir ziddiyyət 
meydana gəlir. Cəmiyyət üzvlərinin 
göstərdikləri əksül-əməl və bəslədikləri nifrət 
onların narahatçılığına səbəb olur. 
Gözlədiklərinin tam əksini müşahidə etdikləri 
 143 
üçün iztirab və qəzəblə hər şeyə dözməli 
olurlar.  
Təkəbbürlüyün səbəb olduğu şeylərdən biri 
də bədbinlikdir. Onlar daim zənn və gümana 
qapılaraq başqalarının onlar barədə pis 
fikirdə olduğunu təsəvvür edərlər. Qürur və 
etinasızlıqdan əl çəkməzlər və ixtiyarsız 
olaraq müxtəlif şəxslər barədə pis fikrə düşüb 
yaranmış ilk fürsətdə onlardan intiqam 
almağa can atarlar. Daxillərində baş verən 
tüğyan yatmayınca rahatlıq bilərlər nə də 
asayiş bilməzlər.  
İnsanda təkəbbürlük və xudpəsəndlik 
hisslərinin yaranması onun bir növ psixoloji 
xəstəliyə düçar olmasından xəbər verir. 
Xəstəlik kimi qələmə verilən bu xüsusiyyət 
sonralar tədriclə "eqoistliyə" çevrilir. Bu isə 
ciddi nigarançılıqlara və bir çox cinayətlərin 
baş verməsinə səbəb olur.  
Nəticədə insan böyük bədbəxtçiliklə 
üzləşir. Tarixə nəzər saldıqda bunun şahidi 
oluruq ki, bütün dövrlərdə peyğəmbərlərə 
qarşı çıxan və haqqı qəbul etməkdən boyun 
qaçıran şəxslər özlərindən son dərəcə razı və 
təkəbbürlü olmuşlar. Əsrlər boyu kütləvi 
qırğınlar olmuş və baş verən müharibələrdə 
 144 
minlərlə günahsız insanın qanı axıdılmışdır. 
Bəşəriyyəti ciddi təhlükə ilə üzləşdirən bu 
vəhşiliklərə də məhz insanların qürur və 
təkəbbürlüyü səbəb olmuşdur.  
Əxlaqi dəyərlərdən bəhrələnməyən 
ailələrdə tərbiyə olunan uşaqlar cəmiyyətdə 
də heç nəyə nail olurrlar. Onların bir çoxu 
təkəbbürlüyə düçar olur və bu yolla 
ailələrində gördükləri çatışmazlıqları aradan 
qaldırmağa çalışırlar. Belə bir xüsusiyyətə 
yiyələnən şəxslər öz şəxsiyyətlərini 
başqalarından qat-qat üstün tutur və qürur 
hissi ilə öz üstünlüklərini nümayiş etdirirlər. 
Oxucular belə bir xüsusiyyətə malik olan 
şəxsləri hər zaman öz ətraflarında müşahidə 
edə bilərlər. Həqiqətən yüksək şəxsiyyətə 
malik olan şəxs heç vaxt özünü uca tutmağa 
və başqalarının qarşısında öyünməyə ehtiyac 
duymur. Çünki o bilir ki, lovğalıq və 
öyünmək heç də üstünlük demək deyildir, 
qürur və təkəbbürlük hələ bu vaxtadək heç 
bir kəsə şərəf nəsib etməmişdir.  
Alimlərdən biri deyir: "Psixoloji 
sağlamlığınızı qorumaq üçün istək və 
arzularınızı azaldıb başqalarından az şey 
gözləyin və özünüzü qəlbinizin tələblərindən 
 145 
xilas edin. Qürur və xudpərəstlikdən uzaq 
olun!" 
<BASHLIQ3>DİN RƏHBƏRLƏRİ 
TƏVAZÖKARLIQ DƏRSİ 
VERİRLƏR</BASHLIQ3> 
Dostluq və məhbubiyyət qazanmağın 
sirlərindən biri də insanın təvazökar 
olmasındadır. Təvazökar şəxs gördüyü əxlaqi 
işlərlə şəxsiyyətini ucaldaraq öz nüfuzunu 
daha da artırmağa nail olur. Lakin biz 
yaltaqlıqla təvazökarlığı bir-biri ilə səhv 
salmamalıyıq. Belə ki, təvazökarlıq, 
şəxsiyyətin böyüklüyündən və sağlam 
ruhiyyədən, yaltaqlıq isə şəxsiyyətsizlikdən 
və əxlaqi dəyərlərin olmamasından meydana 
gəlir. “Loğman” Həkim oğluna etdiyi 
tövsiyələrdən birində onu qürur və 
təkəbbürlükdən uzaq olmağa çağırır. Loğman 
surəsinin 18-ci ayəsində bu haqda deyilir: 
“Adamlardan təkəbbürlə üz çevirmə, yer 
üzündə lovğa gəzib-dolanma. Həqiqətən, 
Allah heç bir özündən razı olanı, lovğalanıb 
fəxr edəni sevməz!” 
Əli (ə) buyurur: "Əgər Allah-taala 
təkəbbürlüyü öz bəndəsinə layiq bilsəydi, 
 146 
peyğəmbərlər bu xüsusiyyətə hamıdan artıq 
layiq olardılar. Lakin təkəbbür və 
xudpəsəndliyi onlara haram, əvəzində isə 
təvazökar olmağı istəmişdir. Buna görə də 
onlar Allah qarşısında diz çökərək üzlərini 
yerə sürtmüş və iman sahibləri ilədə son 
dərəcədə təvazokar olmuşlar. " 
Təkəbbürlü şəxslər insanların nifrət 
bəslənilmələri ilə yanaşı Allahın rəhmət və 
mərhəmətindən də uzaq olarlar. Peyğəmbər 
(s) bu barədə buyurur: "Təkəbbürlükdən uzaq 
olun. Çünki Allah-taala [mələklərə] 
təkəbbürlüyə adət edən şəxsləri Ona tabe 
olmayanlardan hesab etmələrini əmr edər. 
"
<FOOTNOTE>
  
İmam Sadiq (ə) təkəbbürlüyün psixoloji 
köklərini belə bir qısa ibarətlə bəyan edir. 
"Daxilən əskiklik hiss edənlərdən başqa heç 
kim təkəbbürlük xəstəliyinə düçar olmaz. 
"
<FOOTNOTE>
 
Mak Brayd deyir: 
"Hər hansı bir fərd və ya millətin özünü 
üstün tutması, digər insan və millətlərə aşağı 
gözlə baxmaq deməkdir. Yaşadığımız dünyanı 
nifrət, ədavət və düşmənçilik hisslərinin 
bürüməsinə səbəb olan da bəzilərinin 
 147 
başqalarına təhqir gözü ilə baxmalarıdır. 
Belə bir tərzi-təfəkkür insanın özündə hiss 
etdiyi həqarət (əskiklik) hissini - özünü 
aldadaraq – bir yolla tə’min etməsindən irəli 
gəlir. Əks təqdirdə heç bir şərəfli insan özü 
ilə başqaları arasında heç bir fərq hiss etməz. 
" 
Təkəbbürlü və özünü sevən xudpəsənd 
şəxslər gördükləri bütün işləri müsbət 
qiymətləndirər və öz çatışmazlıqlarını yüksək 
əxlaqi dəyərlər kimi qələmə verərlər. İmam 
Musa Cəfər (ə) bu haqda buyurur: "Təkəbbür 
və xudpəsəndliyin bir neçə mərhələsi vardır, 
onlardan biri də insanların gördükləri öz 
xoşagəlməz işləri ki, yüksək 
qiymətləndirmələridir. Onlar gördükləri 
nalayiq və xoşagəlməz işlərdən sevinər və 
xeyirxah iş gördüklərini təsəvvür edərlər. 
"
<FOOTNOTE>
 
Aparılan psixoloji təhqiqatlardan birində 
əldə olan nəticədə deyilir: 
"Özünü başqalarından üstün tutan şəxslər 
öz çatışmazlıqlarını gözəl əxlaq, eyb və 
nöqsanlarını isə üstünlük hesab edirlər.”  
Əli (ə) xudpəsəndlik və təkəbbürlük 
xüsusiyyətinə malik olan şəxslər barədə 
 148 
buyurur: "Heç vaxt özünüzdən razı olmayın, 
belə olduqda düşmənləriniz də çox olar. 
"
<FOOTNOTE>
 
Müasir alimlər təkəbbürlüyü əqli 
çatışmazlıq və bir növ dəlilik hesab edirlər.  
Əli (ə) bu mətləbə işarə edərək buyurur: 
"Qürur və xudpəsəndlik ağıl və şüuru məhv 
edib aradan aparır. "
<FOOTNOTE>
 
"Şüur və təfəkkürü zəif olanlarda 
xudpəsəndlik və qürur hissi güclü olar. 
"
<FOOTNOTE>
 
"Təvazökarlıq şüur və düşüncə mənşəyi, 
təkəbbürlük isə şüursuzluq və cəhalət 
mənbəyidir. "
<FOOTNOTE>
 
"Təkəbbürlük və xudpəsəndlik daxili 
xəstəliklərdən biridir. Belə xüsusiyyəti olan 
şəxslər heç vaxt özlərini islah edib 
şəxsiyyətlərini ucalda bilməzlər. "
<FOOTNOTE>
 
"Kim özünün gözəl əxlaqa yiyələndiyini 
hesab edib rəftar və davranışlarını 
başqalarından üstün tutarsa özünü islah 
etməyə nail olmayacaqdır. "
<FOOTNOTE>
 
Helen Şaxter deyir: 
"Müvəffəqiyyətsizliklərlə qarşılaşdıqda 
başqalarının diqqətini cəlb etmək üçün əl 
atdığımız şeylərdən biri də yalan danışmaq 
 149 
və ya özümüzü tərifləməyimizdir. Görmək 
istədiyimiz və arzusunda olduğumuz 
müvəffəqiyyətlərə nail olduğumuzu və həmin 
işlərin öhdəsindən gəldiyimizi hesab edirik. 
Bununla özümüzü qane edir və işlər barədə 
söhbət etməyə can atırıq. Gördüyümüz işlər 
nə qədər kiçik olsa da, onları başqalarının 
nəzərində böyük göstərmək istəyirik. İnsanlar 
özlərini uydurduqarı yalanlarla o qədər 
aldadır və razı salırlar ki, müvəffəqiyyət 
qazanmağa sə’y belə göstərə bilmirlər. " 
Xudpəsəndliyin əsirinə çevrilən şəxslər heç 
vaxt öz çatışmazlıqlarını görüb başqalarının 
yüksək xüsusiyyətlərini dərk edə bilmirlər.  
 Əli (ə) bu haqda buyurur: "Təkəbbürlü 
şəxslər özlərindən razı, eyb və 
nöqsanlarından xəbərsiz olarlar. Əgər onlar 
başqalarının üstün xüsusiyyətlərini dərk edə 
bilsələr öz çatışmamazlıqlarını aradan 
qaldırmağa can atarın. "
<FOOTNOTE>
 
Yüksək mədəniyyəti öz ardınca aparan və 
həyata can verən İslam ədalətlə zidd olan 
bütün üstünlükləri rədd, yalnız təqva və 
paklıq baxımından əldə olunan üstünlükləri 
qəbul edir.  
 150 
Əli (ə) buyurur: "Ehtiyacsızlıq məstliyindən 
Allaha pənah aparıram. Çünki, belə bir 
məstlikdən huşa gəlib adi hala düşmək 
olduqca çətin bir işdir. "
<FOOTNOTE>
 
"Günlərin birində Peyğəmbər (s)-in yanına 
varlı bir şəxs gəlir və bir qədər sonra olduqca 
yoxsul olan başqa bir şəxs də gəlib 
dövlətlinin yanında oturur. Həmin varlı şəxs 
onun oturmaq istədiyini görüb dərhal 
paltarını yığır. Peyğəmbər (s) bu səhnəni 
gördükdə çox narahat olur və üzünü həmin 
varlı şəxsə tutub buyurur: "Qorxdun ki, onun 
yoxsulluğundan sənə də keçə?" Dedi: "Xeyr. 
" Buyurdu: "Qorxdun ki, sənin var-dövlətinin 
bir qismi ona keçə?" Dedi: "Xeyr." Buyurdu: 
"Qorxdun ki, sənin paltarını çirkləşdirsin?" 
Dedi: "Xeyr. " Buyurdu: "Belə isə, onda nə 
üçün bu cür rəftar etdin?" Dedi: "Sərvət və 
var-dövlətim məni həqiqət və gerçəkliyi dərk 
etməkdən məhrum etmiş və bütün pislikləri 
nəzərimdə gözəl cilvələndirmişdir. Gördüyüm 
bu işin müqabilində var-dövlətimin tən 
yarısını həmin bu yoxsul şəxsə verirəm. " 
Peyğəmbər (s) üzünü yoxsul şəxsə tutub 
soruşur: "Onun verdiklərini qəbul 
edirsənmi?" O eyir: "Xeyr. " Varlı şəxs ondan 
 151 
bunun səbəbini soruşduqda cavabında deyir: 
"Qorxuram mən də sənin kimi var-dövlət 
sahibi olub, belə bir xoşagəlməz xüsusiyyətə 
düçar olum. " 
Beləliklə, üçündə əgər xudpəsənd və 
təkəbbürlü şəxslər səadət və xoşbəxtlik 
arzusunda olarlarsa, hökmən özlərini islah 
etməli və bu mənfur xüsusiyyəti öz 
vücudlarından birdəfəlik qoparıb atmalıdırlar. 
Əgər bu işi görməsələr, ömürlərini həsrət və 
nakamlıq içində başa vurmuş olarlar.  
<BASHLIQ1>ONUNCU 
FƏSİL</BASHLIQ1> 
<BASHLIQ3>ZÜLMKARLIQ</BASHLI
Q3> 
<B>1-Ədalətin ictimaiyyətdə oynadığı 
rol.  
2-Zülmkarlığın yandırıcı şölələri.  
3-Dinin zülmkarlıqla mübarizəsi. </B> 
Tarixə nəzər saldıqda və baş verən 
cərəyanları araşdırdıqda bunun şahidi oluruq 
ki, müxtəlif dövrlərdə bütün millətlər 
arasında müqəddəs "ədalət" kəlməsi baş 
 152 
verən bir çox inqilabi hərəkatların və siyasi 
cərəyanların əsasını təşkil etmişdir.  
Haqq-ədalətdən məhrum olmaq, təcavüz və 
zorakılıqdan cana gəlmək insanların 
ruhiyyələrini o qədər həyəcanlandırmışdır 
gətirmişdir ki, mərd-mərdanə mübarizə 
meydanına qədəm qoyaraq hamılıqla hakim 
təbəqəyə qarşı çıxmışlar və cəsarətlə öz 
etirazlarını bildirmişlər. Bu cəsur insanlar 
zülm və haqsızlığın aradan qaldırılmasında 
yorulmadan mübarizə aparmış və canlarının 
bahasına olsa da belə, heç bir fədakarlıqdan 
boyun qaçırmamışlar.  
Lakin təəssüflər olsun ki, bu hərəkat və 
cərəyanların bir çoxu müvəffəqiyyət qazana 
bilməmiş, arzu və qarşılarına qoyduğu 
məqsədə çatmamışdır.  
Onların uğursuzluqlarının səbəbləri aşağıda 
qeyd olunanlara diqqət yetirdikdə aşkar olur: 
Cəmiyyət öz təbii axarından çıxaraq 
pisliklərə adət etdikdə, artıq heç vaxt ədalət 
və bərabərliyə tabe olmaq istəmir. İstənilən 
şəraiti əldə etmək üçün haqq-ədaləti bərqərar 
etmək tamamilə mümkündür. Həmin şərait 
yaranmadıqda isə ədalətin həqiqi siması 
həyat üfüqündə heç vaxt doğmayacaqdır. 
 153 
Hər şeydən əvvəl cəmiyyət "ədalət" üzərinə 
qoyulmuş qanuna ehtiyac duyur. Belə ki, 
orada bütün ictimai təbəqələrin hüquqları 
nəzərə alınmalı və ümumi mənafe ilə 
həmahəng olmalıdır. Yalnız bundan sonra 
təlim-tərbiyə və əxlaqi dəyərlər onun inkişaf 
və geniş vüsət tapmasına təsir göstərə bilər.  
Ədalət, yaradılmış aləmdə müşahidə 
olunan bir qanundur. Dünyanın keçməli 
olduğu mərhələ onun əsasında 
müəyyənləşdirilmiş və onda hər hansı bir 
dəyişikliyin aparılması qeyri-mümkündür.  
Öz vücudumuzda şahid olduğumuz 
əsraramiz həmahənglik yaradılış aləmində 
hökm sürən ədalət və bərabərlikdən xəbər 
verir və biz öz vücudumuza nəzər salmaqla 
bu böyük nəzm-intizamdan agah ola bilərik.  
Yaradılış aləmində hökm sürən bərabərlik 
icbari bir müvazinətdir.  
Lakin bəşər azad düşüncə və iradəyə 
yiyələndiyi üçün ədalət də onun yaşadığı 
cəmiyyətdə öz istək və iradəsi ilə bərqərar 
olunmalıdır. İnsanın şüur və düşüncə qüvvəsi 
bəzi məsələlərdə şəriət qanunlarına ehtiyac 
duymadan özü müstəqil olaraq həqiqəti dərk 
edib onun əsasında hökm çıxarmağa qadirdir. 
 154 
Ağıl yaxşı və xeyirxah işləri yüksək 
qiymətləndirir, xoşagəlməz və nalayiq rəftar 
və davranışlara qarşı isə barışmaz mövqe 
tutur.  
Ədalət bəşəriyyətin həyatında böyük 
əhəmiyyət kəsb etməklə yanaşı, bütün gözəl 
əxlaqi xüsusiyyətlərin mənşəyini təşkil edir. 
Bir sözlə, ədalət insanı xeyirxah işlərə sövq 
edən bir xüsusiyyətdir. İnsanları bir-birlərinə 
yaxınlaşdıraraq onların arasında birlik və 
səmimiyyətin yaranmasına səbəb olan da 
məhz ədalətdir.  
Məşhur Yunan filosofu Əflatun deyir: 
"İnsanın vücudunda ədalət nuru şölələndikdə 
onun nuru insanın bütün xüsusiyyətlərinə də 
işıq saçır. Çünki insanın bütün gözəl 
xüsusiyyətləri məhz ədalətdən ilham alır və 
onu xeyirxah işlər görməyə qadir edir. Bu isə 
səadət və xoşbəxtliyin son nöqtəsi və insanın 
Allaha yaxınlaşması deməkdir. " 
Əgər həyatın əsasını ədalət təşkil etdiyini 
və onun ən zəruri məsələlərdən biri olduğunu 
desək, səhvə yol vermərik.  
Haqq-ədalətin bərqərar olunması ilə 
insanın həyatında yeni bir fəsil başlanır və 
ictimaiyyətin hərəkətsiz vücuduna yeni ruh 
 155 
üfürülmüş olur. Ədalət, həyata can və 
özünəməxsus bir gözəllik bəxş edir. Həyata 
davam etməyə və çətinliklərinin aradan 
qaldırılmasına qadir olan cəmiyyət də, məhz 
haqq-ədalət üzərində qurulmuş və ona 
arxalanan bir cəmiyyətdir.  
<BASHLIQ3>ZÜLMKARLIĞIN 
YANDIRICI ŞÖLƏLƏRİ</BASHLIQ3> 
Zülm və sitəmkarlığın ictimaiyyətin 
parçalanmasına, ictimai və əxlaqi əmin-
amanlığın məhv olub aradan getməsinə səbəb 
olması elə bir inkaredilməz həqiqətdir ki, 
hətta dinə heç bir etiqadı olmayan şəxslər 
belə ona etiraf edə bilər. Zülmkarlıq baş alıb 
getməklə əlaqələr kəsilir və hərc-mərclik 
ictimaiyyətə hakim olmağa başlayır. Haqq-
ədaləti ayaqları altına atan sitəmkar dövlətlər 
tezliklə zəifləyib parçalanmışlar. Tarixə nəzər 
saldıqda bir daha bu həqiqətin şahidi oluruq 
ki, zülmkar qüvvələr nə qədər böyük qüdrətə 
malik olsalar da nəhayət, törətdikləri 
cinayətlərin acı aqibəti ilə qarşılaşaraq 
özlərini ağır fəlakətə düçar edirlər. Bu barədə 
kifayət qədər misal və tarixi dəlillərə işarə 
etmək olar. Lakin biz onlardan biri ilə 
 156 
kifayətlənib tarixin canlı şahidlərindən biri 
olmuş Məhəmməd ibni Əbdülməlik barədə 
söhbət açmaq istəyirik.  
Abbasilər sülaləsinin vəzirlərindən biri 
olan bu şəxs vəzir olduğu illər ərzində yüksək 
mövqeiyyətə malik olmuşdur. Son dərəcə 
zülmkar və daşürəkli olan Əbdülməlik 
dustaqları cəzalandırmaq üçün divarlarına şiş 
mıxlar vurulmuş dəmir təndir düzəltdirmiş və 
həbs olunanları onun içinə ataraq təndirin 
hərarətini artırmış və beləliklə, bədbəxt 
dustaqlar acınacaqlı bir vəziyyətdə can 
vermişlər.  
Mütəvəkkil hakimiyyətə gəldikdən sonra 
isə Əbdülməlik vəzirlikdən kənarlaşdırılır və 
özünün düzəltdirdiyi təndirə atılır. O, 
ömrünün son anlarında kağız-qələm istəyir və 
orada iki beyt şer yazır:  
<center><table><tr><td> 
Hiyəssəbilu fəmin yəumin ilə yəumin 
Kəənnəhu ma tərakəl eynu fi nəumin.  
La tuczə ən ruvəydən ənnəha duvəlun, 
Dunya tunqəlu min qəumin ila qəumin.  
</td></tr></table></center> 
Şerin məzmunu: “Dünya bir yoldur və hər 
gün ondan ötüb keçmək gərəkdir. O, yuxu tək 
 157 
gözlər önündə canlanar. Sakit ol və narazılıq 
etmə. Bu dünya var-dövlət tək hər gün bir 
millətin və ya qövmün əlinə düşər.” 
Mütəvvəkil məktubu oxuduqdan sonra 
vəzirin azad olunmasını əmr edir. Lakin artıq 
gec idi, çünki vəzir acınacaqlı bir vəziyyətdə 
dünyasını dəyişmiş idi! 
Bəli, dünyanı ölüm-dirim meydanına 
çevirən şəxslər öz qüdrət və mövqeiyyətlərini 
qorumaq üçün hər şeydən məhrum olan zəif 
təbəqəyə ağlasığılmaz əzab və işkəncələr 
vermiş və ağır cinayətlərə əl atmışdır. Lakin 
çox keçmədən sinələr qəzəblə dolmuş və ani 
bir sıçrayışla qanlı inqilablar həyat səhnəsini 
tamamilə dəyişmişdir.  
Zülm və sitəmkarlıq hər hansı bir müəyyən 
təbəqəyə aid deyildir. Hər bir şəxs istənilən 
şərait və mövqeiyyətdə əgər həyatın naz-
nemətlərindən bəhrələnmək üçün heç nəyi 
nəzərə almadan qanundan kənara çıxarsa, 
başqalarının hüququnu tapdalayaraq onlara 
qarşı zülm etmiş olur. Lakin təəssüflər olsun 
ki, bu günlər yaşadığımız dünyada zülm və 
sitəmkarlıq günbəgün artır, bəşəriyyətin 
sivilizasiyasını ciddi təhlükə ilə üzləşdirir.  
 158 
Sitəmkarlara qulluq edən muzdurlar 
bacardıqları qədər başqalarının hüquqlarını 
tapdalayır və dayağı olmayan millətlərin var-
dövlətlərini qarət edirlər.  
<BASHLIQ3>DİNİN ZÜLMKARLIQLA 
MÜBARİZƏSİ</BASHLIQ3> 
“Kəhf” surəsinin 59-cu ayəsində 
zülmkarların acınacaqlı aqibətləri haqda 
deyilir: “O məmləkətlərin əhalisini zülm 
etdikləri zaman məhv etdik.” 
Dini rəhbərlər daim ictimaiyyətin davam 
gətirib parçalanmasına diqqət yetirmişlər. 
Cəmiyyətdə haqq-ədalətin bərqərar 
olunmasını qarşılarına yeganə məqsəd 
qoyaraq cəmiyyəti zülm və haqsızlıqlara 
qarşı mübarizəyə istiqamətləndirmişlər. 
Möhkəm iradəyə yiyələnən bu şəxslər 
zülmkarlığı böyük günah hesab edərək, belə 
bir qeyri-insani xüsusiyyətə malik olan 
şəxsləri haqq-ədalət qarşısında diz çökməyə 
vadar etmişlər. Zülm və zülmkarlıq onların 
nəzərində o qədər böyük əhəmiyyət kəsb 
etmişdir ki, hətta Allaha şərik qoşmağı belə 
bir növ zülm hesab etmişlər.  
 159 
Ümumiyyətlə, ədalətpərvər din 
rəhbərlərinin üsulu zülm və haqsızlıqlara 
qarşı mübarizə etməkdən ibarət olmuşdur.  
“Hədid” surəsinin 25-ci ayəsində deyilir: 
<B> “And olsun ki, Biz peyğəmbərlərimizi 
açıq-aşkar dəlillərlə [mö’cüzələrlə] 
göndərdik. Biz onlarla birlikdə [Allahın 
hökmlərini bildirən səmavi] kitab və ədalət 
tərəzisi [şəriət] nazil etdik ki, insanlar [bir-
biri] ilə ədalətlə rəftar etsinlər.” </B> 
Müqəddəs İslam dininin ən başlıca 
məqsədi həyatın bütün sahələrində haqq-
ədaləti bərqərar etmək olduğu üçün, öz 
davamçılarını heç nəyi və qarşı tərəfin kim 
olduğunu nəzərə almadan ədalət uğrunda 
mübarizə aparmağa vəzifələndirilmiş və 
kimlərə qarşı olursa-olsun, zülm və haqsızlığı 
kəskin surətdə qadağan etmişdir.  
“Maidə” surəsinin 8-ci ayəsində deyilir: 
<B> “Ey iman gətirənlər! Allah qarşısında 
[borcunuzu yerinə yetirməkdə] cabitqədəm və 
ədalətli şahidlər olun. Hər hansı bir camaata 
qarşı olan kininiz sizi ədalətsizliyə sövq 
etməsin. Ədalətli olun. Bu, təqvaya daha 
yaxındır.” </B> 
 160 
“Nisa” surəsinin 58-ci ayəsində isə Allah-
taala ədalətli hökm çıxarmaq barədə buyurur: 
<B> (İnsanlar arasında höküm etdiyiniz 
zaman ədalətlə höküm edin. ) </B> 
İslam nöqteyi-nəzərində ədalət o qədər 
böyük əhəmiyyət kəsb edir ki, əgər hər hansı 
bir şəxs bütün müsbət xüsusiyyətlərə 
yiyələnər və bu xüsusiyyətə malik olmazsa, 
hakimlik vəzifəsini daşıya bilməz.  
 Valideynin üzərinə düşən ən başlıca 
vəzifələrdən biri də övladları arasında fərq 
qoymayıb onlarla eyni səviyyədə 
davranmalarıdır. Ailədə uşaqların ədalətsevər 
olub zülm və haqsızlığa adət etməmələri üçün 
onlarla ədalətlə rəftar olunmalı və birini 
digərindən nə üstün, nə də əskik tutmaq 
lazımdır. Belə ki, ailə mühitində valideynləri 
tərəfindən ədalətsiz rəftarlar müşahidə edən 
uşaqlar heç vaxt ədalət kimi gözəl 
xüsusiyyətə yiyələnmirlər. Onlar ədalətdən 
uzaq olmaqla yanaşı, bir çox hallarda zülm və 
haqsızlığa üz tutur və başqalarının 
hüquqlarını tapdalayaraq cəmiyyətdə hərc-
mərcliyin baş alıb getməsinə səbəb olurlar. 
Yaranmış belə bir şəraitdə nəinki cəmiyyət, 
hətta valideynlər belə öz övladlarından 
 161 
ədalətsiz rəftar və davranışlar görürlər. 
Bunun üçün də Peyğəmbər (s) bu mətləbə 
xüsusi diqqət yetirmiş və öz davamçılarına 
haqq-ədalətə riayət etməyi buyurmuşdur. 
"Övladlarınızın sizinlə mehr-məhəbbətlə 
rəftar etmələrini istəyirsinizsə, onlara bir şey 
verdikdə ədalətə riayət edin. "
<FOOTNOTE>
 
Bertrand Rassel deyir: 
İnsanın nəfsi buxar kimi daim 
çalxalanmaqda və genişlənməkdədir. Bu 
baxımdan da uşaqları tərbiyə etməkdə ən 
başlıca məqsəd xarici təzyiqləri onların şüur 
və təfəkküründə döymək və işkəncə etməklə 
deyil, adət, fikir və səmimi əlaqələr kimi 
canlandırmaqdadır.  
Bu işdə lazım olan şey isə ədalətdir. 
Ədalət, elə bir məfhumdur ki, biz onu tədriclə 
uşağın adət və təfəkkürünə daxil etməliyik. 
Düzgün tərbiyəyə yalnız o zaman nail olmaq 
olar ki, həmin uşaqla birlikdə digər uşaqlar da 
tərbiyə olunsunlar. Baxıb görürük ki, uşaqlar, 
hər hansı bir şeydən eyni vaxtda bir neçə 
nəfərin istifadə edə bilmədiyi şeylərdə bir-
birləri ilə çəkişir və mübahisə edirlər. 
Götürək adi velosipedləri. Əgər bir neçə 
uşağın ixtiyarında cəmi bir dənə velosiped 
 162 
olarsa, onların hər biri ədalətə riayət edib 
ondan növbə ilə istifadə etməyi başa düşürlər. 
Lakin eyni zamanda onlardan hər biri 
velosipeddən yalnız özü istifadə etməsini 
istəyir. Amma qəribə burasındadır ki, 
böyüklər onların arasında növbə yaratdıqda 
tez bir zamanda onların narazılığına son 
qoyulur. Mən belə bir əqidədə deyildim ki, 
ədalət zati bir hissdir. Lakin bu hissi belə bir 
qısa müddət ərzində uşaqda yaratmağın 
mümkün olduğunu gördükdə təəccüb etdim. 
Əlbəttə ədalət, həqiqi ədalət olmalı və 
uşaqlardan biri digərindən üstün 
tutulmamalıdır. Əgər uşaqlardan birini 
digərindən çox sevərsinizsə, bunu büruzə 
verməyib gözləməlisiniz ki, onlara qarşı 
münasibətiniz eyni səviyyədə olsun. Onlar 
üçün oyuncaq aldıqda belə biri digərindən 
üstün tutulmamalı və bərabərliyə riayət 
etmək lazımdır. Bütün bunlara riayət 
etmədikdə isə sonrakı tərbiyə və əxlaqi 
tövsiyə heç bir müsbət nəticə 
verməyəcəkdir.” 
Peyğəmbər (s) buyurur:  
<B>"Allahdan qorxun və başqalarının 
sizinlə gözəl davranmalarını istədiyiniz kimi, 
 163 
siz də övladlarınızla ədalətlə davranın. 
"</B>
<FOOTNOTE>
 
Əli (ə), Məhəmməd ibni Əbu Bəkri Misirə 
hakim təyin etdiyi zaman etdiyi tövsiyələrdən 
birində buyurur: "Misir camaatını qanadının 
altına al və hamı ilə gülərüz və mehribanlıqla 
davran. Üzlərinə nəzər saldıqda belə ədalət 
və bərabərliyə riayət et ki, şəhərin böyükləri 
bir gün onlara qarşı zülm və haqsızlıq 
edəcəyini güman etməsinlər, yoxsul və 
çarəsizlər də sənin ədalətindən ümüdlərini 
üzməsinlər. "
<FOOTNOTE>
 
Allahın elçiləri haqq-ədalətin təməlini 
qoymuş və insani təkamülü meydana 
gətirmişlər. Əli (ə)-ın xilafət dövründə bir 
gün böyük qardaşı Əqil onun yanına gəlir. 
Maddi vəziyyətindən gileylənib beytül-
maldan payına düşən buğdadan bir batman 
artığını istəyir. Əli (ə), ona müsbət cavab 
verməyib qızdırılmış dəmiri ibrət üçün Əqilin 
bədəninə yaxınlaşdırır. Əqil uca səslə fəryad 
etdikdə Əli (ə) buyurur: "Anan yasına 
otursun! İnsanın qızdırdığı bu dəmir 
parçasından bu qədər qorxub fəryad edirsən. 
Bəs mən Allahın qəzəbindən şölələnən oda 
necə dözüm? Ola bilərmi ki, sən bədəninin 
 164 
əzabından fəryad çəkəsən, amma mən ruh və 
vicdanımın əzabına səbir edim?" 
Sonra sözlərinə davam edərək deyir: 
"And olsun Allaha! Əgər dünyanı bütün 
naz-nemətləri ilə birlikdə mənə verib 
əvəzində qarışqanın ağzından arpa qabığını 
almağımı istəsələr, heç vaxt buna razı 
olmaram. Sizin nəzərinizdə gözəl görünən 
dünya mənim nəzərimdə hər şeydən aşağıdır 
və mən dünya malına görə hətta qarışqaya 
qarşı belə haqsızlıq etmərəm. " Hüseyn ibni 
Əli (ə) zülm və haqsızlığa qarşı böyük bir 
inqilaba rəhbərlik etmiş və bu günkü günədək 
bəşəriyyət tarixinə işıq saçan ədalət, 
insaniyyət və azadlıq sevərlik məktəbinin 
təməlini qoymuşdur.  
<BASHLIQ1>ON BİRİNCİ 
FƏSİL</BASHLIQ1> 
<BASHLIQ2>KİN VƏ 
ƏDAVƏT</BASHLIQ2> 
<B>1-Pisliklərə nə üçün göz 
yummalıyıq? 
2-Kin-küdurətin vurduğu zərərlər.  
3-İmam Səccad (ə)-ın əksül-əməli. </B> 
 165 
Şübhəsiz ki, insan yaşadığı cəmiyyətdən 
uzaq düşüb yalqız həyat tərzi keçirə bilməz. 
Çünki, o daim ehtiyac duyan bir varlıqdır və 
ehtiyaclarının da həddi və hüdudu yoxdur. 
Buna görə də qarşıya çıxan çətinliklərin 
aradan qaldırılması üçün cəmiyyət üzvləri 
arasında sıx həmahənglik və həmrə’ylik 
hökm sürməlidir. İctimai həyatın müxtəlif 
şərt və qanunları vardır. İnsan ictimai mühitə 
qədəm qoyduğu ilk gündən həmin şərt və 
qaydalar onun qarşısına çıxır və buradan da 
riayət etməli olduğu məsələlər və üzərinə 
düşən vəzifələr meydana gəlir.  
Şəxsiyyətin formalaşmasında ən başlıca rol 
oynayan ictimai həyat yalnız cismani 
mühitdən yox, cəmiyyət üzvləri arasında sıx 
həmrə’ylik, ünsiyyət, ruhi və mənəvi 
bağlılıqdan ibarət olmalıdır.  
Belə bir möhkəm birliyə nail olan 
cəmiyyətin isə öz cazibə və gözəlliyini əldən 
verməsi qeyri-mümkündür.  
Yaşadığımız dünyada biz insanların 
üzərinə düşən ən başlıca vəzifələrdən biri də 
başqaların səhvlərinə göz yumub güzəştə 
gedə bilməyimizdir və bu elə bir məsələdir 
 166 
ki, insanın başqaları ilə münasibətdə 
olmasına böyük təsir bağışlayır.  
Ən gözəl asayiş və rahatlıq odur ki, insan 
başqaları ilə sülh və əmin-amanlıqda olsun, 
onlarla can deyib, can eşitsin.  
Bunu da nəzərdən qaçırmamalıyıq ki, heç 
bir kəs nöqsansız deyildir, kamil insanların 
sayı isə olduqca azdır. Belə ki, böyük 
şəxsiyyətlər belə nöqsansız deyildirlər. 
Bunun üçün də hər bir insan başqalarında hər 
hansı bir çatışmazlıq gördükdə, ona göz 
yumub güzəştə getməyi bacarmalıdır. Çünki, 
güzəştə getməkdən savayı sülh və əmin-
amanlığa başqa heç bir şey ilə nail olmaq 
olmaz. 
Hər bir insan özünəməxsus xüsusiyyətə 
malik olur və bu xüsusiyyətlər onun əxlaq və 
mənəviyyatından xəbər verir.  
Əfv və güzəşt bir növ comərdlik və insanın 
yiyələndiyi ən gözəl xüsusiyyətlərdən biridir. 
Belə bir xüsusiyyətə malik olan şəxslər heç 
nə ilə müqayisə olunmaz mənəvi rahatlıq və 
bacarıq əldə edirlər. Bütün bunlarla yanaşı, 
ruhu gücləndirir və xeyirxah işlərə səbəb 
olur. İnsan belə bir gözəl xüsusiyyətə 
yiyələnməklə mənəviyyatına ağır zərbə vuran 
 167 
xudpəsəndlikdən də yaxa qurtarmış olur. 
Başqalarının çatışmazlıqlarına göz yummaq 
təbii ki, olduqca çətin bir məsələdir və insan 
ilk mərhələlərdə buna çətinliklə adət edir. 
Lakin əgər insan bu yolda sə’y göstərərsə, 
daxili böhrandan yaxa qurtarıb bu gözəl 
xüsusiyyətə yiyələnmiş olar.  
Güzəşt qəzəb hissinə də müsbət təsir 
göstərir və insanın tərzi-təfəkküründə müsbət 
dəyişikliklərə səbəb olur.  
Belə ki, bir çox qarşıdurma və 
düşmənçiliklər məhz bunun nəticəsində 
aradan qaldırılmış və köklü düşmənçiliklər öz 
yerini dostluq və səmimiyyətə vermişdir. 
Təcavüzkar düşmən bu silahla təchiz 
olunmuş sağlam düşüncəli comərd şəxslərin 
qarşısında müqavimət göstərə bilməyib tez 
bir zamanda təslim olur.  
Alimlərdən biri deyir: 
"İnsanı digər canlılardan fərqləndirən 
üstünlüklərdən biri də onun başqalarının 
çatışmazlıqlarına göz yumub onlara güzəştə 
getməsidir. Sizi narahat edən hər hansı bir 
şəxs eyni zamanda sizə güzəştə getməyin 
ləzzətini dadmağa fürsət vermiş olur. Bizə: 
“Düşmənlərinizi bağışlayın” - deyilmişdir, 
 168 
lakin “dostlarınızı bağışlamayın” - 
deyilməmişdir. Amma necə olursa-olsun, 
başqalarının bizə qarşı yol verdikləri səhvləri 
bağışlamalı və güzəştə getməyi bacarmalıyıq.  
Düşməndən intiqam almaq istədikdə 
onunla eyni səviyyədə olmuş olursunuz. 
Lakin əgər onları əfv edib bağışlasanız, 
onlara üstün gəlmiş olursunuz. Onlar bədxah, 
siz isə xeyrxahsınız. İntiqam almaq 
məqsədilə əgər birinə əziyyət etmək istəsək, 
bəlkə də istəyimizə nail olmayaq. Lakin 
güzəştə getməklə onlardan güclü intiqam 
almış olarıq. Düşmənlərimizi əfv edib 
bağışlamaqla onları daha tez məğlub edib öz 
böyüklüyümüzün qarşısında təvazökarlığa 
vadar edə bilərik. Deməli, düşmənçilikdən 
çəkinməklə düşmənə ağır zərbə vurmuş 
olarıq və beləliklə, onları mütləq 
məğlubiyyətə uğratmış olarıq. Başqaları 
pislik etdikdə biz müqabilində hökmən 
yaxşılıq etməliyik. Çünki, pisliyin 
müqabilində yaxşılıq etmək yer üzündə 
asayişi təmin edən səmavi bir siyasətdir." 
 169 
<BASHLIQ3>KİN-KÜDURƏTİN 
VURDUĞU ZƏRƏRLƏR</BASHLIQ3> 
Ruhi xəstəliklər arasında kin-küdurət kimi 
ikinci bir xəstəlik insanın əxlaqi dəyərlərdən 
uzaq düşüb çətinliklərlə üzləşməsinə səbəb 
olmur. Qorxunc qəzəb hissindən mənşələnən 
və insanın asayişinə son qoyaraq onu 
bədbəxtçiliyə sürükləyən kin-küdurət bir çox 
hallarda ruhi iztirab və sarsıntıya səbəb olur. 
İnsana elə bir zaman gəlir ki, daxili böhranı 
azalmış və müvəqqəti olaraq qəlbində 
şölələnən qəzəb alovu yatırılmışdır. Lakin 
yatmış həmin alovun altında olan kiçik bir 
köz sonradan şölələnərək səadət və asayişi bir 
anın içində öz oduna bürüyüb külə döndərə 
bilər.  
Əfv və güzəşt əzəmət, sülh və birlik 
nişanəsi olduğu kimi, kin-küdurət də 
xudpəsənd ruh nişanəsi, hərc-mərclik və 
qalmaqallıq mənşəidir. Düşmənçilik daxili 
həyəcanları təskinləşdirmək üçün olunsa da, 
lakin insanın başqalarından gördüyü zərər 
pislik müqabilində pislik etməkdən dəfələrlə 
azdır. Çünki, vurulan zərər nə qədər böyük 
olsa da güzəşt edir. Lakin daxilindəki ədavət 
 170 
və düşmənçilik hissi zəhərli tikan kimi daim 
ona ağrı və əzab verir. Ədavət və 
düşmənçiliklə isə nəinki heç bir pislik aradan 
qaldırılmayır, əksinə vəziyyət daha da 
gərginləşir və mövcud ixtilaflar daha dərin 
kök atmağa başlayır. Belə olduqda isə təbii 
olaraq insanda müdafiə hissi daha da güclənir 
və onu daim qarşı-qarşıya durmağa hazır 
edir.  
Bəzən ədavət və düşmənçiliklərin verdiyi 
nəticə olduqca ağır və aradan qaldırılması 
qeyri-mümkün olur. Belə ki, bəzi vaxtlarda 
insanın düşünməzlik üzündən buraxdığı və 
ağır nəticələr verdiyi bir səhvin ağrılarını 
ömrünün sonunadək çəkməli olur. Ruhi 
sarsıntı və xəcalət hissi bir an da olsun, onları 
rahat buraxmır. Bəzi insanların təbiətində 
ümumiyyətlə, güzəşt adlı bir hiss olmur. 
Bunun üçün də onlara qarşı olunan 
hörmətsizlikləri heç vaxt yaddan çıxarmır və 
bütün sə’y və bacarıqlarını qarşı tərəfdən 
intiqam almağa yönəldirlər. Hətta bu yolda 
özlərini oda-közə vurur və müxtəlif 
çətinliklərə dözməyə belə razı olurlar.  
Zəif iradəli və tez inciyən şəxslər özləri 
barədə heç bir nöqsan və çatışmazlıq 
 171 
eşitməyə dözməzlər. Lakin güclü iradəyə 
yiyələnən və hər şeyi götür-qoy etməyi 
bacaran şəxslər tənqiddən düzgün nəticə 
çıxarıb, bir növ ibrət alır və mövcud 
çatışmazlıqlarını aradan qaldırmağa nail 
olurlar.  
Alimlərdən biri deyir: "Başqalarının 
narahatçılığına səbəb olmaq insanın 
çatışmazlığından xəbər verir. Çünki bir çox 
hallarda tutulan iradlar təhqir xarakteri 
daşımır, lakin buna baxmayaraq qəlbi kövrək 
şəxslər bundan inciyir. Bəzən təhqir olunsa 
da bilərəkdən olunmur, belə olduqda da 
incikliyə səbəb olmamalıdır. Lakin əgər 
edilən təhqirlər bilərəkdən olarsa, dərrakəli 
şəxslər yenə də bundan incimirlər, əksinə 
ibrət dərsi alırlar. İradlar həqiqət olmadıqda 
da yenə də incimək lazım deyildir. Çünki, 
adətən bunu başqalarını kiçildib özlərini uca 
tutmaq üçün paxıl və qəlbləri kin-küdurətlə 
dolu olan nadan adamlar edər. Bəzi şəxslərdə 
intiqam hissi təhqir və eqoistliyin əksül-əməli 
nəticəsində meydana gəlir. Belə ki, uşaqlıq 
illərində və ya ictimai mühitdə insanların 
qarşılaşdıqları xoşagəlməz rəftar və 
davranışlar, bəzi hallarda da göstərilən təzyiq 
 172 
və mənfi təsirlər qəlblərinin dərinliklərində 
dərin iz buraxır və nəticədə "kin-küdurət" 
adlı psixoloji xəstəliyə düçar olurlar. Xülasə, 
intiqam, bu xəstəliyə düçar olan şəxslərin 
məğlubiyyətlərini aradan qaldırmaq üçün bir 
növ vasitədir. İntiqam ruhiyyəli şəxslər 
məqsədlərinə çatmaq üçün müxtəlif 
vasitələrdən istifadə edər və ağır cinayətlərə 
əl atmaqdan belə çəkinməzlər. Başqalarının 
pisliklərinə göz yumub unutmağa səbəb olan 
ən başlıca amillərdən biri də həyatda qarşıya 
qoyulan müqəddəs hədəf və amala diqqət 
yetirməkdir. Belə ki, yüksək ruhiyyəyə malik 
olan şəxslər daim qarşılarına qoyduqları 
məqsəd uğrunda çalışar və ondan başqa 
ətrafda heç bir şeyə məhəl qoymazlar. 
Müxalifət və pisliklərə göz yumar və 
etinasızlıqla yanaşarlar. Pisliklərin ruhumuza 
qoyduqları təsir, nəzərimizdə olan hər hansı 
bir fikrin başqa bir fikir ilə əvəz olması və 
xoşagəlməz bir xüsusiyyətin müqabilində 
olan yüksək əxlaqi xüsusiyyətə verdiyimiz 
diqqət və əhəmiyyət bizim öz 
ixtiyarımızdadır. Bunun üçün də istək və 
iradəmizin sayəsində müxtəlif amillərin tərzi-
təfəkkürümüzə qoyduğu təsirləri azaldıb 
 173 
vücudumuzu təngə gətirən kin-küdurəti 
aradan apara bilərik. Üzərimizə düşən 
vəzifələrə gəldikdə isə onlardan xəbərsiz 
olduqda kimsə bizə yardım əlini uzada 
biləyəcəkdir.  
İntiqam müxtəlif formalarda həyata 
keçirilir. Bəzən dostluq və səmimiyyət 
cildinə girib kömək və yol göstərmək adı ilə 
insanlar bədbəxtçilik və fəlakətlə nəticələnən 
işlərə sürüklənir və bu yolla onlardan intiqam 
alınır.  
Avropa alimlərindən biri deyir: 
"Kin və düşmənçilik, axmaqlıqdan 
meydana gəlir, xüsusilə də heç bir səbəb 
olmadıqda. Bir çox məsələləri dostcasına həll 
edə bilərik, lakin özünü sevərlik hissi buna 
imkan vermir. Belə ki, bəzən heç bir günahı 
olmadıqlarını bildiyimiz halda yaxın 
dostlarımızı özümüzdən uzaqlaşdırır və 
bağışlamadan onlarla əlaqələrimizi kəsməli 
oluruq. Doğrudan, belə bir haqsızlığa necə 
yol verə bilirik?!" 
 174 
<BASHLIQ3>İMAM SƏCCAD (Ə)-IN 
ƏKSÜL-ƏMƏLİ</BASHLIQ3> 
Din rəhbərlərimizin həyat və sərgüzəştləri 
bizim üçün insaniyyət, şərəf və güzəşt 
dərsidir. Onların rəftar və gözəl əxlaqi 
xüsusiyyətləri isə özünün ən gözəl 
görünüşündə təcəlli etmişdir.  
Günlərin birində İmam Səccad (ə)-ın 
əshabından bir neçəsi onun yanına gəlir. 
Gözlənilmədən bir şəxs məclisə daxil olub 
İmam Səccad (ə)-ı təhqir edərək o həzrətə 
xoşagəlməz sözlər deyib gedir. Lakin İmam 
Səccad (ə) soyuqqanlıqla onun dediklərini 
axıradək dinləyib cavabında bir şey demir və 
üzünü məclisdə iştirak edənlərə tutub 
buyurur: "Onun cavabını vermək üçün 
istərdim siz də mənimlə gələsiniz." Əshab 
onunla birlikdə həmən şəxsin yanına gəlirlər.  
İmam Səccad (ə) həmən şəxsin evinə gəlib 
ondan çölə çıxmasını istəyir. Şəxs özünü 
mübarizəyə hazırlayıb eşiyə çıxır və İmam 
Səccad (ə) gülərüzlə ona müraciət edib 
buyurur: "Qardaşım! Əgər mənim barəmdə 
dediklərin düzdürsə, Allahdan özümün 
bağışlanmağımı diləyəcəyəm, yox əgər 
 175 
həqiqətdən uzaq olarsa, Allahdan sənin 
bağışlanmağını diləyəcəyəm. " 
İmam Səccad (ə)-ın ürək oxşayan və 
cəzibəli sözləri həmin şəxsi öz təsiri altına 
alır və vücudunda olan bütün ağrı-acıları 
məhv edir. Dərhal üzündə peşmançılıq 
nişanələri özünü büruzə verir və həsrətlə göz 
yaşı axıtmağa başlayır. Nə edəcəyini 
bilməyib İmam Səccad (ə)-a deyir: "Sizin 
müqəddəs vücudunuz dediklərimdən uzaq və 
münəzzəhdir və dilimə gətirdiyim sözlərə 
yalnız özüm layiqəm. " 
İmam Səccad (ə) özünün belə bir hərəkəti 
ilə öz davranışlarına güzəşt dərsi verir və 
həmin şəxs də səadət və xoşbəxtliyinə səbəb 
olan belə bir dəyişikliyin baş verdiyini əməli 
olaraq sübuta yetirir.  
Əli (ə) buyurur: "Ən böyük eyb az güzəştə 
getmək, intiqam almağa tələsmək isə ən 
böyük günahlardandır. "
<FOOTNOTE>
 
Comərd insanların başqalarının eyb və 
nöqsanlarına göz yummaları haqda isə 
buyurur: 
"Başqalarının nöqsanlarına göz yumub 
onlara güzəştə getmək comərd və güclü 
 176 
iradəyə malik olan insanların işidir. 
"
<FOOTNOTE>
 
“Nur” surəsinin 22-ci ayəsində 
müsəlmanlara güzəştə getməyə tövsiyə 
olunaraq buyurulur: “Əfv edib, 
[cəzalandırmaqdan] vaz keçsinlər! Məgər siz 
[bu yaxşılıq müqabilində] Allahın sizi 
[günahlarınıza] bağışlamağını 
istəmirsinizmi? Allah [bəndələrini] 
bağışlayan və rəhm edəndir!” 
“Fussilət” surəsinin 34-cü ayəsində isə 
deyilir: 
“Yaxşılıqla pislik eyni ola bilməz! [Ey 
mömin kimsə] sən pisliyi yaxşılıqla dəf et! 
[Qəzəbə səbirlə, cəhalətə elmlə, xəsisliyə 
comərdliklə, cəzaya bağışlamaqla cavab 
ver!] Belə olduqda aranızda düşmənçilik 
olan şəxsi sanki yaxın bir dost görərsən!” 
Əfv və güzəşt, insan qüdrət sahibi olduğu 
zaman daha dəyərli olur. İmam Sadiq (ə), bu 
gözəl xüsusiyyəti peyğəmbərlər və günahdan 
uzaq olan möminlərin xüsusiyyətlərindən biri 
olduğunu qeyd etmişdir.  
"Güc və qüdrət zamanı güzəştə getmək 
peyğəmbər və möminlərin 
xüsusiyyətlərindəndir. "
<FOOTNOTE>
 
 177 
Əli (ə), əfv və güzəştin düşmən və 
müxaliflərlə ən gözəl mübarizə vasitəsi 
olduğuna işarə edərək buyurur: 
"Müxaliflərinizi yaxşılıqla cəzalandırın və 
onların düşmənçiliklərini yaxşılıqla dəf edin. 
"
<FOOTNOTE>
 
Özünün ürəyəyatan çıxışlarında kin və 
ədavət barədə mühüm mətləbləri açıqlamış 
və belə bir ruhi xəstəliyə düçar olanların 
qəlblərinin möhürləndiyinə, səmimiyyət və 
insaniyyətdən məhrum oluduqlarına işarə 
etmişdir: "Daşürəkli şəxslər başqalarına kin-
küdurət bəsləyənlərdir. "
<FOOTNOTE>
 
Kinli şəxslər olduqca qəzəbli və rəhimsiz 
olurlar. Necə deyərlər, bir dəsmala görə qəsr 
və saraylara od vurub yandıran da onlardır. 
İntiqam alan şəxslərin zahiri görünüşləri 
mülayim və mehriban olsa da, daxildə 
sönmüş vulkan və təlatümlü dəniz tək 
təhlükəli olarlar. Onlarda olan intiqam hissi, 
yaranmış ilk fürsətdə püskürüb yaşı da, 
qurunu da, dost və düşməni də birgə yandırıb 
külə döndərər.  
Ruhi sarsıntı və vicdan əzabı kinli şəxsləri 
bir an da olsun, rahat buraxmayıb onlara 
daim əzab-əziyyət verər.  
 178 
Əli (ə) bu haqda buyurur: "Kinli insanların 
ruhları daim əzab-əziyyət çəkər. Qəm-qüssə 
bir anda olsun onları rahat buraxmaz. 
"
<FOOTNOTE>
 
Deyl Karnegi deyir: 
"Düşmənlərimizə qarşı kin bəslədikdə 
onları yeyib-içməyimizə, yatmağımıza, 
sağlamlığımıza hətta sevinc və şadlığımıza 
hakim etmiş və onlara qüdrət vermiş oluruq. 
Kin-küdurətlə onlara heç bir zərər vurmuruq, 
əksinə öz gecə və gündüzümüzü dedi-qodulu 
bir cəhənnəmə çeviririk. " 
Müasir alimlər psixoloji təhqiqatlar 
aparmaqla insanın zehn və şüuru ilə əlaqəli 
olan bəzi xəstəlik və çatışmazlıqlar üzə 
çıxarmış və onların aradan qaldırılması üçün 
müxtəlif yollara əl atmışlar.  
Əli (ə) buyurur: "İnsan özünü islah etməyə 
başlarkən gizli tərzi-təfəkkürlər və kin-
küdurətlər üzə çıxır. "
<FOOTNOTE>
 
Kinli şəxslərin mənfi xüsusiyyətlərindən 
biri də intiqam almayınca rahatlıq tapa 
bilməmələridir.  
Əli (ə) bu haqda buyurur: 
"Kin-küdurət, qəzəbi yatırmayınca sönmək 
bilməyən daxili bir oddur. "
<FOOTNOTE>
 
 179 
Kinli insanlar bir çox hallarda hədə-qorxu 
gəlmək və qorxutmaqla başqalarını susmağa 
və onlara tabe olmağa vadar edirlər. Bu iş 
onların nəzərində o qədər adi bir hala çevrilir 
ki, əgər bir vaxt kimdən intiqam almaq 
əvəzinə güzəştə getmiş olarlarsa, sonradan 
özlərini şiddətlə danlaq atəşinə tutarlar.  
“Yüksək rütbəli bir hərbçi tanıyıram. 
Günlərin birində onun maşını yolda qatıq 
satan bir şəxsin velosipedi ilə toqquşur, həm 
onun velosipedi əzilir, həm də qatıq şüşələri 
sınaraq yola dağılır. Bəlkə də səhv velosiped 
sürəndə idi, lakin elə bir vəziyyətdə necə 
olursa-olsun, onu söymək yox ürək-dirək və 
toxtaqlıq vermək lazım idi. Hərbçi maşından 
düşmədən söyməyə başladı. Velosipedçi də 
yaralı halda, sürünə-sürünə dişinin dibindən 
çıxanı ona dedi. Belə olduqda hərbçi 
maşından düşüb onu vurmaq istədi. Mən və 
maşında mənimlə birlikdə əyləşən başqa bir 
yoldaşı onu sakitləşdirib bu işdən vaz 
keçməsini istədik. O da bizim xahişimizi 
qəbul edib maşından düşmədi. Həmin günün 
axşamı onunla birlikdə bir mehmanxanada 
olduq və bütün gecəni həm bizi, həm də 
özünü danlayıb elə hey deyirdi: "Nə üçün 
 180 
qoymadınız onun cavabını verim?" O bizim 
israrımızla güzəştə getdiyini heç cür özünə 
bağışlaya bilmirdi. " 
Əli (ə) buyurur: "Kin-küdurət qəzəb odunu 
şölələndirir. " 
"Kinli insanlar heç bir səbəb və ehtiyac 
olmadıqda belə öz qəzəblərini boşaltmayınca 
rahatlığın nə olduğunu bilməzlər. "
<FOOTNOTE>
 
İnsan mənəvi rahatlıq yalnız o zaman nail 
olur ki, kin-küdurəti birdəfəlik qəlbindən 
çıxarıb atmış olsun.  
Əli (ə) bu haqda buyurur: "Kin-küdurəti 
yaddaş və xatirələrdən çıxartmaqla asayiş və 
rahatlığa nail olmaq olar. "
<FOOTNOTE>
 
"Əgər tez bir zamanda kin və qəzəbin 
qarşısı alınarsa sonralar ruhi sarsıntıya səbəb 
olan əsəb xəstəliyini aradan qaldırmaq olar. " 
Əli (ə) bu haqda buyurur: "Həsəd və kin-
küdurətin qəlbə yol tapmaması xoşbəxtlik 
əlamətlərindəndir. "
<FOOTNOTE>
 
Bunu da qeyd etmək lazımdır ki, İslam bəzi 
məsələlərə göz yumub qarşısında təslim 
olmağa yol vermir. İctimaiyyətin nəzm-
intizamı və əmin-amanlığı İslam dinində hər 
şeydən daha çox əhəmiyyət kəsb etdiyi üçün, 
ictimai pozğunluğa səbəb olan hər hansı bir 
 181 
hərəkətin qarşısı dərhal alınmalı və şəriət 
qanunları əsasında müvafiq tədbirlər 
görülməlidir.  
<BASHLIQ1>ON İKİNCİ 
FƏSİL</BASHLIQ1> 
<BASHLIQ2>QƏZƏB</BASHLIQ2> 
<B>1-Səbir və təmkinliyin faydaları.  
2-Qəzəbin qoyduğu mənfi təsirlər.  
3-Dini rəhbərlər bizə yol göstərirlər. 
</B> 
İnsanın əsrarəngiz vücudu "ağıl və iradə" 
adlı iki böyük qüdrətlə təchiz olunmuşdur. 
Ruhun təcəllisi olan ağıl insanın 
müqəddəratını müəyyən edir və eyni 
zamanda hər bir insanın şəxsiyyətindən xəbər 
verir. Ağıl elə bir nurlu çıraqdır ki, həyatın 
zülmət səhnəsinə işıq saçır onun enişli-
yoxuşlu mərhələlərində bizə yol göstərir.  
İnsan vücudunda olan müxtəlif hissləri 
tərbiyə etməyə çalışmalı və onların ifrat və 
təfritə yönəlmələrinin qarşısını almalıdır. 
Ağıl və şüurumuz bizi istedad və 
bacarıqlarımızdan düzgün şəkildə istifadə 
etməyə və qəzəb hissini bizi öz tabeliyinə 
 182 
vadar etməkdən yaxa qurtarmağa köməklik 
edir. Mehr-məhəbbət və səmimiyyət mühiti 
sağlam şüurdan bəhrələndikdə həyat 
səmasında səadət və xoşbəxtlik ulduzu 
doğulur. İnsan nəfsani istəklərinin əsirinə 
çevrildikdə isə azadlıq və şəxsiyyətini əldən 
verib həyatda ağır məğlubiyyətlə üzləşməli 
olur.  
Ən böyük əxlaqi amil olan və insanı arzu 
və məqsədlərinə çatdıran iradə insanın səadət 
və xoşbəxtliyində ən başlıca rol oynayır. 
İradə insanın ruh və şəxsiyyətini bütün 
xoşagəlməz xüsusiyyətlər və ünsürlərdən 
qoruyub öz əhatə dairəsində saxlayır. İnsanın 
həyatdan kam almasına, öz istək və 
arzularına səbəb yetişməsinə olan ən başlıca 
amil də elə onun güclü iradəyə 
yiyələnməsindədir. İnsan həyatda baş verən 
hadisələrin və onu öz təsiri altına amillərin 
qarşısında nə qədər ciddi müqavimət 
göstərərsə, bir o qədər də yüksək əxlaqi 
dəyərlərə yiyələnməyə və ruhunun tənəzzülə 
uğramasının qarşısına almağa nail olar.  
Qərb mütəfəkkirlərindən biri deyir:  
"Münəzzəm edici qüvvə" adlı əqli 
(ideoloji) bərabərliyə də şamil olan gözəl bir 
 183 
tərif vardır. Belə bir qüvvə - istər kişi üçün 
olsun, istərsə də qadın - "təhlükədən 
qoruyucu hissə" rolunu oynayır. Bu günlər 
bir çox bahalı maşınlar sərnişinlərin 
rahatlığının təmin olunması üçün belə 
hissələrlə təchiz olunmuşdur. Məhz onların 
sayəsində hətta bərbad yollar da belə, həm 
sərnişinlərin narahatçılıqları, həm də 
maşınlara dəyən ziyanlar aradan qaldırılmış 
olur. İnsan şüur və düşüncəsinə hakim 
olmadığı bir halda təbii ki, öz nəfsani 
istəklərini də idarə edə bilməyəcəkdir. 
İnsanın ixtiyarında olmayan şüur isə fəal 
olmamaqla yanaşı, həm də təsirsizdir. Heç bir 
xeyri olmayan belə bir şüur hətta ciddi 
təhlükələr yaratmağa qadirdir.  
Dağlarda daşlar və qayalar arasından çıxan 
sular öz axarına düşərək böyük səs-küylə, 
şırıldaya-şırıldaya iri, aram və səssiz çaylara 
qoşulurlar. Güclü iradəyə malik olan şəxslər 
də öz axarında olan böyük çaylar tək səssiz-
səmirsiz olarlar.” 
Son dərəcə əsəbi və qeyri-mülayim təbiət 
möhkəm və mətin iradəyə ehtiyac duyur. 
Buna görə də belə bir qüvvənin təsiri altına 
düşməyincə itaətsizliyə adət edib həssas 
 184 
vaxtlarda insanı çətinliklərlə üzləşdirəcəkdir. 
Belə olduğu zaman tələm-tələsik qərar qəbul 
olunur ki, bu da - təbii olaraq - bir çox 
hallarda ağır nəticələr verir.  
<BASHLIQ3>QƏZƏBİN QOYDUĞU 
MƏNFİ TƏSİRLƏR</BASHLIQ3> 
İnsan təbiətinin öz normal axarından xaric 
olmasına səbəb olan şeylərdən biri də qəzəb 
hissidir. Bu hiss insanın bütün vücudunu 
bürüdükdə ruhu öz ixtiyarından xaric olub 
ona qarşı üsyan etmiş olur. Heç bir maneə və 
məhdudiyyət bilməyən bu xoşagəlməz 
xüsusiyyət insana daim əzab-əziyyət verir. 
Buna səbəb olan isə qəzəbin ağıl və şüur 
üzərinə pərdə çəkib insanı idrak qüvvəsindən 
məhrum etməsidir. Qəzəbli insan bəzən elə 
həyəcanlı olur ki, qorxunc görünüş alaraq öz 
optimistliyini əldən verir və bir çox hallarda 
hətta ağır cinayətlərə əl atır. Bununla da o 
özünü hətta ömrünün sonunadək 
peşmançılığını çəkəcək ən böyük 
bədbəxçiliyə belə sürükləyə bilər.  
Qəzəb yatdıqdan sonra insanın bütün 
vücudunu qeyri-adi peşmançılıq hissi 
bürüyür. İnsan özü-özünü danlayır və "ağıl və 
 185 
vicdan" məhkəməsində təqsirkar görür. 
Bütün bunların ardınca da təəssüf və 
narahatçılıq hissi qəlbinin dərinliklərinə 
çökür.  
Qəzəb tək ruhu deyil, cismi belə qəm-
qüssəyə qərq edib bir an da olsun, rahatlıq 
vermir. Qəzəbin yandırıcı alovu vücudu öz 
şöləsinə bürüdükdə ürəkdə qan dövranı 
tezləşir, sonra isə damarlara yayılır və bunun 
nəticəsində üz qızarır və bütün bədən lərzəyə 
gəlir. Beləliklə, insan bütün vücudu ilə 
intiqam almağa can atır. Bütün orqanizmə 
mənfi təsir göstərən bu xüsusiyyət müxtəlif 
qan axmalara, əsəb sisteminin pozulmasına, 
ağ ciyərdə vərəm və s. kimi qorxulu 
xəstəliklərə səbəb olur.  
Qəzəbin yatırılması üçün istifadə olunan 
spirtli içkilər və tütün məmulatlarının 
vurduğu zərər isə orqanizm üçün daha ciddi 
təhlükə yaradır. Belə ki, spirtli içki və tütün 
məmulatlarından istifadə etmək nəticəsində 
qan zəhərlənir və bu da saysız-hesabsız ağır 
xəstəliklərə səbəb olur.  
Lakin diqqət yetirmək lazımdır ki, həddi 
aşmamaq və ifrata varmamaq şərtilə hər bir 
normal insanın bu hissə yiyələnməsi lazım və 
 186 
zəruridir. İnsanın müəyyən həddə qədər bu 
hissə yiyələnməsi onun comərdliyindən xəbər 
verir. Bəşəri düşmənin təcavüzünün qarşısını 
almağa və onu müqavimət göstərməyə vadar 
edən qəzəb, insani xüsusiyyətlərindəndir.  
Bir çox hallarda qəzəblə birgə olan intiqam 
hissi isə həyatı zülmət qaranlığa çevirir və 
insanlar arasında böyük fasilələr yaradır.  
Əgər bizə qarşı olunan bütün xoşagəlməz 
rəftar və davranışlara eyni şəkildə əksül-əməl 
göstərib, başqalarının cisim və ruhlarına 
zərbə vurmaqla - "intiqam" hissi ilə - 
təskinlik tapmaq istəyəriksə, həyatımız 
qalmaqal və keşməkeşdən savayı bir şey 
olmayacaqdır. Bununla yanaşı öz ruh, 
şəxsiyyət və mənəviyyatımıza da ağır zərbə 
vurmuş olarıq.  
Həyatda kim səhvə yol verib bununla 
başqalarının qəzəb və narahatçılığına səbəb 
olarsa, qarşı tərəfdən bağışlanmaq üçün ilk 
növbədə buraxdığı səhvinə e’tiraf etməlidir.  
Deyl Karnegi deyir: "Danlağa layiq 
olduğumuz bizə bəlli olduqda, yaxşı olmazmı 
ki, səhvimizə etiraf edib deyilənləri qəbul 
edək? Özümüzün özümüzü danlamağımız 
başqalarının danlağından yüngül və mülayim 
 187 
olmurmu? Başqaları sizə irad tutmazdan 
əvvəl bu işi özünüz görməyə tələsin ki, 
qəzəbinizi zərərsizləşdirə biləsiniz. Belə 
olduqda qarşı tərəflər də səmimi mövqe 
tutaraq səhvlərinizə daha çox göz yumarlar. 
Bütün səfeh insanlar öz səhvlərini ört-basdır 
etməyə çalışarlar. Lakin səhvlərinə etiraf 
edən şəxslər hamıdan yüksəkdə durub 
özlərində şərəf və mərdlik hissi keçirərlər.  
Haqlı olduğumuzu bildikdə başqalarını da 
son dərəcə mehribanlıqla özümüzə tərəf 
çəkməyə çalışmalıyıq. Düz yolda olmadıqda 
isə dərhal bunu etiraf edib həqiqətin gözünə 
baxa bilməyi bacarmalıyıq. Səhvlərə etiraf 
etməkdən aldığımız zövq onları müdafiə 
etməkdən daha asan və daha ləzzətbəxşdir.”  
Əfv və güzəşt qəlbdə səmimiyyət və insan 
sevərlik hissini daha da gücləndirir. 
Buraxılan səhvlərə göz yumub güzəştə 
getməklə insan ən qatı düşmənini belə öz 
qarşısında təslim etməyə nail olur. Bununla 
yanaşı, belə bir uğurlu addım onların 
düşmənçilikdən əl çəkib başqaları ilə səmimi 
münasibətlər yaratmalarına da səbəb olur.  
Elm və təcrübə mənəvi saflığa və kin-
küdurəti aradan qaldırmağa səbəb olan ən 
 188 
gözəl vasitədir. Elm və məlumat dairəsi 
genişləndikcə insanın şüur və tərzi-təfəkkürü 
daha da açıqlanır. Alim və təcrübəli şəxslər 
nəfsin aldadıcı istək və tələblərinin qarşısında 
daha çox müqavimət göstərməyə qadir 
olurlar. Onlar adətən təmkinlidirlər və 
insanların buraxdıqları səhvlərə 
başqalarından daha çox göz yumarlar.  
<BASHLIQ3>DİN RƏHBƏRLƏRİMİZ 
BİZƏ YOL GÖSTƏRİRLƏR</BASHLIQ3> 
Belə bir təhlükəli ruhi xəstəliyi müalicə 
etmək üçün peyğəmbərlərin, imamların və 
onların sadiq davamçılarının verdikləri 
təlimlərdən də tə’sirli bir üsul yoxdur. 
Psixoloq və həkimlərin bu sahədə 
göstərdikləri fəaliyyətlər təsirsiz olmasa da, o 
qədər də qəti nəticə verməmişdir. Peyğəmbər 
(s) və məsum imamlar ürək oxşayan 
buyruqlarında qəzəbin acınacaqlı aqibətləri 
barədə xəbər vermiş və bu xoşagəlməz 
xüsusiyyətdən uzaq olmağı tövsiyə etmişlər.  
İmam Sadiq (ə) buyurur: "Qəzəbdən uzaq 
olun, çünki qəzəb insanı xəcalət hissi ilə üzr 
istəməyə vadar edir. " 
 189 
Doktor Marden deyir: "Qəzəbə səbəb hər 
nə olursa-olsun, insan sakitləşdikdən sonra 
əbəs yerə qəzəbləndiyini başa düşür. Bunun 
üçün də həmin günün səhəri hər şeyi olduğu 
kimi götür-qoy etdikdə, qəzəbləndiyi şəxsdən 
üzr istəməyə məcbur olur.  
Əgər sabahkı götür-qoyunuzu bu gün 
yerinə yetirməyə adət etsəniz, qəzəb böhranı 
özünün ən aşası həddinə çatacaqdır.  
İmam Sadiq (ə)-dan nəql olmuş başqa bir 
hədisdə deyilir: 
"Qəzəb, agah qəlbin nurunu məhv edib 
aradan aparır. Qəzəbinə nəzarət edə bilməyən 
şəxs heç vaxt ağıl və şüuruna malik ola 
bilməz. "
<FOOTNOTE>
 
Tibbi baxımdan qəzəb və həyəcan olduqca 
ağır nəticələrə və bəzi vaxtlarda insanın 
həyatına bir dəfəlik son qoymağa səbəb olur.  
Əli (ə) buyurur: "Qəzəbini cilovlamayan 
şəxs tez bir zamanda ölümlə üzləşər. 
"
<FOOTNOTE>
 
Doktor Marden deyir: 
"Görəsən qəlbi zəif olan şəxslər bilirlərmi 
ki, qəzəb və həyəcanları bir gün onların 
canlarının bahasına başa gələ bilər? Əlbəttə, 
onlar bunu təsəvvür etməyə bilərlər, lakin 
 190 
bilməlidirlər ki, hətta tamamilə sağlam 
insanlar belə bir gün qəzəb və həyəcanın 
qurbanına çevrilə bilərlər. Belə ki, bir qədər 
dərindən diqqət yetirsək, görəcəyik ki, belə 
bir böhrana düçar olan şəxslər bir çox 
hallarda infrakt keçirməklə dünyalarını 
dəyişmişlər.  
Qəzəb qidaya da mənfi təsir göstərərək 
iştahanın pozulmasına və həzmin 
çətinləşməsinə, bir sözlə bütün orqanizmə mənfi 
təsir göstərərək ciddi çətinliklər yaradır. 
Nəticədə, mənəviyyatımıza ağır zərbə dəymiş 
olur. Əsəbin qoyduğu mənfi təsirlər o qədər 
təhlükəlidir ki, südəmər uşaqlara əsəbi halda süd 
verdikdə onlar zəhərlənir və dünyalarını 
dəyişməli olurlar. "
<FOOTNOTE>
 
Əli (ə)-dan nəql olmuş başqa bir hədisdə 
deyilir: "Qəzəbdən uzaq olun, çünki, qəzəb 
dəliliklə başlayıb peşmançılıqla başa çatır. " 
"Qəzəb şölələnən bir alovdur. Səbr və 
təmkinli olanlar onu söndürməyə nail ola 
bilərlər.. Ona əhəmiyyət verməyən şəxslər isə 
onun odunda hamıdan tez yanarlar. 
"
<FOOTNOTE>
 
 191 
Başqa bir yerdə qəzəb və həyəcanın 
müqabilində səbirli və təmkinli olmağa 
tövsiyə edərək buyurur: 
"Özünüzü qəzəbin şölələnən odundan xilas 
edin və onunla mübarizə aparmaq üçün hər 
zaman səbirli və təmkinli olun. "
<FOOTNOTE>
 
"Səbirli və təmkinli olmaq insanı böyük bir 
uçurumdan xilas edir. "
<FOOTNOTE>
 
İnsan qəzəb və həyəcan nəticəsində hətta 
qətl kimi ağır cinayətlərə əl ata bilər. İmam 
Baqir (ə) bu barədə buyurur: "Qəzəbdən 
qorxulu nə ola bilər? İnsanlardan bəziləri 
qəzəb və həyəcan nəticəsində ağır cinayətlərə 
əl atıb kimlərisə qətlə belə yetirə bilərlər. " 
Jan Markvist deyir: 
"Əsəbi insanlar tərs, həm də inadkar 
olarlar. Bir anın içində ağır cinayətlər 
barədə belə fikirləşərlər. Bu onların ruhi 
xüsusiyyətlərindəndir. Ani olaraq cinayət 
fikrinə düşən bu şəxslər dərhal bunu həyata 
keçirərlər. Bunun üçün də onlar ani qatil 
adlanarlar. "  
Peyğəmbər (s), qəzəbin insana üstün 
gəldiyi zaman üçün çox maraqlı və olduqca 
faydalı bir tövsiyə edir: 
 192 
"Sizlərdən biriniz qəzəb hissi hiss 
keçirsəniz, əgər ayaq üstə olmuş olsanız 
oturun, yox, əgər oturaq halda olarsınızsa 
uzanın.  
 Bununla qəzəbiniz yatmadıqda soyuq su 
ilə dəstəmaz alın və ya qüsl edin. Çünki, 
alovu yalnız su ilə söndürmək olar. 
"
<FOOTNOTE>
 
Viktor Puşe deyir:  
"Uşağınız çox əsəbi olarsa, onunla əsəbi 
rəftar etmək əvəzinə əl-üzünü soyuq su ilə 
yuyun və ya parçanı su ilə isladıb əl-üzünə 
çəkin. " 
Jilbert Ruben isə deyir: 
"Əxlaqi baxımdan bədənin təmizliyi 
olduqca böyük əhəmiyyət kəsb edir. Səhər və 
axşam, həmçinin iş günü başa çatdıqdan 
sonra ilıq su ilə yaxalanmaq bədəni təmiz və 
gümrah saxlayır. Bununla yanaşı ümidsizliyi 
aradan qaldırıb yüksək əhval-ruhiyyə bəxş 
edir. Deməli bədənin təmizliyi əxlaqi 
dəyərlərlə və əhəmiyyət baxımından bir-biri 
ilə bərabərdir. " 
Peyğəmbər (s) və məsum imamların həyatı 
sözün əsl mənasında bizim üçün ən gözəl 
örnək və hidayət çırağıdır. Bir müsəlman 
 193 
kimi üzərimizə düşən ən başlıca vəzifələrdən 
biri də onların getdikləri yolu seçib əxlaqi 
dəyərlərə yiyələnməyimizdir. O müqəddəs 
insanların öz düşmənlərinə qarşı belə səmimi 
münasibət bəsləməsi kimsədən gizlin deyildir 
və bu haqda kifayət qədər misal çəkmək olar. 
Rəvayətlərdən birində deyilir: "Günlərin 
birində İmam Həsən (ə) atla gedərkən 
gözlənilmədən Şam əhalisindən olan bir şəxs 
onun qabağını kəsir və o həzrətə qarşı 
xoşagəlməz sözlər deməyə başlayır. Lakin 
İmam Həsən (ə) ona bir söz deməyib axıra 
qədər dinləyir və sonra son dərəcə 
mehribanlıqla buyurur: "Mənə belə gəlir ki, 
kiminləsə məni səhv salmısan, hər nə istək və 
ehtiyacın varsa söylə, çalışaram səni razı 
salam. Əgər yolu azmısansa sənə yol 
göstərim, köməyə ehtiyacın varsa, gəl sənə 
kömək edib evə aparım, əgər acsansa yemək 
verim, əgər paltar və geyimə ehtiyacın varsa 
paltar verim, yoxsul və pulsuzsansa pul 
verim. Yox əgər sığınacağa ehtiyacın varsa 
səni onunla da təmin edə bilərəm və başqa 
hər nəyə ehtiyacın olarsa, əlimdən gələni 
əsirgəmərəm. Yaxşı olar ki, yol yoldaşlarınla 
 194 
birlikdə mənim evimə gələsiniz. Sizə yer verib 
qulluq etməyə hər bir imkanımız var. " 
Həmən şəxs gözləmədiyi bu sözlərin 
qarşısında bir söz deyə bilməyib İmam Həsən 
(ə)-ın qarşısında diz çökdü. Xəcalət hissi 
onun bütün vücudunu bürüdü və ixtiyarsız 
olaraq göz yaşları tökməyə başladı və həmin 
an sanki qəlbinə mehr-məhəbbət və 
səmimiyyət nuru saçdı. Özünə gəldikdən 
sonra ayağa qalxdı və İmam Həsən (ə)-ın 
imamlığına şəhadət verib dedi: 
"Bu günədək sənə və atana hamıdan çox 
nifrət edərdim, lakin indi hiss edirəm ki, sizə 
qarşı kin və ədavətlə dolu olan qəlbimdə sizə 
qarşı sevgi və məhəbbətdən savayı bir şey 
yoxdur. İmamətə layiq olan şəxslər məhz 
sizsiniz. " 
<BASHLIQ1>ON ÜÇÜNCÜ 
FƏSİL</BASHLIQ1> 
<BASHLIQ3>VƏFASIZLIQ</BASHLIQ
3> 
<B>1-İnsanın üzərinə düşən müxtəlif 
məsuliyyətlər.  
 195 
2-Əhdə vəfanın dəyər və üstünlükləri və 
vəfasızlıqdan doğan fəsadlar.  
3-İslam əhd-peymanın pozulmasını 
qadağan edir. </B> 
Bəşər şüur və dərrakəsinin vasitəsilə bir 
çox həyati məsələləri dərk edib həqiqəti, 
məhək daşı olan ağıl və şüuru ilə müəyyən 
etdikdən sonra yaşadığı həyatda üzərinə 
düşən vəzifələri qəbul etməli olur.  
O, başa düşür ki, səadət və təkamülə 
çatmaq üçün asılı olduğu məsələlərə xüsusi 
diqqət yetirməli, rəftar və davranışlarını 
ehtiyacları ilə müvafiq və həmahəng 
etməlidir.  
İstər maddi olsun, istərsə də mənəvi, insan 
həyatın bütün sahələrində üzərinə düşən 
məsuliyyətləri qəbul etməlidir.  
Şüur və vicdan da ictimaiyyətin nəzm və 
intizamını təmin edən bu amilin qorunub 
saxlanılmasına xüsusi diqqət yetirir. Nəzm-
intizamın pozulmasına ictimaiyyətin süquta 
uğramasına səbəb olan bütün amilləri isə 
qətiyyətlə pisləyir və onlara qarşı barışmaz 
mövqe tutur. Əxlaq və mənəvi dəyərlərin 
təkamülünə böyük təsir göstərən bu 
məsuliyyətlər insanı həqiqi azadlığa 
 196 
qovuşdurur və onun tutduğu yolu düzgün 
səmtə doğru istiqamətləndirir. Həyatın 
müxtəlif sahələrində insanın üzərinə düşən bu 
məsuliyyətlər ömrünün sonunadək onunla 
birgə olur. O yalnız o zaman sorğu-sual və 
danlaq atəşinə tutur ki, üzərinə düşən 
vəzifələrin öhdəsindən gəlməyə qadir olsun.  
İnsanın üzərinə düşən vəzifələrə məhəl 
qoymayıb onlara qarşı etinasızlıqla 
yanaşması onun həyat qanunlarından xəbərsiz 
olduğundan və gələcəkdə qarşılaşacağı 
bədbəxtçiliklərdən xəbər verir. Buraxdığımız 
ən böyük səhv də üzərimizə düşən vəzifələri 
unudub özümüzü tam sərbəst və azad hiss 
etməyimizdir. Məsuliyyətsizlik hissi 
cəmiyyətə nüfuz edib onu ciddi təhlükələrlə 
üzləşdirir. Bu hiss geniş yayıldıqda insanlar 
arasında qarşılıqlı ixtilaf və qarşıdurmalar 
meydana gəlir. Nəfsani istəklərinin əsirinə 
çevrilən şəxslər şəxsi mənafelərini üzərinə 
düşən vəzifələrdən üstün tutur və öz nəfsani 
istəklərinə daha çox əhəmiyyət verirlər. 
Onların süqut və tənəzzülü də məhz buradan 
başlayır. Bunun üçün də onlar heç vaxt kamil 
insan simasında ola bilmirlər.  
 197 
Doktor Karl deyir: "Məsuliyyətsiz insanlar 
mavi səmada qanad çalan qartala yox, daha 
çox evdən qaçmış və maşınlar arasında 
sərgərdan qalan itlərə bənzəyərlər. Onlar da 
bu itlər tək istədiyi yerə gedər və istədikləri 
işləri görərlər. Hara getməli olduqlarını və 
onları təqib edən çətinliklərdən necə 
qorunmalarını biləcəklərini bilmədikləri üçün 
onları azmış və sərgərdan hesab etmək olar.  
 Biz təbiətin qanunları ilə tanışıq və bunun 
üçün də bilməliyik ki, insanın həyatı müəyyən 
qanun və qaydalardan asılıdır. Özümüzü 
təbiətdə tam azad və müstəqil hiss edir və 
onunla öz istədiyimiz kimi, rəftar edirik, lakin 
bunu başa düşmək istəmirik ki, 
avtomobillərin idarə olunmasında müəyyən 
qayda və qanunlara riayət olunduğu kimi 
insanın həyatı da onu idarə edəcək bəzi 
qanunlara ehtiyac duyur. Lakin bu günlər 
sanki insanın həyatının mə’nasını yalnız 
yeyib-içmək, var-dövlətə yiyələnmək, cinsi 
ehtiyacları ödəmək, əylənmək və kino və 
gəzintiyə getmək təşkil edir. O, həyatdan 
spirtli içkilərdən istifadə etmək və siqaret 
tüstüsündə qərq olmaqla istədiyi kimi 
bəhrələnmək istəyir. " 
 198 
Cəmiyyət üçün zəruri olan və hər şeydən 
daha çox əhəmiyyət kəsb edən şey isə nəzm-
intizamdır.  
Həqiqətə ağıl və məntiq gözü ilə nəzər 
salan şəxslər üzərlərinə düşən müxtəlif 
vəzifələrin öhdəsindən asanlıqla gəlir və öz 
həyatlarını düzgünlük və sədaqət üzərində 
qururlar. Əgər bu yolda uğursuzluqla 
üzləşərlərsə üzərlərinə düşən vəzifələrin 
öhdəsindən gəlmək üçün çalışdıqlarına görə, 
hətta fəxr də edərlər.  
Səadət və xoşbəxtliyi həqiqi sevinc və 
şadlıqda axtarmalı və ruhun asayişini təmin 
etmək lazımdır.  
Vicdanının fəryadına səs verən şəxslər 
qarşılaşdıqları çətinliklərdə özlərini ələ 
almağa qadir olarlar. İnsan üzərinə düşən 
vəzifələrin öhdəsindən gəldikdə daxilində 
yeni bir hissin yarandığını hiss edir. Daxili 
razılıq hissi bu şəxslərin ruhlarının 
dərinliklərindən mənşə’lənir.  
 199 
<BASHLIQ3>ƏHDƏ VƏFANIN DƏYƏR 
VƏ ÜSTÜNLÜKLƏRİ VƏ 
VƏFASIZLIQDAN DOĞAN 
FƏSADLAR</BASHLIQ3> 
İnsanın üzərinə düşən mühüm vəzifələrdən 
biri də bağladığı əhd-peymana əməl etməsi 
və ona vəfadar olmasıdır. Dinindən, 
məzhəbindən asılı olmayaraq hər bir insan 
ictimai həyatın bütün sahələrində əhdə vəfa 
etməyin üstünlüyünü, əhd-peymanı 
sındırmağın isə mənfi hal olduğunu bütün 
vücudu ilə hiss edir. Əhdə vəfa etməyin 
zəruriliyini insan fitri olaraq dərk edir. Belə 
ki, bu iş düzgün tərbiyə nəticəsində əməli 
olaraq həyata keçir və beləliklə də insanın 
səadət və xoşbəxtliyi təmin olur. Şübhəsiz ki, 
bu hiss insanın vücudunda hələ uşaq ikən 
yaranır və nə qədər güclü olarsa, bir o qədər 
də onun gələcəyinə müsbət təsir göstərmiş 
olur. Bunun üçün də əxlaqın əsasını təşkil 
edən təlim-tərbiyyəyə xüsusi diqqət yetirilir. 
Məhz onun verdiyi müsbət nəticələr 
sayəsində insan fitrət və mənəviyyatına xələl 
gətirən bütün işlərdən uzaq olmağa çalışır.  
 200 
Tərəflər arasında bağlanılan əhd-peymana 
rəsmi və qanuni olmasa da hörmət və 
ehtiramla yanaşılır. Onlara qarşı çıxmaq, 
sözün əsl mənasında şərəf, insaniyyət və 
comərdliyi ayaqlar altına atmaq deməkdir. 
Büzürgmehrin dediyi kimi: "Əhd-peymana 
qarşı çıxıb onu ayaqlar altına atmaq şərəf və 
comərdlikdən çox-çox uzaqlardadır! Haqq 
yoldan uzaq düşənlər bağladıqları əhd-
peymanları asanlıqla pozarlar. Onlar öz 
ziyanverici rəftar və davranışları ilə 
başqalarının qəlbinə inadkarlıq və ədavət 
toxumu səpərlər. Bu xoşagəlməz xüsusiyyətə 
malik olan şəxslər daim xəcalət və 
rüsvayçılığa dözməyə məcbur olarlar. Bunun 
üçün də eyblərini ört-basdır etmək üçün bir 
çox hallarda bir-birinə zidd olan sözlər 
deyərlər. Lakin bütün bunlara baxmayaraq 
son nəticədə qərəz və düşmənçilikdən savayı 
bir şey əldə etmirlər.  
Əhd-peymanın pozulması hər şeydən əvvəl 
ictimaiyyəti ciddi təhlükə ilə üzləşdirir. Onun 
adi hal alıb geniş yayılması nəticəsində 
ictimaiyyət zəifləyir və tədriclə süquta doğru 
gedir.  
 201 
Belə bir şəraitdə cəmiyyət üzvləri arasında 
bərqərar olan əlaqələr getdikcə zəifləyir və 
cəmiyyət tənəzzülə doğru hərəkət etməyə 
başlayır. Son nəticədə isə ictimai əlaqələrə 
bir dəfəlik son qoyulmuş olur. Şübhəsiz ki, 
etimadsızlıq və hərc-mərcliyin hökm sürdüyü 
bir cəmiyyətdə həyat öz normal axarından 
çıxar və hətta yaxın dostlar arasında belə 
qarşılıqlı etimad görmək olmaz.  
Əxlaq və mənəvi dəyərlərin zəiflədiyi hal-
hazırkı dövrdə yalan və əhdə vəfasızlıq geniş 
şəkildə yayılmış və riyakarlıq bir çoxlarının 
ruhiyyəsinə yol tapa bilmişdir.  
Cəmiyyətdə elələrini də görmək ki, olar 
nəinki verdikləri vədəyə əməl etmirlər, hətta 
hiylə və fırıldaqçılığını özü üçün bir növ 
zirəklik və irəliləyiş vasitəsi hesab edərək - 
heç nədən çəkinmədən - başqalarının 
qarşısında öyünür və bundan xüsusi zövq 
alırlar.  
Əhdə vəfa ictimai həyatda səadət və 
xoşbəxtliyə səbəb olan ən başlıca amillərdən 
biridir. Həyatın bütün sahələrinə öz təsirini 
göstərən bu amil inkişaf və tərəqqiyə səbəb 
olaraq hər zaman müsbət nəticələr verir.  
 202 
Həccac ibni Yusifin xilafət dövründə 
xəvaricdən*
<FOOTNOTE>
 olan bir dəstə şəxs 
onun hüzuruna gətirilir. Həccac onların hər 
biri barədə ayrıca hökm verir. Növbə axırıncı 
şəxsə çatdıqda azan səsi eşidilir. Həccac 
namaza gedir və həmin şəxsi öz 
adamlarından birinə tapşırıb deyir: "Bu gün 
onu öz yanında saxla və sabah 
cəzalandırmaq üçün yanıma gətir. " 
Onlar saraydan çıxırlar və müttəhim yolda 
özünün xəvaricdən olmadığını və bu 
töhmətdən pak olduğunu bildirir. Sonra deyir: 
"Mən Allahın lütf və mərhəmətinə böyük 
ümid bəsləyirəm, çünki bilirəm ki, heç bir 
təqsirim olmadan Həccacın toruna 
düşmüşəm. Səndən xahişim budur ki, vəsiyyət 
etmək üçün bu gecə mənə ailəmlə birlikdə 
olmağa icazə verəsən. Söz verirəm ki, səhər 
tezdən gəlib özümü təhvil verəcəyəm. " 
Mühafizəçi bir söz demir, nəhayət onun 
yalvarışlarının qarşısında təslim olur və icazə 
verir. Lakin həmin an bütün vücudunu iztirab 
və nigarançılıq hissi büryür. Peşman olub öz-
özünə deyir: "Vay halıma, əsirin xahişini 
yerinə yetirməklə özümü Həccacın qəzəbi 
qarşısında üz-üzə qoydum. " 
 203 
Həmin gün bütün gecəni iztirab və 
nigarançılıq hissi ilə başa vurur. Lakin səhər 
tezdən əsiri qapı ağzında görüb heyrətə gəlir. 
O öz təccübünü gizlədə bilməyib ondan 
soruşur. "Nə üçün dediyin vaxt özünü təhvil 
verdin?" Əsir cavabında deyir: "Kim Allahı 
qüdrətli və əzəmətli bir varlıq olaraq 
tanıyarsa, Onu bağladığı əhd-peymana şahid 
tutar və bunun üçün də hər zaman əhdinə 
vəfa edər. " 
Mühafizəçi əsiri özü ilə birlikdə Həccacın 
yanına gətirib əhvalatı olduğu kimi ona 
danışı. Xəlifə daşürəkli və zülmkar şəxs 
olmasına baxmayaraq, əsirin iman və 
vəfadarlığının təsiri altına düşür və onu azad 
etmək qərarına gəlir. Üzünü mühafizəçiyə 
tutub soruşur: "İstəyirsən onu sənə 
bağışlayım?" Mühafizəçi deyir: "Əgər bu işi 
görmüş olsanız, mənə böyük minnət qoymuş 
olarsınız. " Beləliklə, Həccac əsiri 
mühafizəçiyə bağışlayır, o da onu saraydan 
çıxarıb azad edir.  
Əgər adi bir şirkət və ya müəssisə 
bağladığı saziş və ya müqaviləyə etinasız 
yanaşarsa, təbii ki, bu onun etibarını sual 
altına aparar və zərər ilə nəticələnər. Belə bir 
 204 
istiqamətdə hərəkət edən müəssisələr istər-
istəməz özünü böyük uçurum qarşısında 
qoymuş olur.  
Bu bir həqiqətdir ki, qarşılıqlı etimaddan 
savayı, ikinci bir şey onun tam sabitlik və 
əmin-amanlığını təmin edə bilmir. İnsanlar 
hamılıqla bir-birlərinə inanıb etimad etdikdə, 
cəmiyyətdə səadət və xoşbəxtlik üçün 
qarşılıqlı etimad əhval-ruhiyyəsi yaranmağa 
başlayır. Hər kəs ki, dediyi sözə rəsmi yazılı 
sənəd qədər əhəmiyyət verib ömrünün 
sonunadək verdiyi hər bir sözün üzərində 
durarar və bunu üzərinə düşən vəzifə hesab 
edərsə, bir çox qalmaqal və narazılıqlara son 
qoyub həyatın dəyərini çox-çox ucalara 
qaldırmış olar.  
Bağlanılan əhd-peymanlar üçün lazımi olan 
ən başlıca şərtlərdən biri insanın öz bacarıq 
və imkanlarını nəzərə almasıdır. O, öz 
bacarığından xaric olan hər hansı bir saziş və 
ya əhd-peymandan mümkün qədər uzaq 
olmağa çalışmalıdır. Çünki, bacarıqsızlıq 
nəticəsində insan üzərinə düşən vəzifələrin 
öhdəsindən gələ bilmir və bu da onların 
kəskin şəkildə tənqid olunmalarına gətirib 
çıxarır.  
 205 
<BASHLIQ3>İSLAM ƏHD-PEYMANIN 
POZULMASINI QADAĞAN 
EDİR</BASHLIQ3> 
İnsan yaşadığı mühitdə həqiqi insaniyyət 
simasını özündə əks etdirmək üçün məntiqi 
və əqli bir həyat tərzi sürməlidir. İnsanların 
müvəffəqiyyətinə səbəb olan ən başlıca 
amillərdən biri də onların birlik və 
həmrə’yliyə nail olmalarıdır. Bunun üçün də 
hər bir cəmiyyət üzvü rəftar və davranışlarını 
düzgünlük əsasında qurmalı və bir-
birlərindən uzaq düşmələrinə yol 
verməməlidirlər. Bağlanılan əhd-peymanlar 
iman və əxlaqi dəyərlər üzərində olduqda, hər 
bir rəsmi sənəddən daha çox etibar kəsb 
etməyə başlayır.  
Əhd-peymanların pozulmasını məzəmmət 
dən müqəddəs İslam dini öz tərəfdarlarına 
icazə verməmişdir ki, hətta napak insanlarla 
bağlanılan əhd-peyman belə sındırılsın. 
İmam Sadiq (ə) bu haqda buyurur:  
"Allah-taala üç şeydən boyun qaçırmağı 
heç kimə icazə verməmişdir. Tapşırılan 
əmanəti öz sahibinə çatdırmağı əmanət 
sahibi istər xeyirxah insan olsun, istərsə də 
 206 
günahkar, əhdə vəfa etməyi qarşı tərəf istər 
saleh olsun, istərsə də yox, valideynlərə gülər 
üz göstərməyi istər yaxşı insanlar olsunlar 
istərsə də pis.  
Qurani-Kərim iman sahibləri haqda 
buyurur: 
“O möminlər ki, öz əmanətlərini və 
əhdlərini qoruyub saxlayarlar [onlara 
tapşırılmış əmanətə xəyanət etməz, verdikləri 
sözü yerinə yetirərlər]”
<FOOTNOTE>
 
Başqa bir ayədə isə buyurulur: 
“Əhdə vəfa edin. Çünki [insan] əhd 
barəsində qiyamət günü sual-cavab 
olunacaqdır.”
<FOOTNOTE>
 
Peyğəmbər (s), əhd-peymanın 
pozulmasının nifaq və qarşıdurmaya səbəb 
olduğunu bildirərək buyurur: 
"Dörd xüsusiyyətə yiyələnən şəxslər 
münafiq və ikiüzlü olarlar , onlardan biri də 
bağlanılan əhd-peymana qarşı çıxıb onu 
pozmaqdır. "
<FOOTNOTE>
 
Əli (ə), Malik Əştərə etdiyi tövsiyələrdən 
birində buyurur: "Xeyirxah iş gördükdə heç 
vaxt camaata minnət qoyma və gördüyün işi 
böyük hesab etmə, verdiyin vədə qarşı da 
çıxma. Çünki, minnət xeyirxahlığı məhv edib 
 207 
aradan aparır, görülən işləri böyük hesab 
edib öyünmək həqiqət nurunu söndürür, əhd-
peymana qarşı çıxmaq isə Allahın və 
camaatın qəzəbinə səbəb olur.  
Peyğəmbərdən (s) nəql olmuş başqa bir 
hədisdə deyilir: 
"Əhdə vəfa və düzlük bir-birləri ilə sıx 
əlaqəli və ayrılmazdırlar. Hələ bu vaxta 
qədər əhdə vəfadan möhkəm və etibarlı bir 
şey görmədim. "
<FOOTNOTE>
 
Uşaqların təlim-tərbiyəsinə xüsusi diqqət 
yetirən müqəddəs İslam dini valideynlərin öz 
övladlarının müqabilində üzərlərinə düşən 
əxlaqi vəzifələri çox gözəl tərzdə açıqlayır. 
Əxlaqi dəyərlərə yiyələnməyən və verdikləri 
sözün üzərində durmayan valideynlər öz 
övladlarını gözəl əxlaqi xüsusiyyətlərlə 
tərbiyə edə bilməzlər. Çünki görülən işlərin 
qoyduğu təsir adətən xəbərdarlıq və deyilən 
sözlərdən daha güclü olur. Peyğəmbər (s), 
uşaqlara vədə verib ona əməl etməyən 
valideynlərə ciddi xəbərdarlıq edərək 
buyurur:  
"İnsan verdiyi vədə əməl etməli və ondan 
boyun qaçırmamalıdır. " 
Doktor Alend deyir: 
 208 
"Günbəgün oğurluğa qurşanan on altı yaşlı 
oğlan uşağının müalicəsi mənə tapşırıldı. 
Məlum oldu ki, yeddi, ya səkkiz yaşı olduqda 
atası onu oyuncaqlarından birini dövlətli bir 
zadəganın qızına verməyə vadar edir. Həmin 
bu oyuncağı isə o bir neçə ay intizarında 
olduqdan sonra mükafat olaraq əldə edə 
bilmişdi. Atası onu oyuncağı başqasına 
verməyə vadar edərkən söz verir ki, əvəzində 
onun üçün başqa bir oyuncaq alsın. Lakin 
səhlənkarlıq üzündən oyuncaq almağı unudub 
verdiyi vədə əməl etmir.  
Uşaq ümidini itirib günlərin birində 
anasının çantasından bir konfet oğurlayır. 
Mənə təhvil verildiyi gün isə qapı-pəncərəni 
qırıb oğurluq etmişdi. Onu düz yola gətirmək 
bir o qədər də çətin deyildi və mən onu islah 
edib düz yola gətirməyə nail oldum. Onun 
oğurluğa qurşanmasına səbəb bir sıra 
psixoloji səhvlərə yol verən valideynləri 
olmuşdu. Əgər bu beləcə davam etsəydi, 
bəlkə də uşaq böyüdükdə böyük cinayətkara 
çevriləcəkdi.” 
Əli (ə), dost və yoldaşlarla necə davranmaq 
lazım olduğu haqda buyurur: 
 209 
"Dostluğa seçdiyiniz şəxslərə qarşı səmimi 
və vəfadar olun. "
<FOOTNOTE>
 
O kəslər dostluğa layiqdirlər ki, gözəl 
əxlaqi xüsusiyyətlərə yiyələnmiş olsunlar və 
insan onlarla sevinc və kədərini bölüşdürə 
bilsin.  
Peyğəmbər (s) buyurur: 
"Ən xoşbəxt insan o kəsdir ki, yüksək 
ruhiyyə və mənəviyyata yiyələnən şəxslərlə 
ünsiyyətdə olsun. Ünsiyyətdə olduğu şəxslərə 
qarşı haqsızlıq etməyən kəslər yalan 
danışmaz və bağladıqları əhd-peymanlara 
qarşı çıxmazlar. Comərd və son dərəcə 
insaflı olan bu şəxslər heç vaxt haqq-
ədalətdən uzaq düşməzlər. Yaxşı olar ki, 
insan bu kimi şəxslərlə ünsiyyətdə olsun. " 
Samuel Smaylz deyir: 
"Əgər yüksək əhval-ruhiyyəyə və gözəl 
əxlaqa malik olan şəxslərlə yaşayarsınızsa, 
vücudunuzda ruhunuzu və əxlaqınızı 
yüksəklərə ucaldan sirli bir qüvvə hiss 
edəcəksiniz. Sizdən daha təcrübəli, daha 
şüurlu və daha bacarıqlı şəxslərlə dostluq 
etməyiniz sizin üçün böyük bir tapıntıdır. 
Çünki, onlarla ünsiyyətdə olmaq insana yeni 
ruhiyyə bəxş edir. Həyat dərsi aldığımız bu 
 210 
şəxslər başqaları barədə yiyələndiyimiz 
yalnış fikirləri islah edərlər. Əgər əxlaq və 
mənəviyyat baxımından bizdən güclü 
olarlarsa, ünsiyyətdə olduqda onlardan 
mənəvi dayaq alıb öz ruhiyyəmizi də 
gücləndirmiş olarıq. Beləliklə, onlar hədəf və 
məqsədlərimizi ucaldıb bizə başqalarına da 
kömək etməyə yardım edirlər. Xeyirxah 
insanlarla ünsiyyətdə olmaq yaxşılıqlardan 
və xeyirxahlıqlardan meydana gəlir. Çünki, 
gözəl əxlaq daim nur tək ətrafındakılara işıq 
saçar. " 
Yuxarıda qeyd olunanları nəzərə alaraq 
belə bir qənaətə gəlmək olar ki, hər bir insan 
üzərinə düşən vəzifənin öhdəsindən 
məsuliyyətlə gəlməli və bağladığları əhd-
peymanlara sadiq qalmalıdır.  
<BASHLIQ1>ON DÖRDÜNCÜ 
FƏSİL</BASHLIQ1> 
<BASHLIQ2>XƏYANƏT</BASHLIQ2> 
<B>1-Ümumi etimadla, üzərimizə düşən 
vəzifələr arasında olan əlaqələr.  
2-Xəyanət və onun qoyduğu mənfi 
təsirlər.  
 211 
3-İslam xain insanları məhkum edir. 
</B> 
Ümumi etimad, sağlam və möhkəm bir 
cəmiyyət deməkdir. O cəmiyyəti xoşbəxt 
hesab etmək olar ki, cəmiyyət üzvləri 
arasında qarşılıqlı etimad hissi hökm sürmüş 
olsun. Lakin cəmiyyət üzvləri üzərlərinə 
düşən vəzifələrin nədən ibarət olduğunu 
bilmədikdə və başqalarının hüququna xəyanət 
etdikdə, həyat öz axarından çıxıb tənəzzülə 
uğrayır.  
Həyatın müxtəlif sahələrində hər bir 
cəmiyyət üzvünün üzərinə müəyyən vəzifələr 
düşür. Qarşılıqlı etimad hissinin həyatda öz 
əksini tapması üçün hər bir insan ağıl, fitrət 
və dinin onun üzərinə qoyduğu vəzifələri 
lazımi qaydada yerinə yetirməlidir. Bu 
vəzifələri ixtisara salmaq və ya yerinə 
yetirməmək olmaz. Üzərə düşən vəzifələrin 
öhdəsindən gəlməmək və onlara əhəmiyyət 
verməmək insanı ilk növbədə Allahın, sonra 
isə ictimaiyyətin qarşısında borclu və vəzifəli 
edir. İnsan istər-istəməz ictimai əlaqələr 
qurmağa və müştərək həyat tərzi sürməyə 
ehtiyac duyur. Qarşılıqlı əlaqələrdə də hüquqi 
məsələlər meydana gəldiyi üçün nəzm-
 212 
intizama riayət etmək üçün o bir sıra qanun 
və nizamnamələrə tabe olmağa məcbur olur. 
Beləliklə, insan belə bir həmrə’ylik və 
həmkarlıq nəticəsində bir sıra çətinliklərini 
aradan qaldırmış olur. Üzərə düşən 
vəzifələrin öhdəsindən gəlmək nə qədər çətin 
olsa da, bəşər daim səbirsizliklə səadət və 
asayişə nail olmağa cana atır. Bu istək onun 
təbii və fitri xislətlərindən irəli gəlir. Lakin 
unutmamalıyıq ki, xoşbəxtliyə yalnız üzərə 
düşən vəzifələrin öhdəsindən gəldikdən sonra 
nail olmaq olar.  
Necə deyərlər, "xoşbəxtlik, yerinə yetirilən 
vəzifələrin mükafatıdır. " Hər bir insanı 
başqalarının üzərinə düşən məsuliyyətlərdə 
şərik hesab etmək olar. Çünki, hər hansı bir 
şəxsin öz üzərinə düşən vəzifə və 
məsuliyyətlərdən boyun qaçırması istər-
istəməz başqalarının da tərzi-təfəkkürünə, 
rəftar və davranışlarına mənfi təsir göstərmiş 
olur.  
İctimaiyyətin səadət və xoşbəxtliyi fərdin 
xoşbəxtliyindən daha çox əhəmiyyət kəsb 
edir. Cəmiyyət üzvlərinin səadət və 
xoşbəxtliyinin əsasını təşkil edən də məhz 
ictimaiyyətin xoşbəxtliyidir. Başqalarının 
 213 
hüququna təcavüz daim ictimaiyyətin ədalət 
ruhu ilə müxalif olmuş və ümumi asayişin 
pozulmasına səbəb olmuşdur. Həyata, 
azadlığa və başqalarının şəxsiyyətinə hörmət 
hər bir insanın üzərinə düşən ən başlıca 
vəzifələrdən birini təşkil edir. Ruhu 
məsuliyyət hissi ilə ünsiyyətdə olan və 
özlərini cəmiyyət qarşısında borclu hesab 
edən şəxslər hamının etimadını qazanmaqla 
yanaşı, həyat müsabiqəsində daim qələbə 
çalırlar. Onlar başqalarının da rifah və 
xoşbəxtliklərini artırıb, onların inkişaf və 
tərəqqisində böyük rol oynayırlar.  
Samuel Smaylz deyir:  
"İnsanın üzərinə düşən vəzifələr, borc kimi 
əhəmiyyətli və mühümdür. Etimadsızlıq və 
əxlaqi böhrandan yaxa qurtarmaq istəyən 
şəxslər üzərlərinə düşən bu borcu 
ödəməlidirlər. Buna isə yalnız mütəmadi və 
ardı-arası kəsilməyən sə’y və ciddi 
addımlarla nail olmaq olar.  
Dünyaya qədəm qoyduğu ilk gündən onu 
tərk edəcəyi son anadək insanın ən başlıca 
vəzifəsi üzərinə düşən məsuliyyət və 
vəzifələrin öhdəsindən gəlməsidir. Güc və 
 214 
qüdrət olduğu hər bir yerdə məsuliyyət və 
vəzifə də vardır.  
Çünki, insan həm özünə, həm də 
başqalarına xeyir verən bir varlıqdır. Onun 
hər şeyə üstün gələn məsuliyyət hissini yalnız 
əqidə təsəvvür etmək olmaz. Bu insanın 
həyatını idarə edən bir növ qanun və 
nizamnamədir. Onun əlamətləri isə insanın 
rəftar və davranışlarında özünü büruzə verir. 
Məsuliyyət hissini bütün millətlər üçün ən 
böyük nemət hesab etmək və bu gözəl 
xüsusiyyətə malik olan bir millətin işıqlı 
gələcəyinə ümid bəsləmək olar. Belə bir 
ruhiyyədən məhrum olmuş və güzəranını eyş-
işrət içində keçirən millətin halına isə oturub 
ağlamalı və acınacaqlı aqibətinə heyfslənmək 
lazımdır. Çünki, təbiət qanununa əsasən, belə 
bir cəmiyyət gec, ya tez məhv olub aradan 
gedəcəkdir.  
<BASHLIQ3>XƏYANƏT VƏ ONUN 
QOYDUĞU MƏNFİ 
TƏSİRLƏR</BASHLIQ3> 
Fitnə-fəsadın müxtəlif amillər üzündən 
ictimaiyyətə mənfi təsir göstərdiyini heç cür 
inkar edə bilmərik. Lakin bir qədər dərindən 
 215 
diqqət yetirdikdə görürük ki, bütün bu 
bədbəxtçiliklərə səbəb olan ən başlıca 
amillərdən biri də məhz "xəyanət"dir. 
Təəssüf hissi ilə qeyd etmək lazımdır ki, 
xəyanət təfəkkür tərzinə və həyatın bir çox 
sahələrinə yol taparaq ictimaiyyəti ciddi 
təhlükə ilə üzləşdirir.  
Xəyanət, cəmiyyət üzvləri arasında olan 
dostluq və səmimiyyətə son qoyub onu özü 
ilə uçuruma doğru sürükləyir. Şəhvət hissi 
insanın vücudunda tüğyan etdikdə özünə 
orada yer edir və insan bu kimi hallarda ağıl 
və şüuruna arxalanmaq əvəzinə şeytani 
vəsvəsələrə uyub nadanlığa boyun əyməli 
olur. Hər bir insan yaşadığı mühitdə hər 
şeydən əvvəl başqalarının etimadını 
qazanmağa ehtiyac duyur. Hər hansı bir tacir 
və sənətkar xəyanətkar yollarla gəlir əldə 
edib, bir müddət öz çirkin işlərinin üstünü 
örtə bilər. Lakin bir gün həqiqətin üzəri açılar 
və ən qiymətli sərmayə olan etibar itər və 
bununla da onların şəxsiyyət və 
mənəviyyatına ağır zərbə vurulmuş olar.  
Xain insanlar daim iztirab və nigarançılıq 
hissi keçirərlər. Hər şeyə qarşı bədbin olar və 
mənfi münasibət bəsləyərlər. Bütün bunların 
 216 
səbəblərini isə onlar öz vücudlarında 
axtarmalıdırlar.  
Ümumi asayiş, əmin-amanlığın bərqərar 
olunmasından asılıdır və bu, heç kimdə şübhə 
doğurmu. Xəyanət nəticəsində cəmiyyətdə 
hökm sürən iztirab və nigarançılıq haqq-
ədaləti ayaqlar altına atır və bu bəlaya düçar 
olan hər bir millətin məhvinə səbəb olur. 
Bəli, əmin-amanlıq olmadığı bir yerdə nə 
azadlıqdan, nə dostluqdan, nə də qardaşlıq və 
səmimiyyətdən söz açmaq olar.  
Xəyanət heç bir məhdudiyyət bilmədən 
insanın gördüyü bütün işlərə şamil olur. 
Deyilən hər bir sözü, görülən hər bir işi 
araşdırdıqda görürük ki, onların hər birinin 
müəyyən həddi-hüdudu vardır və insan 
müəyyən olunmuş bu həddi aşdıqda xəyanət 
və haqsızlıq yoluna qədəm qoymuş olur.  
Dahi şəxslərdən biri övladına nəsihət 
edərək deyir:  
"Övladım, sən yoxsul ol, qoy başqaları 
gözlərinin qarşısında hiylə və xəyanətlə var-
dövlət sahibi olsunlar. Vəzifə və şan-şöhrətsiz 
yaşa, qoy başqaları biclik işlədərək şan-
şöhrət və vəzifə sahibi olsunlar. Ehtiyac 
 217 
içində yaşasan da qoy başqaları yaltaqlıqla 
öz məqsədlərinə çatsınlar.  
Başqaları böyük adamlarla ünsiyyətdə 
olmağa can atsalar da sən bu işdən uzaq ol, 
öz üzərinə iman və təqva əbasını sal. Başının 
ağarıb, ad-sanına zərrə qədər də olsun ləkə 
düşmədiyi zaman Allaha şükür et və 
arxayınlıqla ölümə təslim ol!" 
Sərmayəsi etimad, inam olan comərd 
insanlar daim şərəfli həyat sürər və onlara 
həvalə olunan əmanətlərə vəfadar olarlar. 
Həyatlarını əldə etdiyi təcrübələr əsasında 
quran bu şəxslər ömürlərini-günlərini beləcə 
keçirər və qədəm-qədəm irəliyə 
addımlayarlar.  
<BASHLIQ3>İSLAM XAİN İNSANLARI 
MƏHKUM EDİR</BASHLIQ3> 
Allah-taala, insanlar üçün bir sıra qanunlar 
müəyyən etmiş və əmanətə xəyanəi qadağan 
etmişdir. “Ənfal” surəsinin 27-ci ayəsində 
deyilir: 
<B> “Ey iman gətirənlər! Bilə-bilə Allaha, 
Onun peyğəmbərinə və aranızdakı 
əmanətlərə xəyanət etməyin.” 
 218 
“Nisa” surəsinin 58-ci ayəsində də deyilir: 
“Allah sizə əmanətləri öz sahiblərinə 
qaytarmağınızı və insanlar arasında hökm 
etdiyiniz zaman ədalətlə hökm verməyinizi 
əmr edir.” </B> 
Əli (ə) buyurur: 
<B>"Ən böyük xəyanət dostlara xəyanət 
və onlarla bağlanılan əhd-peymanları 
pozmaqdır." </B><FOOTNOTE> 
Başqa bir yerdə buyurur: 
"İnsanların ən pisi o kəsdir ki, əmanətə 
imanı olmasın və xəyanətdən çəkinməsin." 
"Xəyanətdən uzaq olun, çünki xəyanət ən 
pis günahlardandır və xain insanlar etdikləri 
xəyanətlərə görə cəhənnəm odunda yanarlar. 
" 
İmam Sadiq (ə) davamçılarına etdiyi 
tövsiyələrindən birində buyurur: 
"İstər əməli saleh olasınız, istərsə də 
günahkar, sizə iki şeyi tövsiyə edirəm; düz 
danışmağı və əmanətə vəfadar olmağınızı. 
"
<FOOTNOTE>
 
İslam özünün yüksək mənəvi proqramları 
ilə bütün insanları üzərlərinə düşən 
vəzifələrin öhdəsindən gəlmək üçün xoşbəxt 
 219 
və səadətlə dolu həyata dəvət etmiş və 
əmanətə vəfadar olmağa tövsiyə etmişdir.  
İmam Səccad (ə)-dan nəql olmuş 
hədislərdən birində deyilir: "Əmanətə vəfadar 
olmağınızı tövsiyə edirəm. And olsun 
Məhəmməd (s)-i peyğəmbərliyə göndərən 
Allaha! Əgər atam Hüseyn ibni Əli (ə)-ın 
qatili onu şəhid etdiyi qılıncı əmanət olaraq 
mənə versəydi, heç vaxt ona xəyanət 
etməzdim. " 
Xain insanlar İslamın nöqteyi-nəzərində o 
qədər məhkum olunur ki, birisi camaatın 
malına əl atdıqda şəri qanunlara əsasən 
oğurluq üstündə əlinin kəsilməsini və ya 
ümumi asayişi pozduqları üçün müvafiq 
qanunlar əsasında cəzalandırılmasını əmr 
etmişdir. Bütün bunlardan isə ən başlıca 
məqsəd məsuliyyət hissinin yaranması və 
sağlam əhval-ruhiyyəli bir cəmiyyətin 
meydana gəlməsidir. Görülən hər bir nalayiq 
və xoşagəlməz işlər insanın şəxsiyyət və 
mənəviyyatına ağır zərbə vurmaqla yanaşı, 
bu bəlaya düçar olan şəxslər elə bu dünyada 
onun ağır nəticələri ilə üzləşirlər.  
Peyğəmbər (s) buyurur: 
 220 
"Xoşagəlməz işlər görən şəxslər elə bu 
dünyada onun əvəzini görərlər. "
<FOOTNOTE>
 
Roskeyn deyir: 
"Buraxdığım hər bir səhv iş mənə qarşı 
çıxaraq şüur və düşüncəmə güc gəlir və məni 
səadət və xoşbəxtlikdən məhrum edir. Nə 
vaxtlarsa gördüyüm xeyirxah işlər isə əksinə 
olaraq hər zaman mənimlə olub, hədəf və 
məqsədlərimə çatmağa yaxından mənə kömək 
edir.  
Mexanika qanununda irəli sürülən "əks və 
əksül-əməlin bərabərlik qanunu" əxlaq 
elmində də öz həqiqi yerini tapır. Belə ki, 
insan xeyirxah işlər gördükdə onun layiqli 
mükafatını, xoşagəlməz işlər gördükdə də 
müvafiq cəzasını almış olur. Bir sözlə, 
görülən hər bir işin müvafiq əksül-əməli 
vardır və həmin tə’sirləri də həmin şəxslərə 
tabe olan və onların yoluna davam edənlərdə 
də icad edir." 
Əli (ə) buyurur: 
"Düzlük və əmanətə vəfadar olmaq imanın 
əlamətlərindəndir. "
<FOOTNOTE>
 
Başqa bir hədisdə buyurur: 
"Xəyanət, dinsizliyə və təqvanın az 
olmasına dəlalət edir. "
<FOOTNOTE>
 
 221 
İman, ruha nüfuz edə biləcək ən başlıca 
amil və onun ən gözəl qoruyucusudur. O, 
özünün heyrətedici qüdrəti ilə insanın 
gördüyü bütün işləri nəzarət altına alaraq 
fərdi və ictimai məsuliyyətləri onun 
vücudunda yenidən canlandırır və eyni 
zamanda ictimai pozğuntuluqların qarşısını 
alır. İman, ictimaiyyəti düzlüyə sövq edib 
xəyanət, nadanlıq və fitnə-fəsadın qarşısında 
böyük bir maneə yaradır. Bunun üçün də 
valideynin üzərinə düşən ən başlıca vəzifə 
övladının səadət və xoşbəxtliyini təmin edib 
bunun üçün lazımi addımlar atmasıdır. Buna 
nail olmaq üçün də ilk növbədə onların 
qəlblərində Allaha qarşı eşq yaratmalı və ən 
gözəl əxlaqi xüsusiyyətlərə yiyələnməyə 
kömək etməlidirlər.  
İmam Səccad (ə) buyurur: 
"Övladlarınızın üzərində böyük məsuliyyət 
daşıyırsınız. Onları ən gözəl əxalqi 
xüsusiyyətlərlə tərbiyə etməli, aləmləri 
yaradan o böyük Allaha doğru 
istiqamətləndirməli və Ona tabe olmağa 
kömək etməlisiniz. "
<FOOTNOTE>
 
Jilbert Ruben deyir: 
 222 
<B>"Bəlkə də bəziləri "Ədəb-ərkan yol 
getmək kimi heç bir istək və iradə olmadan 
insan üçün təbii hala çevrilir"-dedikdə 
qəzəblənib bundan narahat olsunlar. Bilmək 
lazımdır ki, ağıl insanın tərbiyəsinə kömək 
etmir. Başqa sözlə desək fikir və düşüncə 
yaranmazdan və onun əqli əlamətləri aşkar 
olmazdan, yəni vücuda gəlib hər şeyə hakim 
olmazdan əvvəl əxlaq şüurdan istifadə edir və 
heç vaxt ondan kömək almır. Bunun üçün də 
ana "böyüdükdə hər şeyi başa düşəcəkdir"-
dedikdə ürəyim uşağın halına yanır. Çünki o, 
uşaq vaxtı adət etmədiyi təlim-tərbiyəni 
gələcəkdə də ağıl və şüurla dərk edə 
bilməyəcəkdir. Deyə bilərik ki, ağıl və 
şüurumuz bizi zəlalətdə nicat verən həmişə 
fəal bir qüvvə və düz yola istiqamətləndirən 
ən gözəl vasitədir. Əxlaq bütün pisliklərin 
qarşısını alıb nəfsani istəklərlə mübarizə 
apardığı kimi, ixtilaf və düşmənçilikdən də 
daim uzaq olmağa çalışır. Əxlaq, insanı 
ictimai varlıq olmağa və eyni zamanda adət 
üzündən başqalarına etinasızlıq və yalnız 
özünə inam hissinin aradan getməsinə kömək 
edir. Ümumbəşəri bir məfhum olan əxlaq 
insanı ictimai xüsusiyyətə yiyələnməyə və 
 223 
onun zehninin açılmasına köməklik edir. 
"</B> 
Bu günlər xaincəsinə həyata keçirilən 
təcavüzlərin qarşısını almaq üçün son dərəcə 
ciddi tədbirlərin görülməsinə baxmayaraq, 
dəfələrlə insanların hüququ taptalanır və 
haqsızlıqlara yol verilir. Böyük hüquqi 
təşkilatların xəyanətkarlıqla apardıqları geniş 
miqyaslı mübarizələr də bir çox hallarda heç 
bir nəticə vermir və beləliklə, bu istiqamətdə 
atılan addımlar mənfi əksül-əməl verərək 
xəyanətkarlığın daha da genişlənməsinə 
səbəb olur.  
<BASHLIQ1>ON BEŞİNCİ 
FƏSİL</BASHLIQ1> 
<BASHLIQ2>XƏSİSLİK</BASHLIQ2> 
<B>1-Kömək və həmkarlıq.  
2-Xəsislik səmimiyyəti məhv edib aradan 
aparır.  
3-Din rəhbərlərinin buyruqlarına nəzər 
salaq. </B> 
İnsan, təbii quruluş baxımından 
özünəməxsus istedada malik olan bir 
varlıqdır və o, öz istedad və bacarıqlarını 
 224 
daha da inkişaf etdirmək üçün başqalarının 
səmimi kömək və yardımına ehtiyac duyur. 
Bu amil daim onun inkişaf və tərəqqisinə 
müsbət təsir göstərərək aparıcı rollardan 
birini oynamışdır.  
Yaradılış aləmi ictimai həyat üçün 
yaradılmış və fitri olaraq başqalarının 
qarşılaşdıqları çətinlikləri aradan qaldırmağa 
can atır.  
Dünyada baş verən bütün hadisələr və 
nəfsani istəklər insan üçün bir çox çətinliklər 
meydana gətirir və hər an onu xoşagəlməz 
hadisələrlə qarşı-qarşıya qoyur. Bir sözlə 
yaşadığı bu enişli-yoxuşlu dünyada 
çətinliklərini aradan qaldırmaq üçün heç vaxt 
başqalarından ehtiyacsız olmur. Məhz bu 
dəyişilməz qanun əsasında çətinliklərin 
aradan qaldırılması fərdin ixtiyarından xaric 
olub cəmiyyət üzvləri arasında bölünmüşdür. 
Fərdin göstərdiyi kömək az olsa da 
cəmiyyətin tərəqqisinə və çatışmızlıqların - 
qismən də olsa - aradan qalxmasına səbəb 
olur.  
Cəmiyyətin keçirdiyi hissləri hər bir insan 
özündə keçirdiyi üçün biz onu insan bədəninə 
bənzədə bilərik. Hər bir bədən müxtəlif 
 225 
orqanizmlərdən təşkil edilmiş və onların 
arasında insanın həyatını təmin edən sıx 
əlaqələr bərqərar olunduğu kimi, cəmiyyət də 
müxtəlif üzvlərdən ibarət olur. Hər bir 
cəmiyyətin də davam gətirməsi cəmiyyət 
üzvlərinin üzərlərinə düşən vəzifələrin nədən 
ibarət olduğunu bilib layiqincə onların 
öhdəsindən gəlmələrindən asılıdır. O, ictimai 
münasibətlərdən bəhrələnərək öz məsuliyyət 
və səlahiyyəti çərçivəsində maddi və mənəvi 
bacarıqlarından istifadə edib, onları 
ictimaiyyətin islah olunmasına sərf edir.  
Çətinlikləri aradan qaldırıb rifah və asayişə 
yalnız o zaman nail olmaq olar ki, həmrə’ylik 
və həmkarlıq hissi camaatın üzərinə hakim 
olmuş olsun. Çünki həyat, məhz həmrə’ylik 
və həmkarlıq nəticəsində canlanıb tərəqqiyə 
doğru hərəkət etməyə başlayır.  
<BASHLIQ3>XƏSİSLİK 
SƏMİMİYYƏTİ MƏHV EDİB ARADAN 
APARIR</BASHLIQ3> 
İnsanın ruhunun dərinliklərindən son 
dərəcə gözəl hisslər baş qaldırır. Elə bir 
səmimi hisslər ki, daim yardım və qarşılıqlı 
həmkarlığa səbəb olur. Yardım və kömək 
 226 
surətində təcəlli edən gözəl hisslər insanın 
ruh və təbiətinin ucalığından xəbər verir. 
İnsanı müşahidə etdiyi bədbəxtçiliklərdən 
cana gətirən və fədakarlıq etmək üçün 
güzəştə getməyə hazır edən və beləliklə 
başqalarının çətinliklərini ardan qaldırmaq 
üçün özünün şəxsi mənafeyinə göz 
yummasına səbəb olan da məhz keçirdiyi 
hisslərdir.  
Doktor Karl deyir: 
<B>"Güzəşt və fədakarlıq kimi heç bir şey 
tərəqqi və təkamülə, ruhun böyüklüyünə 
səbəb olmur. İnsansevərliyə, vətən sevgisinə 
və ya ideal hədəfə xatir həyat və şan-şöhrətə 
göz yummaq, könüllü olaraq qanlı-qadalı 
döyüş meydanına qədəm qoyan sıravi əsgərin 
fədakarlığına bənzəyir.  
Gözəllik və həqiqətdən agah olanlar bütün 
sə’yləri ilə Allaha doğru can atar və dünyada 
eşqin, ədalətin hakim olması üçün 
canlarından belə keçərlər. İnsanı ən yüksək 
zirvələrə çatdıran onun ağıl və şüuru deyil, 
keçirdiyi daxili hisslərdir.  
İnsanın psixologiyası çətinliklərlə 
mübarizə etməklə təkamülə doğru gedir və 
beləliklə, ağlın köməyi ilə onun özünü arxada 
 227 
qoyub yalnız eşqdən ibarət olur. Zülmət və 
qaranlıqı nuraniyyət ilə bitən bu yola isə 
hamı qədəm qoya bilər. "</B> 
Bəzən insanın vücudunda mehr və 
məhəbbəti məhv edib aradan aparan və onun 
bütün gözəl xüsusiyyətdən məhrum olmasına 
səbəb olan mənfur xüsusiyyət yaranır. Bu 
xüsusiyyətlərdən biri də "xəsislikdir". İnsani 
dəyərlərlə tam ziddiyyətlik təşkil edən bu 
xoşagəlməz xüsusiyyət tərzi-təfəkkür 
dairəsini məhdudlaşdırmaqla yanaşı insanı 
təhqir və tənqid qarşısında qoyub ümumi 
kütlənin nifrətinə səbəb olur. Ruhlarının 
dərinliklərinədək nüfuz etmiş belə bir tərzi-
təfəkkür daim maddiyyat çərçivəsində dövr 
edib sərvət və var-dövlət üzərində 
təmərküzləşir. Bunun üçün də azad fikir, 
əxlaqi-mənəvi dəyərlərdən və həqiqəti dərk 
etməkdən məhrum olurlar.  
Halbuki sərvət və var-dövlət yalnız maddi 
ehtiyacların aradan qaldırlmasına xidmət 
edir, sonra isə insanların rifah və asayişinə 
heç bir təsir göstərə bilməyib onların ağrı-
acılarını aradan qaldırmağa əsla qadir 
deyildir.  
 228 
Yoxsulluq və ehtiyac qorxusu xəsis 
insanların vücudunu bürüdüyü üçün heç vaxt 
qəm-qüssədən yaxa qurtara bilməzlər. Bunun 
üçün də rahatlıq və asayişin nə olduğunu 
bilməz və ixtiyarlarında olan şeylərin 
nigarançılığını çəkərlər.  
İngilis alimi Aveyburi deyir: 
<B>"Camaat sərvət arzulayır və ondan 
başqa heç bir şey istəmirlər. Sanki sərvət və 
var-dövlətdən başqa heç bir şey 
istənilməməlidir. Onlardan bir çoxu elm və 
agahlıqdan ləzzət aparmır və gecə-gündüz 
yəhudilər tək var-dövlət ardınca olub yuxu və 
rahatlığı özlərinə haram edərlər. Həyatı var-
dövlət üçün istəyənlər həqiqətdən uzaq 
düşmüşlər və bunun üçün də bilməyirlər ki, 
var-dövlət ləzzətin özü deyil, ləzzət almaq 
üçün bir vasitədir. Var-dövlət bizi maddi 
fəlakətdən qurtaran bir vasitədir. Yazıqlar 
olsun o kəslərə ki, ömürlərini-günlərini pul 
və var-dövlət yığmağa sərf edirlər. 
Həyatımızı sərvət və var-dövlət yolunda tələf 
etməməliyik. Var-dövləti ehtiyaclarımızı 
aradan qaldırmaq üçün istəməli, lakin 
özümüzü onun əsiri edib daim ardınca 
düşməməliyik. Yazıqlar olsun o kəslərə ki, 
 229 
yığdıqları var-dövlətdən iztirab və 
nigarançılıqdan savayı başqa heç bir şey əldə 
etmirlər. Ömürlərini var-dövlət yığmağa sərf 
edir və bu yolda bir çox çətinliklərlə 
üzləşməli olurlar. Əldə etdikləri var-
dövlətdən bəhrələnmək üçün gərək onlara 
başqa bir dünyada verilsin. Lakin əfsuslar 
olsun nə deyilən sözlər qayıdır, nə də ötüb 
keçən ömür!" </B> 
Var-dövlətlə xəsislik arasında sanki bir növ 
bağlılıq və əlaqə vardır. Belə ki, ictimai 
məsələlərə bir qədər dəqiq nəzər yetirdikdə 
bizə belə məlum olur ki, yoxsul təbəqəyə 
maddi yardım adətən cəmiyyətin orta 
səviyyəli təbəqəsi tərəfindən olunur.  
İmkanlı xəsis şəxslər daim məhrum 
təbəqəyə qarşı qərəzli mövqe tutub onlara kin 
bəsləyərlər. Onların məhrum təbəqəyə belə 
bir mənfi münasibət bəsləməsi bir çox 
hallarda onların sıxıntı və narazılıqlarına 
səbəb olur. Bu isə inkar olunmaz bir 
həqiqətdir. Varlı təbəqənin var-dövlət əldə 
etmək üçün ifrata vararaq insani dəyərlərdən 
uzaq düşüb başqalarının hüquqlarını 
taptalamalarının çox şahidi olmuşuq. Onlar 
nə qədər çox var-dövlət əldə etmək 
 230 
istəmişlərsə, ədalətsizlik və haqsızlıqlara da 
bir o qədər çox yol vermişlər. Sanki 
insansevərlik və mehr-məhəbbət hissi onların 
vücudunda məhv olub aradan getmişdir!  
İnsanın mənəvi tərəqqi və təkamülünə 
səbəb olan "səxavət" hissi onun vücudununun 
dərinliklərindən coşan insansevərlik, 
səmimiyyət və mehr-məhəbbətdən xəbər 
verir.  
Yüksək əhval-ruhiyyə və sabit tərzi-
təfəkkür həqiqi və azadlıqsevər insanın ən 
gözəl nişanələrindəndir. Bu xislət gözəl 
xüsusiyyətlər arasında özünəməxsus 
üstünlüyə malikdir. İllər, əsrlər ötüb 
keçməsinə baxmayaraq, tarixin zülmət 
səhifələrində Hatəm Tainin nurani siması 
hələ də işıq saçmaqdadır. Bəşəriyyət onun 
səxavətliyini daim xoş xatirələrlə xatırlayır 
və haqqında yalnız gözəl sözlər deyirlər.  
Səxavətlik və əliaçıqlıq yalnız o zaman öz 
həqiqi dəyərini tapır ki, insanın yeganə 
məqsədi Allaha yaxınlaşmaq olsun və 
başqalarının çətinliklərini Ona xatir aradan 
qaldırıb riyakarlıqdan uzaqlaşsın.  
 231 
<BASHLIQ3>DİN RƏHBƏRLƏRİNİN 
BUYRUQLARINA NƏZƏR 
SALAQ</BASHLIQ3> 
İctimai məsələlərə böyük diqqət yetirən 
müqəddəs İslam dini öz davamçılarına 
ictimai əlaqələri gücləndirməyi və təbəqələr 
arasında səmimiyyət və mehribançılığı daha 
da genişləndirməyi tövsiyə edir. Səxavətliyə 
sövq etməklə yanaşı xəsisliyi qətiyyətlə 
pisləyir və hər bir müsəlmana ondan uzaq 
olmağı əmr edir.  
İslam səmimiyyət və həmkarlıq ruhiyyəsini 
gücləndirməklə cəmiyyətin mehr-məhəbbət 
üzərində qurulmasına kömək edir. Heç bir 
imkanlı şəxsə ehtiyacı olan müsəlman bacı və 
qardaşlarına qarşı etinasız olmağa və bunun 
nəticəsində də onlarda xəsislik hissinin 
yaranmasına icazə vermir.  
Çünki xəsislik hissi bir çox hallarda 
(demək olar ki, hər zaman) imkanlı şəxslərin 
üzərlərinə düşən vəzifələrdən boyun 
qaçırmalarına səbəb olur.  
“Ali-İmran” surəsinin 180-cı ayəsində bu 
həqiqətə işarə olunaraq deyilir: 
 232 
<B> “Allah tərəfindən bəxş olunmuş mal-
dövləti sərf etməyə xəsislik edənlər heç də 
bunu özləri üçün xeyirli bilməsinlər. Xeyr, bu 
onlar üçün zərərlidir. Onların xəsislik 
etdikləri şey qiyamət günü boyunlarına 
dolanacaqdır. Göylərin və yerin mirası 
Allaha məxsusdur. Allah hər bir əməlinizdən 
xəbərdardır.” </B> 
Müsəlmanlar harada olurlarsa-olsunlar, hər 
zaman bir-birlərinə mehr-məhəbbət 
göstərməli və həyatlarını qarşılıqlı yardım və 
həmkarlıq əsasında qurmalıdırlar. Qəlbləri 
səmimiyyət və insansevərlik hissi ilə dolu 
olmalı, aralarında dostluq və qardaşlıqdan 
savayı heç bir şey hökm sürməməlidir. 
Xəsislik səmimiyyəti aradan apardığı üçün 
İslamın pak və müqəddəs ruhiyyəsi ilə tam 
ziddiyyətlik təşkil edir. 
Peyğəmbər (s) buyurur:  
"Xəsislik kimi heç bir şey İslamı əzmir. 
"
<FOOTNOTE>
 
Xəsislik elə bir mənfi xüsusiyyətdir ki, 
insanı asayiş və rahatlıqdan məhrum edir və 
onun ruhuna əzab və işkəncə verir.  
Peyğəmbər (s) bu haqda buyurur: 
 233 
"Xəsis insanlar hamıdan az rahatlıq və 
asayişdə olarlar. "
<FOOTNOTE>
 
Psixoloqlardan biri deyir: 
"Başqalarından qayğı gözləyən şəxslər 
daim özlərini danlar və gördükləri işlərdən 
narazı olarlar. Bunun üçün də bizlərdən bir 
çoxu başqalarının həyatına həsrətlə baxır və 
bir-birlərinə qarşı xəsislik edirlər. Bunun isə 
tutulan mövqeiyyət və var-dövlətlə heç bir 
əlaqəsi yoxdur. Bu xüsusiyyətə malik olan hər 
bir şəxs hansı şəraitdə olursa-olsun, 
başqalarının həyat tərzini müşahidə etdikdə 
həsəd hissi vücudunda baş qaldırıb tüğyan 
etməyə başlayır. Məsələn, gözəl ev və ailəsi 
olan bir şəxs yenə də hətta bütün bunlara 
malik olmayan yoldaşına belə, həsəd etməyə 
başlayır və öz-özünə deyir: 
Nə üçün o məndən yaxşı geyinib-
keçinməlidir? Ondan heç bir üstünlüyü 
olmadıqda isə deyir: Xoş halına ki, mənim tək 
çətinlik çəkmir, xoş halına ki, nə övladı var, 
nə var-dövləti, nə də vəzifəsi. Onlar daim 
özlərindən narazı olub həyatda uğur 
qazanmadıqlarından şikayətlənərlər həm 
özlərini danlayar, həm də başqalarına həsəd 
edərlər." 
 234 
Peyğəmbərin (s) buyruqlarından birində 
dünya malına bel bağlamayıb öz var-
dövlətlərindən ehtiyacı olanlara ehsan 
edənləri alqışlayaraq buyurur: 
"Allahın mərəhməti şamil olsun o kəslərə 
ki, az danışar və var-dövlətlərinin bir qismini 
ehtiyacı olanlara ehsan edərlər. "
<FOOTNOTE>
  
Başqa bir hədisdə buyurur: 
"Xəsislikdən uzaq olun, çünki xəsislik 
sizdən əvvəlkiləri həlak etmiş və onları bir-
birlərinin qanını töküb, haramı halal etməyə 
vadar etmişdir. "
<FOOTNOTE>
  
Əli (ə) buyurur: 
"Daim yoxsulluqdan qaçan bədbəxt 
xəsislərin yoxsulluğa doğru üz tutduqlarına 
təəccüb edirəm. Onlar hər zaman aradıqları 
var-dövlətləri axırda əldən verərlər dünyada 
yoxsullar tək yaşayarlar və axirətdə isə 
varlılar tək sorğu-sual olunarlar. "
<FOOTNOTE>
 
Aveyburi deyir: 
"İnsanlardan bəziləri zahirdə varlı, batində 
isə yoxsul olarlar. Onlar ixtiyarlarında olan 
var-dövlətin həqiqi sahibi olmayıb onu xərc 
etməyə qadir deyildirlər. Malları qızıl zəncir 
tək boyunlarına bağlanar və iztirabdan 
savayı heç bir şey əldə etməzlər. Belə 
 235 
olduqda da yığdıqları var-dövlət onların 
bədbəxtçiliyinə səbəb olar." 
Xəsislik elə bir ruhi xəstəlikdir ki, ona 
düçar olan şəxslər hətta öz övladlarını belə 
bir an rahat buraxmayıb onlara əzab-əziyyət 
verərlər. Əli (ə) buyurur: 
"Səxavətli insanı düşmənləri də sevər. 
Paxıl olduqda isə övladları da ona nifrət 
edər. "
<FOOTNOTE>
 
Başqa bir hədisdə buyurur: 
"Paxıllıq və hərisliyin əsası şəkk və 
etimadsızlıq üzərində qoyulmuşdur. 
"
<FOOTNOTE>
 
Doktor Farmer deyir: 
"Səxavət və müstəqillik başqalarına və 
özümüzə olan inam və etimaddan irəli gəlir. 
Bu iki xüsusiyyətin birləşməsi ictimai əxlaqın 
təkmilləşməsinə və insanların yaşadıqları 
cəmiyyətdən ləzzət almalarına səbəb olur. Nə 
qədər ki, onlar bir-birləri ilə birləşməyiblər, 
ictimai əxlaq təkmilləşməyib və ondan 
istifadə etmək olmaz." 
İmam Musa Cəfər (ə) səxavətin dəyər və 
üstünlüyünü belə açıqlayır: 
"Gözəl əxlaqlı, səxavətli insanlar Allahın 
pənahında olub, axırda cənnətə daxil olarlar. 
 236 
İnsanları haqqa hidayət edən elə bir 
peyğəmbər və ya onların elə bir davamçısı 
olmamışdır ki, səxavətli olmamış olsun. Bu 
gözəl xüsusiyyətə malik olmadan heç kim 
əməlisaleh insanların cərgəsinə daxil olmaz.  
Atam öz sağlığında daim mənə səxavətli 
olmağımı tövsiyə edərdi. "
<FOOTNOTE>
 
Döyüşlərdən birində müsəlmanlarla 
müşriklər qarşı-qarşıya durduqda Əli (ə), 
düşmən sərkərdələrindən biri ilə mübarizə 
apararkən həmin sərkərdə döyüş əsnasında 
ondan qılıncını ona bağışlamasını istəyir. Əli 
(ə) da onun bu xahişini yerinə yetirdikdə 
sərkərdə O həzrətin (ə) bu hərəkətindən 
heyrətə gəlib deyir: “Ey Əbu Talib oğlu! Belə 
təhlükəli vaxtda silahını düşmənə verib 
özünün silahsız qalmağına təccüb edirəm.” 
Əli (ə) cavabında buyurur: 
"Qılıncı, istəyini nəzərə alaraq sənə 
verdim, çünki hansı şəraitdə olursa-olsun 
kiminsə istəyinə rədd cavabı verməyi 
comərdlik və səxavətlikdən uzaq hesab 
edirəm. " Düşmən sərkərdəsi Əli (ə)-ın 
ruhunun əzəməti qarşısında qılıncını kənara 
qoyub diz çökür və elə oradaca şəhadət verib 
müsəlman olur.  
 237 
Xəsis insanlar hər şeydən əvvəl zehni 
rəhbərliyə ehtiyac duyurlar. Bundan məhrum 
olduqda isə ömrünün sonunadək maddiyyat 
və bədbəxtçilik girdabının əsirinə çevrilirlər.  
<BASHLIQ1>ON ALTINCI 
FƏSİL</BASHLIQ1> 
<BASHLIQ2>HƏRİSLİK</BASHLIQ2> 
<B>1-Həyat ehtiyaclarının 
araşdırılması.  
2-Həris insanları iki aləmin nemətləri 
belə doyurmaz.  
3-İslam orta mövqe tutur. </B> 
Bəşər bu dünyaya qədəm qoyduğu ilk 
gündən müxtəlif ehtiyaclar onu hər tərəfdən 
mühasirə etmişdir. Yemək, geyim, məskən və 
bu kimi şeylər hər bir insanın zəruri 
ehtiyaclarını təşkil edir. Onun həyatı hər 
şeydən əvvəl onlardan asılıdır. Bu kimi 
ehtiyacların qarşısını almaq və ya başqa bir 
şeylə əvəz etmək olmaz.  
İnsanın sayı-hesabı bilinməyən digər 
ehtiyacları isə zəruri olmaqla yanaşı daim 
dəyişilməkdə və zaman keçdikcə əvəz 
olmaqdadır. Bütün bu ehtiyaclarını aradan 
 238 
qaldırmaq onun üçün xam xəyaldan savayı 
bir şey deyildir. Hər bir insan ehtiyac 
duyduğu qədər var-dövlət toplayır və öz 
bacarığı çərçivəsində qarşılaşdığı çətinliklərlə 
mübarizə aparır. Həyat bütünlüklə 
maddiyyatdan asılı olduğu üçün istər-istəməz 
insan müxtəlif hisslər keçirməli olur. O, ağır 
məişət şəraiti ilə qarşılaşdıqda yoxsulluq və 
bacarıqsızlıq hissi keçirməyə başlayır. 
İstədiyini əldə edə bilmədiyini gördükdə isə 
çatışmazlıqlarını aradan qaldırmaq üçün 
müxtəlif tədbirlərə əl atıb üzləşdiyi 
böhrandan çıxış yolu axtarmağa başlayır. 
Digər tərəfdən də var-dövlət istəyi insanla 
ehtiyacları arasında sıx bağlılıq yaradır. Külli 
miqdarda var-dövlətə malik olduqda keçirdiyi 
qürur hissi onun bütün vücudunu bürüyüb 
sonsuz istək və arzular xəyalına dalmağa 
vadar edir. Həyat əsrarəngiz gözəlliklərlə 
doludur və hər bir insan ona öz dünyagörüşü 
ilə nəzər salır. Bunun isə ən başlıca səbəbi 
həmin dünya görüşlərinin və yiyələndikləri 
tərzi-təfəkkürün bir-birindən fərqli olmasıdır. 
Həyatın həqiqi mahiyyətini dərk etmək üçün 
hələ də insanların böyük bir hissəsi şüur və 
 239 
tərzi-təfəkkürlərin lazımi təkamül 
səviyyəsinə çatdırmamışdır.  
Bu həqiqəti dərk edib səadətə qovuşmaq 
üçün insan hər şeydən əvvəl özünü 
tanımalıdır, buna isə yalnız sağlam düşüncə 
və məntiqlə nail olmaq olar.  
İnsan nə üçün yaradıldığını bilməli, əldə 
etdiyi məlumatlar əsasında səadət və 
xoşbəxtlik yoluna qədəm qoymalı, 
ehtiyaclarını aradan qaldırmalı və nəhayət 
ruhi təkamülün qarşısını alan eyb və 
nöqsanlarını aradan qaldırmağa çalışmalıdır. 
İnsanın maddi imkanlardan istifadə edib 
başqalarından irəli düşməsi heç də onun 
zirəkliyindən xəbər vermir. Çünki, maddiyyat 
həyatın aparıcı rolunu oynamır və insan heç 
vaxt maddiyyata meyl edərək - iman və təqva 
sərhədlərini aşaraq - pozaraq ona dəyər verən 
gözəl insani xüsusiyyətlərdən uzaq 
düşməməlidir.  
Doktor Karl deyir: 
"Liberalizmin meydana gətirdiyi ideoloji 
bir mühitdə mənfəət tərzi-təfəkkürü hər 
tərəfdən bizi əhatə edib, var-dövləti 
nəzərimizdə ən başlıca amil kimi 
canlandırmağa başlamışdır. Həyatda əldə 
 240 
etdiyimiz nailiyyətlər pulla ölçülür. Bank, 
sənət və ticarətdə ardınca düşdüyümüz maddi 
mənfəət həyatda göstərdiyimiz digər 
fəaliyyətlərə də yol tapmışdır. İqtisadiyyat və 
maddiyyatı hər şeydən üstün tutan bir 
cəmiyyət əxlaqi dəyərlərə bir o qədər də 
əhəmiyyət vermir. Çünki, bunun üçün 
cəmiyyət hər şeydən əvvəl qanuna tabe 
olmalıdır. İnsan özünü yalnız iqtisadi 
fəaliyyətlərlə məhdudlaşdırdıqda isə təbii 
qanunlara tabe olmur. Əxlaq və 
mənəviyyatımız bizi həqiqətə qovuşdurur və 
bütün cismi və zehni fəaliyyətlərimizi onun 
əsasında idarə etməyə başlayır. Gözəl əxlaqi 
xüsusiyyətlərə yiyələnən şəxslər dayanmadan 
işləyən mühərrikə bənzəyirlər. Lakin 
təəssüflər olsun ki, bu günkü ictimaiyyətin 
çatışmazlıqları əxlaqi dəyərlərdən uzaq 
olmasıdır. " 
İnsanın qarşısına qoyduğu ən başlıca 
məqsəd və əldə etdiyi ən qiymətli sərmayə 
ruhi və mənəvi sərvətə nail olmasındadır. 
Ruh xəzinəsini mənəvi dəyərlərlə təmin edən 
şəxslər artıq dünya malına ehtiyac duymurlar. 
İnsan onların sayəsində ömrünün sonunadək 
bir növ ehtiyacsızlıq hissi keçirməyə başlayır. 
 241 
Belə bir xüsusiyyətə malik olan şəxslər heç 
vaxt öz şəxsiyyətlərini var-dövlətə satmırlar.  
<BASHLIQ3>HƏRİS İNSANLARI İKİ 
ALƏMİN NEMƏTLƏRİ BELƏ  
DOYURMAZ</BASHLIQ3> 
Hərislik, insanı sərvət və maddi mənafeyə 
vadar edən xoşagəlməz daxili bir 
xüsusiyyətdir ki, insanın sə’y və təfəkkürümü 
özünə tərəf çəkib ətrafında dövr etməyə vadar 
edir.  
Nəfsani istəklərdən meydana gələn və 
olduqca təhlükəli olan bu xislət insanın 
bədbəxtçiliyinə səbəb olur və hər zaman 
insanı xəyali bir səadət röyasına qərq edir. 
Nəticədə insan dünya malına o qədər bel 
bağlayır ki, hər şeyi unudub - hətta əxlaqi 
dəyərlərini belə - onun yolunda qurban 
verməyə hazır olur. Fəaliyyətini nə qədər 
artırırsa ehtiyac hissi də bir o qədər çoxalır və 
daha da dərinləşir.  
Şopen Hauer deyir: <B>"İnsanların pul və 
var-dövlətlə əlaqəli olan qənaət və istəkləri 
daimi dəyişiklərə məruz qalıb bir-birlərindən 
fərqli olduğu üçün, onların həddini-
hüdudunu təyin etmək olduqca çətindir. 
 242 
Onlardan bəziləri zəruri ehtiyaclarını ödəyən 
şeylərə qane olub heç nədən gileylənmir, 
bəziləri isə ehtiyaclarından qat-qat artıq var-
dövlətə yiyələnmələrinə baxmayaraq, 
istədiklərinə nail olmadıqları üçün yenə də 
həyatdan narazı olarlar. Deməli hər bir 
insanın özünəməxsus istək və arzuları vardır 
və o istəyinə çatdıqda son dərəcə razı və 
xoşhal olur. İstək və arzularına çatmaq üçün 
qarşısında hər hansı bir maneə gördükdə isə 
dərhal məyus olaraq ümidsizliyə qapılır. 
Varlıların sayı-hesabı bilinməyən var-dövləti 
yoxsulları bir o qədər də aldatmır. Külli 
miqdarda var-dövlətə sahib olmalarına 
baxmayaraq, başqalarının onlar kimi var-
dövlət sahibi olmalarına heç vaxt razı 
olmazlar. Şor su insanın susuzluğunu dəf 
etmədiyi kimi var-dövlət də çoxaldıqca insanı 
bir o qədər özünə cəlb edir və ondan əl 
çəkməməyə vadar edir. " </B> 
Belə bir tərzi-təfəkkür hər hansı bir millətin 
ruhiyyəsinə hakim olduqda ictimai həyat 
səhnəsində ədalət və əmin-amanlıq bərqərar 
olunmaq əvəzinə mübarizə meydanına 
çevrilib cəmiyyət üzvləri arasında böyük 
qarşıdurmalara səbəb olur. Məlum məsələdir 
 243 
ki, belə bir şəraitdə əxlaq və mənəviyyatdan 
da söhbət açmaq olmaz.  
Diqqət yetirmək lazımdır ki, həyatın 
müxtəlif sahələrindəki tərəqqi və təkamüllə 
pul pərəstlik arasında böyük bir fərq vardır. 
Bunun üçün də arada fasilə qoymalı və hər 
biri barədə ayrı-ayrılıqda söhbət açmaq 
lazımdır. Çünki, ictimai həyatda insanın 
tərəqqi və təkamülü üçün heç bir maneə 
yoxdur və o, fitri itedadının sayəsində irəliyə 
getməlidir. Adətən həris insanların 
göstərdikləri fəaliyyətlər ictimaiyyətin 
bədbəxtçiliyinə səbəb olur. Belə ki, onlar heç 
nəyi nəzərə almadan öz məqsədlərinə çatmaq 
və ehtiyaclarını aradan qaldırmaq üçün hətta 
başqalarının fəlakətinə belə razı olurlar. 
Bunun üçün də mümkün qədər çox mənafe 
əldə etmələrinə görə başqalarının gəlir 
mənbəyi olan bütün yerləri öz əllərinə keçirir 
və cəmiyyətdə yoxsulluq və iqtisadi böhranın 
meydana gəlməsinə səbəb olurlar.  
Camaat, var-dövləti bir çox şeylərin 
mənşəyi hesab edir və ona böyük əhəmiyyət 
verirlər. Halbuki, bir çox işlərin və olunan 
ixtiraların əsas səbəbkarı məhz az təminatlı 
yoxsul təbəqə olmuşdur.  
 244 
Adətən məişət və var-dövlət artıb 
genişləndikcə insanın çətinlikləri də artır və 
onu günaha aludə edir; Məsələn, irs və ya 
var-dövlət əldə edən cavan bir şəxs fəaliyyət 
göstərməyə can atmayıb bir çox hallarda 
günah və pozğunluğa üz tutur. O, öz 
vaxtından səmərəli istifadə edib elmə 
yiyələnmək əvəzinə, vaxtını eyş-işrət və 
faydasız işlərlə keçirir.  
Günlərin biri gənc tələbələrdən biri yunan 
alimi "Epiktetusun" yanına gəlir. Epiktetus 
onun saf niyyətli bir şəxs olmadığını görüb 
deyir: "Sən elm ardınca gəlməmisən və 
məqsədin yalnız mənim məslək və etiqadıma 
irad tutmaqdır. " Tələbə cavabında deyir: 
"Əgər sənin məslək və əqidənin ardınca 
düşərəmsə, sənin tək dilənərəm və nə qızıl-
gümüş qablarda yemək yeyər, nə də xidmətçi, 
mülk və var-dövlətə sahib olaram. " 
Epiktetus deyir: "Mən sənin dediklərinə 
malik olmaq istəmirəm, zahirdə yoxsul 
görünsəm də sən məndən də yoxsulsan. 
Mənimlə sənin aranda olan fərq bundan 
ibarətdir ki, mən heç kimin kömək və 
himayəsinə ehtiyac duymur və padşahın belə 
məndən razı olub-olmamasına məhəl 
 245 
qoymuram. Qızıl və gümüş qablar əvəzinə 
müstəqil və kimsəyə ehtiyac duymayan 
vicdana malikəm. Sən isə həmin qablardan  
istifadə etsən də heç bir sağlam əqidə və 
tərzi-təfəkkürə yiyələnmirsən. Mənim tərzi-
təfəkkürüm orada azad dolana biləcəyim 
geniş bir ölkə və xoşbəxtlik məkanıdır. Sən 
isə bu dünyadan iztirab və nigarançılıqdan 
savayı bir şey əldə edə bilməzsən. Sənin 
malik olduğun şeylər mənim nəzərimdə 
olduqca kiçik və əhəmiyyətsizdir. Malik 
olduğum şeylər isə mənim üçün dünyalar 
qədər böyük və əhəmiyyətlidir. Sənin istək və 
arzuların heç vaxt həyata keçməz, mənim 
istək və arzularım isə hər zaman həyata keçər 
və ondan xüsusi zövq alaram. "  
Sevinc və kədərin hər birinin insan 
ömrünün bir hissəsini təşkil etdiyi heç kimdə 
şübhə doğurmur və hər bir insan - istər varlı 
olsun, istərsə də yoxsul - bu hissləri özündə 
keçirib onlardan bəhrələnməli olur. Lakin 
sərvət və var-dövlətin ehtiyacdan daha çox 
olması heç vaxt onun xoşbəxtliyini təmin 
etmir.  
Məşhur yunan alimi Sokrat deyir: 
"İnsanlardan bəzilərinin nə var-dövlətləri 
 246 
var, nə də gözəl paltar və sarayları, lakin 
bütün bunlara baxmayaraq, varlılardan qat-
qat gözəl həyat tərzi keçirirlər. " 
Hərislik var-dövlətin əsirinə çevrilərək 
insanın boynuna görə görünməz bir zəncir 
keçirir. Bu xüsusiyyətə malik olan şəxs öz 
dayaz tərzi-təfəkkürünə təslim olub, 
ixtiyarında olan var-dövlətin özlərindən 
sonrakıların ehtiyaclarını ödəcəyini təsəvvür 
edər. Lakin yalnız o zaman səhvə yol 
verdiyini başa düşür ki, artıq ömür başa 
çatmış və xəbərdarlıq siqnalı verilmiş olur. 
Həmin an bir ömür yığdığı var-dövlətə 
həsrətlə nəzər salır və gözəl arzu və 
röyalarını özü ilə qəbir evinə aparır.  
<BASHLIQ3>İSLAM ORTA MÖVQE 
TUTUR</BASHLIQ3> 
İslam həyatın bütün sahələrində tərəqqi və 
irəliləyişin insanın fəaliyyətindən asılı 
olduğunu hesab edib, onu sə’y və fəaliyyətə 
sövq etməklə yanaşı, əbədi səadətdən 
məhrum edən və bədbəxçiliyə sürükləyən 
maddiyyata həddindən artıq aludə olub bel 
bağlamaqdan da çəkindirmişdir. İmam Baqir 
(ə) həris insanların həyatını bu ibarətlərlə 
 247 
bəyan edir: "Həris insanlar bu dünyada 
barama qurduna bənzəyərlər. Barama qurdu 
ətrafına ipək doladığı kimi onlar da 
ömürlərinin sonunadək var-dövlət yığmağa 
can atar və nəhayət özlərini oradaca məhv 
edərlər. "
<FOOTNOTE>
 
Peyğəmbər (s) buyurur: "Hərislikdən uzaq 
olun və bilin ki, sizdən əvvəlkilər hərislik 
nəticəsində həlak olmuş və bu xislət onları 
xəsisliyə, qohumluq əlaqələrini kəsməyə və 
xoşagəlməz işlərə vadar etmişdir. "
<FOOTNOTE>
 
Əli (ə) hərisliyin bədbəxtçiliyə səbəb 
olduğuna işarə edərək buyurur: 
"Hərislikdən uzaq olmağa çalışın. Çünki, 
hərislik hər zaman insanı fəlakət və 
bədbəxtçiliyə sürükləyir. "
<FOOTNOTE>
 
Doktor Marden deyir:  
"Həyatda var-dövlət heç də hər şey demək 
deyildir və həqiqi xoşbəxtlik var-dövlət 
yığmaqla əldə olunmaz. Lakin cavanlardan 
bir çoxu bu səhvə yol verir və belə hesab 
edirlər ki, həyatda ən mühüm şey sərvət və 
var-dövlətdir. Bunun üçün də ömürlərinin 
qiymətli vaxtlarını onun yolunda sərf edir və 
beləliklə, hər şeydən məhrum olurlar. Belə 
bir yanlış tərzi-təfəkkür bir çoxlarının 
 248 
bədbəxtçiliklərinə səbəb olan ən başlıca 
amillərdən biridir. Xoşbəxtliyi bahalı maşın 
və paltarlarda, saray və gəzintilərdə görüb 
onları əldə etmək üçün yorulmadan özümüzü 
oda-közə vururuq. Halbuki, bütün 
bədbəxtçiliklərə səbəb olan da məhz 
bunlardır.  
Var-dövlət əldə etmək üçün həyat sürmək 
və onu yeganə məbud hesab etmək olduqca 
səhv bir işdir. Bu, Bəni-İsrailin qızıldan 
buzov düzəldib ona pərəstiş etmələrinə 
bənzəyir. Əgər yanlış təsəvvürümüzdən əl 
çəkməyib onu səadətə çatmaq üçün yeganə 
vasitə hesab edəriksə, dəqiq bilməliyik ki, 
yolumuzu azmış və səadət və 
müvəffəqiyyətdən uzaq düşmüşük."  
Əli (ə) buyurur: 
"Həris insanlar hər zaman rüsvayçılığa 
düçar olar və heç vaxt bundan yaxa qurtara 
bilməzlər. "
<FOOTNOTE>
 
Fitrətlə sıx bağlılığı olan müqəddəs İslam 
dini istər maddi, istərsə də mənəvi 
məsələlərdə ifrata varmadan orta yolu seçmiş 
və öz davamçılarına bu yolun yolçusu olmağı 
tövsiyə edərək onların səadət və xoşbəxtliyini 
təmin edəcəyinə zəmanət vermişdir. İslam 
 249 
dininin davaçıları daha böyük məsələlərə 
diqqət yetirdikləri üçün güclü və 
məğlubedilməz əhval-ruhiyyəyə malik 
olarlar. Onlar həyat adlı mübarizə 
meydanında lazımi şəraitin yaranmadığını 
gördükdə heç vaxt irəliyə doğru getməz və 
özlərinin maddi çatışmazlıqlarını mənəvi 
ehtiyatları ilə ən gözəl tərzdə aradan 
qaldırarlar. Qəlblərindəki iman nuru onlara 
rahatlıq bəxş etdiyi üçün qarşılaşdıqları 
çətinliklər heç vaxt onları məyus və ümidsiz 
etməz.  
Qənaət elə bir xüsusiyyətdir ki, ona malik 
olan şəxslərə öz ehtiyaclarını təmin etməyə 
və çatışmazlıqlarını aradan qaldırmağa 
kömək edər. İnsan qənaət etməklə həyatı öz 
axarına salıb yersiz fəaliyyətləri ilə öz 
xoşbəxtliyinə xələl gətirməz. Qanuni yolla 
məişətini təmin etməsindən razı olar və belə 
bir həyat tərzi onu daha yüksək məqsədə 
çatmağa yaxından kömək edər. Bütün 
bunlarla yanaşı, yüksək insani dəyərlərdən 
bəhrələnər və qənaət etməklə var-dövlət 
sahibi olar. Çünki, batini razılığı əldə etməklə 
ehtiyacsızlıq hiss edirlər. Həqiqi sərvət və 
var-dövlət də məhz həmin bu ehtiyacsızlıq 
 250 
hissinə nail olmaqdır. Əli (ə) olduqca gözəl 
ibarətlərlə bu mətləbə işarə edərək buyurur: 
"Həqiqətən də ən zirək insan o kəsdir ki, 
başqalarından ümidsiz olmağı özü üçün ən 
böyük sərmayə hesab etsin, qənaət və təqvanı 
hər şeydən üstün tutub hərislik və 
tamahkarlıqdan uzaq olsun. Çünki, hərislik 
və tamahkarlıq yoxsulluq və ümidsizliklə 
bərabər, qənaət isə bacarıq və 
ehtiyacsızlıqladır. "
<FOOTNOTE>
 
Tamah və hərisliyin əsirinə çevrilən şəxslər 
cismani xəstəliklərə də düçar olarlar. Əli (ə) 
bu haqda buyurur:  
"Həris və tamahkar şəxslər müxtəlif ağrı və 
xəstəliklərə düçar olarlar."
<FOOTNOTE>
 
Doktor Marden deyir: 
"Hərislik və tamahkarlıqdan digər mənfi 
tərzi-təfəkkürlər də meydana gəlir və onlar 
tək cismə deyil, insanın ruhuna da mənfi təsir 
göstərir. Bu xüsusiyyətlərə malik olan şəxslər 
ruhi xəstə hesab olunarlar. Onlar həyatı bizə 
haram edər və öz axarından çıxarar ən gözəl 
insani xüsusiyyətləri məhv edib aradan 
apararlar. " 
 251 
"Hərsilik ruhu aludə, imanı məhv və insanı 
comərdlik kimi gözəl xüsusiyyətlərdən 
məhrum edir. "
<FOOTNOTE>
  
Peyğəmbər (s), hərisliyin bir çox 
bədbəxtçiliklərə səbəb olmasına işarə edərək 
buyurur: 
"Həris insanlar yeddi ciddi çətinliklə 
üzləşərlər. 1-Daimi ziyanverici düşüncələrlə. 
2-Sonu bilinməyən sə’y və çalışmalarla. 3-
Yalnız ölümlə başa çatan iztirab və 
nigarançılıqlarla (belə ki, onlar istirahət 
etdikləri zaman belə bundan yaxa qurtara 
bilməzlər). 4-Yaxa qurtara bilmədikləri 
qorxulu işlərlə. 5-Heç bir nəticə verməyən 
nigarançılıqlarla. 6-Məhşərdə edilən dəqiq 
sorğu-suallarla (belə olduqda onlara yalnız 
Allahın rəhmət və mərhəməti nicat verə 
bilər). 7-Qurtuluş yolları üzlərinə bağlı olan 
ağır əzab-əziyyətlərlə. "
<FOOTNOTE>
 
Qeyd olunan mənfi xüsusiyyətlərlə yanaşı 
hərislik insanı bir çox nalayiq işlərə də sövq 
edir.  
Əli (ə) bu haqda buyurur:  
"Hərislik, insanı pis və nalayiq işlərə vadar 
edir. "
<FOOTNOTE>
 
Başqa bir hədisdə buyurur: 
 252 
"Fitnə-fəsada üz tutmaq hərisliyin nəticə və 
səmərələrindəndir. "
<FOOTNOTE>
 
Jan Markvist deyir: 
"Oğruların ruhi mürəkkəblikləri, adətən 
digər cinayətkarlardan az olur. Onlar 
ixtiyarlarında olmayan şeyləri arzu edir və 
onu oğurlayırlar. Oğurluq da məhz 
hərislikdən meydana gəlir. Bazarda oğurluq 
edən və ya əmanət olaraq yanlarında qoyulan 
şeylərə xəyanət edərək onu ələ keçirən 
şəxslər əslində həmən şeylərin təsiri altına 
düşüb bunu hərislik üzündən edirlər. " 
Deyilənlərdən belə bir nəticəyə gəlmək 
olur ki, hərislik kimi qorxulu bir xəstəlik 
yalnız iman və təqva ilə müalicə oluna bilər. 
Batini razılığa yalnız və yalnız mənəviyyatı 
gücləndirməklə nail olmaq olar.  
<BASHLIQ1>ON YEDDİNCİ 
FƏSİL</BASHLIQ1> 
<BASHLIQ2>MÜCADİLƏ (DAVA-
DALAŞ) </BASHLIQ2> 
<B>1-İfrati özünüsevərlik.  
2-Mücadilədən nə kimi nəticələr əldə 
edirik? 
 253 
3-Din rəhbərlərinin buyruqlarına diqqət 
yetirməliyik. </B> 
Özünüsevərlik insanı sə’y və fəaliyyətlərə 
vadar edən onun daxili xüsusiyyətlərindəndir. 
İnsan daim özünü qorumağa çalışır və bunun 
üçün də ona təhlükə yaradan bütün daxili və 
xarici amillərdən uzaq olmağa can atır. Onun 
təkamül və tərəqqisinin bir hissəsinə səbəb 
olan da məhz bu daxili hissdir. Lakin həqiqi 
xoşbəxtlik yalnız o zaman təmin olunur ki, 
insan istər maddi, istərsə də mənəvi 
məsələlərdə ifrata yol verməyib təbii 
xüsusiyyətlərinin qarşısında diz çökməmiş 
olsun. Bunun üçün də bu nəfsani istəyi təmin 
edib onun sayəsində əxlaqi dəyərləri inkişaf 
etdirmək üçün insan düşünüb-daşınmaqda 
ifrata varmamalı və orta yolu seçməlidir. 
Çünki, insanı düz yola istiqamətləndirən və 
onun tüğyanının qarşısını alan, təbii xislət və 
xüsusiyyətləri deyil, ağıl və şüurudur. Bizi 
həqiqətdən agah edən və həqiqəti dərk etmək 
üçün bizə bəsirət gözü verən də məhz odur.  
"Özünüsevərlik" hissi öz adi halından çıxıb 
ifrata üz tutduqda insanın şüuru ciddi təhlükə 
ilə üzləşir, belə ki, o inkişafdan geri qalmaqla 
yanaşı, həqiqəti dərk etməkdən də məhrum 
 254 
olar. Belə bir ruhi xəstəliyə düçar olan şəxslər 
son nəticədə böyük bədbəxtçiliklərlə 
üzləşirlər və bütün bunlara səbəb olan da 
onların həddi aşaraq ifrata varmalarıdır.  
Hər bir insanın mənəvi yüksəliş və ya 
tənəzzülü birbaşa onun əxlaq və ruhiyyəsi ilə 
əlaqədardır. Əxlaqi çatışmazlıqlar həyatın 
bütün mərhələlərində özünü büruzə verir və 
insanın bir çox çətinliklərlə qarşılaşdırır.  
İnsanın imkan və bacarıq dairəsi, habelə 
ağıl və şüurundan bəhrələnmək lazım olan 
zəminələr nə qədər geniş olsa da, özünü 
sevərlik hissinə nəzarət kimi başqa heç bir 
şey onun üçün əhəmiyyətli və eyni halda 
çətin deyildir.  
 Bunun üçün də hər şeydən əvvəl bu 
məsələyə diqqət yetirilməli və ifrata yol 
verilməməlidir.  
Çünki, qürur və özünüsevərlik hissi həddini 
aşdıqda əxlaqi dəyərləri inkişaf etdirmək 
qeyri-mümkün olur və daxili nəzm 
olmadıqda da həyatda hər hansı bir 
müvəffəqiyyətə nail olmaq olduqca çətindir.  
 255 
<BASHLIQ3>MÜCADİLƏDƏN NƏ 
KİMİ NƏTİCƏLƏR ƏLDƏ EDİRİK? 
</BASHLIQ3> 
İctimai və əxlaqi müvəffəqiyyətləri 
tanımaq, rəftar və davranışlarımızı onun 
əsasında tənzim etmək bir sıra qanunlardan 
asılıdır. Hər bir insanın ictimai əlaqələrin 
bərqərar olunmasında ifa etdiyi rol və üzərinə 
düşən vəzifələri tanıması onun səadət və 
bədbəxtçiliyi ilə sıx əlaqəlidir.  
Hər bir insanın vücudunun dərinliklərində 
başqalarına qəlbi bağlılıq hissi vardır. Hamı 
düzlüyü sevir və təklikdən yaxa qurtarmağa 
can atır. Lakin nə qədər ki, insanlar ruhi 
saflıq və batini asayişə nail olmayıblar, 
nəinki başqaları ilə, hətta özləri ilə belə dil 
tapa bilməzlər. Sülh və həmkarlıq bütün 
fəaliyyətlərin əsasını təşkil edir. Başqalarının 
hüququna riayət səmimiyyət və ünsiyyətin 
bərqərar olunmasının ən başlıca şərtlərindən 
birini təşkil edir. İctimai əlaqələr də 
cəmiyyətdə yalnız belə bir şəraitdə uzun 
müddət davam gətirə bilər. Belə bir 
xüsusiyyətə malik olmayan şəxslər isə 
yaşadıqları cəmiyyətdə başqaları ilə səmimi 
 256 
dostluq münasibətləri bərqərar etməyə qadir 
olmazlar. Başqalarının narahatçılığına və 
münasibətlərin pozulmasına səbəb olan 
xüsusiyyətlərdən biri də "tərslik və 
inadkarlıqdır". Bu xüsusiyyətə malik olan 
şəxslər rəftar və davranışlarından agah olmaz 
və onlara böyük təsir göstərən amillərin 
nədən ibarət olduğunu bilməzlər. Lakin 
diqqət yetirmək lazımdır ki, ifratamiz 
"özünüsevərlik" hissi bu xüsusiyyətin 
meydana gəlməsinə səbəb olan ən başlıca 
amillərdən biridir.  
İnadkar şəxslər qürurlarını büruzə vermək 
üçün iştirak etdikləri məclislərdə yerli-yersiz 
nəzər verərək kiməsə kömək göstərmədən, 
heç bir əsası olmadan etirazlarını bildirər və 
məclis iştirakçılarının sözlərini kəsib onları 
yalançılıqda ittiham edərlər. Beləliklə onlar 
öz üstünlüklərini sübuta yetirməyə və bəzən 
də inadkarlıqlarını gizli saxlamağa çalışarlar.  
İnadkar şəxslər bu xüsusiyyətə malik 
olmaqla insafı əldən verər, başqalarının 
haqqını tapdamaqda və ədalətsizlikdə 
olduqca cəsur və qorxmaz olarlar. Əlbəttə 
belə bir əksül-əmələ göz yummaq olmaz. 
Çünki, şəxsiyyəti təhqir olunan şəxslər belə 
 257 
bir şəraitdə çarəsizlik üzündən əksül-əməl 
göstərməli olurlar və əldə etdikləri ilk 
fürsətdə onlardan intiqam almağa can atırlar. 
Belə bir xoşagəlməz xüsusiyyətin hər hansı 
bir millət arasında yayılması vahid tərzi-
təfəkkürün aradan getməsinə, ardı-arası 
kəsilməyən keşməkeşlərə səbəb olur. Vurulan 
zərərləri isə artıq heç bir şey ilə aradan 
qaldırmaq mümkün olmaur. 
Alimlərdən biri deyir:  
"Ağıl, zülmətdə insanın qarşısına işıq 
saçan və ona yol göstərərək çətinliklərini 
aradan qaldıran hidayət çırağıdır. Ağıl və 
şüurumuzun vasitəsilə əşyaların səbəb və 
mənşəyini və onların arasında bərqərar olan 
əlaqələri dərk etdikcə fəxr edirik. Lakin vay o 
gündən ki, həqiqəti zor gücünə və ya 
mücadilə ilə aşkara çıxarmaq istəyək. Çünki, 
münaqişə yolu ilə nəyəsə nail olmaq qeyri-
mümkündür. Yeganə müsbət cəhəti yalnız 
bundan ibarətdir ki, hər iki tərəfin buraxdığı 
səhvləri ortaya çıxarır. Lakin bununla biz 
başqalarının şüur və əqidəsini dəyişərək 
onları öz tərzi-təfəkkürümüzə tabe edə 
bilmirik."  
 258 
<BASHLIQ3>DİN RƏHBƏRLƏRİ 
BUYRUQLARINA DİQQƏT 
YETİRMƏLİYİK</BASHLIQ3> 
Həyatın bütün sahələrinə böyük diqqət 
yetirən İslam dini səadət, səmimiyyət və 
mehr-məhəbbətə səbəb olan bütün amilləri 
dəqiqliklə araşdırmış və heç nəyi nəzərdən 
qaçırmamışdır. İxtilaf və qarşıdurmalara, 
habelə dostluq və səmimiyyətin zəifləyib 
aradan getməsinə səbəb olan bütün amillər 
İslam dini tərəfindən qətiyyətlə pislənilmiş və 
din rəhbərləri öz davamçılarına mənəvi 
saflığa böyük diqqət yetirmələrini tövsiyə 
etmişlər.  
Peyğəmbər (s) buyurur: "Comərdliyin 
əlamətlərindən biri də budur ki, insan 
dostlarının etdikləri tövsiyələrə qulaq asıb 
onların dediklərinə əməl etsin. " 
İmam Baqir (ə) buyurur: "Şirindilliyi 
öyrədiyin kimi başqalarının dediklərinə qulaq 
asmağı da bacarın və heç vaxt onların 
sözlərini kəsməyin. " 
Peyğəmbər (s) və məsum imamlar öz 
davamçılarına mücadilə və münaqişələrdən 
 259 
uzaq olmağı, hətta həqiqəti dedikdə belə buna 
yol verməməyi tövsiyə etmişlər.  
İmam Sadiq (ə) buyurur: 
"İnsan haqlı olsa belə mücadilə və 
münaqişədən uzaq olmayınca təkamül 
mərhələsinə çatmaz. "
<FOOTNOTE>
 
Mücadilə və münaqişə meydanında heç 
kimi uğur qazanıb istəyinə nail ola 
bilməmişdir. İmam Hadi (ə) münaqişə yolu 
ilə başqalarına üstün olmağa can atan şəxslər 
barədə buyurur: "Mücadilə dostluq və 
səmimiyyəti məhv edib aradan aparır və 
qardaşlığa son qoyur. Aparılan mücadilə 
zahirdə müsabiqəyə bənzəyir və bu 
müsabiqələr bir çox hallarda əlaqələrin 
kəsilməsinə səbəb olur. " 
Deyl Karnegi deyir: 
"Hər iki tərəf özünü haqlı bildiyi bir halda, 
apardıqları on mübahisənin doqquzunda hər 
şeydən əl çəkib məclisi tərk edir. Belə bir 
mübarizə meydanında nə qalib var, nə də 
məğlub. Çünki, uduzanda uduzur, udanda 
necə? Çox sadə. Təsəvvür edin, son dərəcə 
əsəbi bir şəxsin qarşısında müqavimət 
göstərib onun haqsız olduğunu sübuta 
yetirirsiniz. Yaxşı sonra? Xoşhallıqla 
 260 
əllərinizi bir-birinə sürtür və bundan xüsusi 
zövq alırsınız. Amma bir anlığa fikirləşin ki, 
bu hərəkətinizlə onların şəxsiyyətinə ağır 
zərbə qəlblərinə də dağ vurmuş olursunuz. 
Mübahisə ilə kimisə qane etmək qeyri-
mümkündür. Ümümiyyətlə, bu iki şey 
arasında böyük fərq vardır və bu yolla 
camaatın tərzi-təfəkkürünə nüfuz etmək qeyri-
mümkündür.  
Meydana gələn anlaşılmazlıqlar mübahisə 
yolu ilə qaldırılmamalıdır. Bunun üçün 
düşünüb-daşınılmış tədbirlərə əl atılmalı və 
insan özünü qarşı tərəfin müqabilinin yerinə 
qoymağı bacarmalıdır. " 
Peyğəmbər (s) buyurur: 
"Mücadilədən uzaq olun, çox az hallarda 
bu yol ilə müsbət nəticə əldə etmək olur 
(çünki hər iki tərəf özünün haqlı olduğunu 
hesab edir) və bununla yanaşı kin və ədavət 
yaranır."  
Aveyburi deyir:  
"Adətən münaqişələr müsbət nəticə vermir. 
Belə ki, bir çox hallarda tərəflər həyəcana 
gəlir və öz fikirlərini tam əksinə çatdırırlar. 
Aparılan söhbətlər mübahisə xarakteri 
daşıyarsa hər iki tərəf bir-birləri ilə mülayim 
 261 
söhbət etsələr belə, yenə də heç bir müsbət 
nəticə əldə edə bilmirlər. Qarşı tərəfi nə qədər 
çox məğlub etməyə çalışarıqsa onlar da bizə 
qarşı bir o qədər kəskin mövqe tutarlar. 
Deyilən tünd sözlər həm dostluq əlaqələrinin 
pozulmasına, həm də başqalarını qane edə 
bilməməyimizə səbəb olur. " 
İnadkar şəxslər rahatlığının nə olduğunu 
bilməz və bu daxili hiss daim onlara əzab-
əziyyət verər.  
İmam Sadiq (ə) buyurur: 
"Münaqişədən uzaq olmağa çalışın. Çünki, 
münaqişə insanın fikir və düşüncəsini pərişan 
edib düşmənçiliklərə səbəb olur. " 
Deməli İslamın təlim və göstərişlərini 
həyata keçirməklə səmimiyyət və yüksək 
insani dəyərlərə nail ola bilərik. 
<FOOTNOTE>
 
 
