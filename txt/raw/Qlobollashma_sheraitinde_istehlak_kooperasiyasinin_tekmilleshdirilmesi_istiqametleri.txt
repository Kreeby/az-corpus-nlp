H.A.İSRAFİLOV 
 
 
 
 
 
 
 
 
 
 
 
QLOBALLAŞMA ŞƏRAİTİNDƏ 
İSTEHLAK KOOPERASİYASININ 
TƏKMİLLƏŞDİRİLMƏSİ 
İSTİQAMƏTLƏRİ 
 
 
 
 
 
 
 
 
 
 
 
 
 
Bakı - Elm - 2009 
 
 
 
 
 2
Elmi redaktor 
i.e.d., prof. Ş.H.Hacıyev 
 
 
Rəyçilər:   i.e.d., prof. E.M.Hacızadə 
i.e.d., prof. M.A.Əhmədov 
i.e.d., prof. İ.A.Kərimli 
 
 
İsrafilov H.A. 
Qloballaşma şəraitində istehlak kooperasiyasının təkmilləşdirilməsi 
istiqamətləri (monoqrafiya). - Bakı. «Elm», 2009. - ....... səh. 
 
ISBN 5-8066-1697-7 
 
Monoqrafiya dərinləşən qloballaşma şəraitində Azərbaycanda 
istehlak kooperasiyasının inkişaf problemlərinə həsr olunmuşdur. 
Əsərdə kooperasiyanın elmi-nəzəri əsasları, tarixi inkişaf 
mərhələləri, kooperativ fəaliyyətin forma və prinsipləri, kredit 
kooperasiyasının mahiyyəti və spesifik xüsusiyyətləri geniş təhlil 
olunmuş, istehlak kooperasiyasının fəaliyyətinin tənzimlənməsində 
dövlətin rolunun yüksəldilməsi və bu sferada çoxsəviyyəli sistemin 
formalaşması istiqamətləri və perspektiv inkişaf meyilləri müəyyən 
edilmişdir. 
İstehlak kooperasiyası mütəxəssisləri, elmi işçilər, koopera-
torlar, iqtisadçılar, ali məktəb tələbələri, həmçinin geniş oxucu 
kütləsi üçün nəzərdə tutulur. 
 
 
 
2009)07(655
0605010407

 
 
© «Elm» 
© H.İsrafilov 
 
 
 3
MÜNDƏRİCAT 
 
Giriş 06 
   
I Hissə. Kooperasiyanın elmi-nəzəri əsasları və təcrübi 
reallıqları 
  
I Fəsil. Kooperasiya münasibətlərinin təşəkkülü: elmi-nəzəri 
çərçivələr və tarixi inkişaf mərhələləri 
  
1.1. Kooperasiya münasibətləri və nəzəri konsepsiyanın 
təşəkkülü 14 
1.2. Kooperasiya təcrübəsinin elmi-nəzəri ümumiləşdirilməsi 23 
1.3. Kooperasiyanın inkişafının tarixi əsasları və mərhələləri 30 
1.4. Kooperasiyanın qloballaşma aspektləri 41 
  
II Fəsil. Kooperativ fəaliyyətin prinsipləri, formaları və 
xarakterik xüsusiyyətləri 
  
2.1. Kooperativ fəaliyyətin prinsipləri 48 
2.2. Kooperativ təsərrüfatçılığın əsas formaları və xarakterik 
xüsusiyyətləri 58 
2.3. İxtisaslaşma və kooperativ əmək bölgüsü 70 
2.4. Kooperativlərin formalaşmasının sosial-iqtisadi əsasları 78 
2.5. Kooperativ mülkiyyət və kooperasiya münasibətlərinin 
üstünlükləri 89 
2.6. Azərbaycan Mərkəzi Kooperativlər İttifaqı 
(«Azərittifaq») və onun milli kooperativ inteqrasiyada rolu 95 
  
III Fəsil. İstehlak kooperasiyasının təşkilati strukturu və 
fəaliyyət mexanizmləri 
  
3.1. İstehlak kooperasiyasının təşkilati strukturu və spesifik 
xüsusiyyətləri 105 
3.2. İstehlak kooperasiyasının idarə edilməsi və tənzimlənməsi 
mexanizmləri 115 
3.3. İstehlak kooperasiyasının səmərəlilik göstəriciləri sistemi 128 
  
 
 
 
 
 
 
 
 
 
 
 4
II Hissə. Aqrar sektorun maliyyələşdirilməsi və istehlak 
bazarının formalaşması amilləri 
  
IV Fəsil. Aqrar sektorun inkişafı və onun maliyyələşdirilməsi 
problemləri 
  
4.1. Kənd təsərrüfatının müasir vəziyyəti və onun inkişaf 
perspektivləri 140 
4.2. Kənd təsərrüfatının kreditləşdirilməsi və 
maliyyələşdirilməsi 147 
4.3. Aqrar sektorda maliyyə dayanıqlılığının artırılmasında 
kredit birliklərinin əhəmiyyəti 157 
4.4. «Aqrarkredit» Səhmdar Kredit Təşkilatının aqrar 
sektorun maliyyələşdirilməsində rolu 168 
4.5. Aqrar kredit təşkilatlarının fəaliyyətinin qiymətləndirilməsi 184 
  
V Fəsil. Kredit kooperativlərinin təsisatlandırılmasının zəruriliyi 
və inkişaf meyilləri 
  
5.1. Kredit kooperasiyasının mahiyyəti və spesifik xüsusiyyətləri 194 
5.2. Kredit kooperasiyasının təşkilati-iqtisadi aspektləri 202 
5.3. Kredit ittifaqları və onların kooperativ təsisatlandırmalarda 
əhəmiyyəti 208 
5.4. Bələdiyyələrin gəlirlərinin optimallaşdırılmasında kredit 
kooperativlərinin rolu 214 
 
  
VI Fəsil. İstehlak bazarının formalaşması xüsusiyyətləri 
  
6.1. İstehlak bazarının təşəkkülünün ümumi 
qanunauyğunluqları 222 
6.2. İstehlak bazarının funksional təyinatı və təsnifat əlamətləri 233 
6.3. İstehlakçılar və istehlak malları bazarının əlaqəsi 244 
6.4. İstehlak bazarının mövcud vəziyyətinin təhlili 258 
 
 
 
 
 
 
 
 
 
 
 
 
 
 
 
 
 
 5
III Hissə. Qloballaşma və kooperativ irəliləyiş  
  
VII Fəsil. Türkiyə respublikasinda kooperasiyanin inkişaf 
təcrübəsi  
  
7.1. Türkiyədə kooperasiyanın təşəkkülü və inkişaf mərhələləri 278 
7.2. Türkiyədə kooperasiyanın müasir vəziyyəti və 
qiymətləndirilməsi 289 
7.3. Qloballaşma şəraitində Türkiyədə kooperasiyanın inkişaf 
perspektivləri 304 
  
VIII Fəsil. Qloballaşma şəraitində istehlak kooperasiyası: 
problemlər və perspektivlər  
  
8.1. Qloballaşma meyilləri və kooperativ  
təsərrüfatçılıq sisteminin səmərəliliyi                                309 
8.2. İstehlak kooperasiyası müəssisələrinin qloballaşma 
şəraitinə adaptasiyası 317 
8.3. Qloballaşma şəraitində Azərbaycanda istehlak 
kooperasiyasının inkişafının prioritetləri 331 
8.4. Türk dünyası  ölkələri arasında kooperasiya əlaqələrinin 
inkişaf istiqamətləri 338 
8.5. Istehsal və maliyyə kooperativləri yeni inkişaf 
mərhələsində 344 
 
  
IV Hissə. İstehlak kooperasiyası və onun inkişaf perspektivləri 
  
IX Fəsil. Kooperaasiya və istehlak bazarının inkişaf istiqamətləri 
  
9.1. Azərbaycanın milli ticarət sisteminin formalaşması 
prosesinin əsas amilləri 353 
9.2. İstehlak bazarının təminatında emal sənayesinin rolu 366 
9.3. İstehlak kooperasiyasının ərzaq təhlükəsizliyinin 
təminatında əhəmiyyəti 373 
9.4. Transformasiya mərhələsində istehlak bazarının inkişaf 
problemləri 380 
9.5. Istehlak bazarının genişlənməsinə kooperasiyanın 
təsir effekti 387 
 
 
 
 6
X Fəsil. İstehlak kooperasiyasının inkişaf istiqamətləri 
  
10.1. İstehlak kooperasiyasının inkişafında dövlətin 
tənzimləyici rolunun yüksəldilməsi 395 
10.2. İstehlak kooperasiyası sferasında daxili auditin təşkili 
prinsipləri və fəaliyyət effektivliyi 410 
10.3. İstehlak kooperasiyasının çoxsəviyyəli sisteminin 
formalaşması istiqamətləri 415 
10.4.İstehlak kooperasiyasında maliyyə-iqtisadi münasibətlərin 
təkmilləşdirilməsi 425 
  
Nəticə və təkliflər 436 
  
Əlavələr 440 
  
İstifadə olunmuş ədəbiyyat 447 
  
Резюме 463 
  
Suммаry 465 
 
 7
İstəkli oğlum Elçinin 
əziz xatirəsinə ithaf olunur 
 
 
GİRİŞ 
 
Azərbayсanın dövlət müstəqilliyinin bərpası ölkədə milli 
mənafelərə uyğun iсtimai-siyasi, hüquqi-demokratik və sosial-
iqtisadi islahatların aparılmasını şərtləndirmişdir. Milli dövlət 
quruсuluğunu əsaslı olaraq, formalaşdıran bu islahatlar strate-
giyasında hərəkətveriсi, təşəbbüsçü və təminatçı funksiyanın 
yerinə yetirilməsi ümummilli lider Heydər Əliyevin öhdəsinə 
düşmüşdür. Ulu öndərin başladığı bu nəhəng işlər indi respub-
lika prezidenti İlham Əliyevin möhtəşəm fəaliyyəti ilə praqma-
tizmə əsaslanan yeni ahəng və məzmunda uğurla davam 
etdirilir. Ardıcıl və sistemli şəkildə atılan bütün bu addımlar 
ölkədə güclü iqtisadi potensialın yaradılmasına, dövlətin möh-
kəmləndirilməsinə, ictimai təhlükəsizlik və sabitlik şəraitində 
yaşamasına xidmət etmişdir. Enerji təhlükəsizliyi, regionların 
tarazlı inkişafı, yoxsulluğun azaldılması, işsizliyin aradan qal-
dırılması və ümumilikdə sosial-iqtisadi tərəqqi istiqamətində 
çox mühüm nailiyyətlər qazanılmışdır. Hazırda respublikamız 
iqtisadi inkişaf baxımından dünyanın lider dövlətinə çev-
rilmişdir və bu mövqe hər il möhkəmlənməkdədir. Görülən 
tədbirlər nəticəsində Azərbaycan iqtisadiyyatı son beş ildə 2,6 
dəfə artmış, adambaşına düşən gəlir 5500 ABŞ dollarına çat-
mışdır. Bunun nəticəsində 766 min yeni iş yeri açılmış, yoxsul-
luğun səviyyəsi kəskin azalaraq 49%-dən 13,2%-ə düşmüşdür. 
Həyata keçirilən bu transformasiya yönümlü dəyişikliklər iqti-
sadiyyatın əhəmiyyətli sahələrindən biri olan istehlak koope-
rasiyasını da əhatə etmiş və bu sferada əsaslı dəyişikliklərin 
yaranışına səbəb olmuşdur. İndi respublikada istehlak koopera-
siyasının inkişafı istiqamətində atılan addımlar bu sahədə daha 
mühüm nailiyyətlərin əldə edilməsinə şərait yaradacaqdır. 
 
 8
Kooperasiya haqqındakı daha dolğun gerçəkliklər belədir 
ki, o insanı istehsal, xidmət, ticarət və digər bu kimi sahələrin 
sahibkarı etməklə, onun yaradıcılıq imkanlarını aşkara çıxarır. 
Təsadüfi deyildir ki, məhz kooperasiya ölkələrdə əsaslı dərə-
cədə sosial-iqtisadi inkişafa təkan verərək, bir sıra neqativ 
halların qarşısını almağa şərait yaradır, əhalinin ərzağa, xalq is-
tehlakı mallarına, müxtəlif xidmətlərə olan tələbatının ödənil-
məsinin ən vacib amilinə çevrilir. Kooperasiya özünün fəaliy-
yət mexanizmi olan kooperativ hərəkatı vasitəsi ilə ölkənin 
iqtisadiyyatının müxtəlif sferalarını əlaqələndirir, təsərrüfat-
çılığın mühüm sahələrindən biri kimi, bazar iqtisadiyyatına 
uyğun gələn yeni iqtisadi təfəkkürün formalaşmasına zəmin 
olur. Müasir dövrdə genişlənən qloballaşma və dərinləşən libe-
ral iqtisadi proseslər kooperasiyanın sadə istehsal və xidmət 
sektorundakı fəaliyyətini gücləndirməklə yanaşı, onun elm, 
təhsil, mədəniyyət, informasiya vasitələri və hətta üstün texno-
logiyalar istehsalı sferalarına çıxışını təmin etmişdir. Artıq bir 
sıra inkişaf etmiş ölkələrdə kooperasiya məhsulunun ÜDM-də 
xüsusi çəkisi rəqabətqabiliyyətli güc nümayiş etdirməkdədir. 
XX əsrin əvvəllərindən Azərbaycanda yaranmış Koopera-
siya İnstitutu bütün yüzillik ərzində respublikanın dirçəlişində 
çox mühüm təsisatlardan biri olmuşdur. Sovetlər dönəmində 
Azərbaycan əhalisinin 2/3 hissəsinə müxtəlif ticarət, ictimai 
iaşə, tədarük və sair xidmətləri göstərən bu sahə respublikanın 
müvafiq istiqamətdə bütün dövriyyəsinin 30-35%-ni əhatə 
etmişdir. İttifaqın dağılması və yeni iqtisadi sistemə keçid 
şəraitində uzun illər mövcud əlaqələrin qırılması, ilkin dövr-
lərində kooperasiya mühitində böhranlı vəziyyət yaradaraq, 
onun rəqabətqabiliyyətliliyini zəiflətmış və bazar münasibət-
lərinə transformasiyasını ləngitmişdir. Bu gün də kooperasi-
yanın tam davamlı inkişaf zolağına keçidini söyləmək, hələ ki, 
tezdir. Araşdırmalar göstərir ki, bu sferada əsas aparıcı qurum-
lardan olan «Azərittifaq» bazar münasibətlərinə giriş pro-
sesində özünün əzəli potensialını xeyli itirdiyindən və resurs 
 
 9
bazası məhdudlaşdığından, həmçinin yeni assosiativ təsisat - 
Azərbaycan Kooperativ İttifaqı da bazar prinsiplərinə tam dol-
ğun cavab verən miqyaslı kooperasiya sistemi formalaşdırma-
dığından, respublikada kooperativ hərəkatının effektivliyi və 
sürəti, iqtisadi güc paralelliyi təşkil edən ölkələr fərqində zəif 
görüntülüdür. Sahəvi institusional mühiti və investisiya qoyu-
luşları məhdudluğu, bankların bu sferaya geniş maraq gös-
tərməməsi, təşviqati işlərin zəif təşkili və digər bu kimi səbəb-
lər istehlak kooperasiyasına, bütövlükdə kooperativ sektorun 
inkişafına mənfi təsir göstərir. Bütün bunların nəticəsidir ki, 
kooperativlər işini kifayət qədər səmərəli qurmamuş və bu 
baxımdan da digər analoji bazar iştirakçıları ilə müqayisədə 
yetərli rəqabətədavamlılıq əldə edə bilməmişlər. 
Lakin elmi-təhlili və iqtisadi əsaslandırmalar kooperasiya-
nın yeni güc toplumunda olduğuna yəqinlik verir. Dərk edilir 
ki, kifayət qədər potensiala malik təsisat kimi kooperasiya 
ölkədə gedən iqtisadi proseslərə yetərli təsiretmə iqtidarındadır. 
İstehlak və xidmətlər bazarının potensialının artırılmasında da 
onun rolu mühümdür. Buna görə də, bu əlahiddə mülkiyyət-
çilik sisteminin stimullaşdırılması istiqamətində hazırda ölkədə 
mühüm işlər görülür. Araşdırmalar göstərir ki, müvafiq institu-
sional və investisiya stimullaşdırmalarının daha da güclən-
diriləcəyi təqdirdə, respublikada yüksək çeviklik nümunəsi 
kooperasiyanın da real bazar ölkələrində olduğu kimi, yeni in-
kişaf mərhələsinə keçidi təmin ediləcəkdir. Bunun üçün ölkədə 
əhəmiyyətli iqtisadi resurs, sosial kapitallı yetərli kadr 
potensialı və müvafiq iqtisadi aktiv əhali kontingenti möv-
cuddur. Bu imkanlardan səmərəliliklə istifadə etməklə koope-
rativ sektorda hərtərəfli inkişafı təmin etmək, onun sistem tək-
milliyini gücləndirmək, bununla da bütövlükdə iqtisadi inkişafı 
daha da sürətləndirən nailiyyətlər qazanmaq olar. Kooperativ 
hərəkatın genişləndirilməsi əhaliyə göstərilən xidmətlər çeşi-
dinin və keyfiyyətinin artırılması ilə yanaşı, həm də bu xid-
mətləri təqdim etmə iqtidarlı insanların ölkədə gedən iqtisadi 
 
 10
proseslərə daha fəal cəlb olunmasına şərait yaradar. Bununla 
da, miqyaslı sərmayələr yatırmadan sənayedə, xidmət, maliyyə 
və aqrar sektorda yeni təsərrüfat birliklərinin formalaşması 
prosesi vüsətlənər, kooperasiya sistemi elm, təhsil, konsaltinq, 
informasiya-kommunikasiya texnologiyaları sferalarında da 
diversifikasiya olunaraq, alternativ istehlak və xidmət bazar-
larının təşəkkülünü reallığa çevirər. Nəticədə respublikada 
məhsul istehsalı və çeşidi genişlənər, ərzaq bolluğu artaraq, 
məşğulluğun mülayimləşdirilməsi və yoxsulluğun aradan qal-
dırılması istiqamətində əlavə imkanlar əldə edilər və ölkənin 
iqtisadi təhlükəsizliyi daha da möhkəmlənər. Bütün bunların 
əsaslı təminatı üçün mövcud sahəvi normativ-hüquqi bazanın 
genişləndirilməsi, kooperativ sektorda fəaliyyət göstərən insan-
lara dövlət qayğısının artırılması və müvafiq uzunmüddətli 
dövlət proqramlarının işlənib hazırlanması zəruri hesab olunur. 
Mühüm makroiqtisadi əhəmiyyət kəsb edən kompleksli məsə-
lələrin həlli üçün isə dərinləşən qloballaşma şəraitində koope-
rasiyanın inkişafına mane olan amillərin müəyyənləşdirilməsi, 
istehlak bazarında mövcud vəziyyətin qiymətləndirilməsi, bu 
istiqamətdə formalaşdırılacaq yeni strategiyanın elmi əsas-
larının işlənməsi və perspektivlərin təyin olunması çox mühüm 
şərtdir. Elə buna görə də, dərinləşən bazar iqtisadiyyatı və 
genişlənən qloballaşma şəraitində respublikada istehlak koope-
rasiyanın inkişaf problemlərinin və perspektivlərinin kompleks 
tədqiqi elmimiz qarşısında aktual səciyyə daşıyan bir məsələ 
kimi durur. Bu baxımdan da dərinləşən bazar iqtisadiyyatı 
şəraitində istehlak kooperasiyasının elmi-nəzəri əsaslarının, 
metodoloji və metodik aspektlərinin, kooperativ fəaliyyətin 
forma və prinsiplərinin təhlili, qloballaşma şəraitində koope-
rativ sistemin fəaliyyət səmərəliliyinin artırılmasında dövlətin 
tənzimləyici rolunun yüksəldilməsi və Azərbaycanda istehlak 
kooperasiyasının inkişafının əsas istiqamətlərinin müəyyənləş-
dirilməsi bizim monoqrafik tədqiqat mövzusunun işlənməsini 
şərtli etmişdir. 
 
 11
Monoqrafiya işlənilərkən ölkədə və ölkə xaricində yerinə 
yetirilmiş müvafiq istiqamətli tədqiqatlar bir araya gətirilmiş, 
mövcud problemin öyrənilmə səviyyəsi yenidən elmi-təhlil 
sferasında yenidən araşdırılmışdır. Kooperativ hərəkatı təşək-
külü və genişləndiyi dövrlərdə onun inkişaf qanunauyğunluqla-
rının öyrənilməsi, bu sferada əldə olunan təcrübi nailiyyətlərin 
sistemləşdirilməsi və elmi ümumiləşdirilməsi istiqamətində 
respublikada çox dəyərli tədqiqatlar yerinə yetirilmişdir. 
Ölkəmiz dövlət müstəqilliyini bərpa etdikdən sonra, digər sahə-
lərdə olduğu kimi, kooperasiya sferasında köklü dəyişikliklər 
baş vermiş, bu istiqamətdə aparılan tədqiqatların və elmi 
araşdırmaların miqyası genişlənmişdir. Xüsusi olaraq, istehlak 
kooperasiyasının və istehlak bazarının ümumi iqtisadi problem-
lərinin öyrənilməsi və tədqiqi sahəsində çox dəyərli tədqiqatlar 
yerinə yetirilmişdir. İstehlak kooperasiyasının və istehlak baza-
rının ayrı-ayrı seqmentlərinin inkişaf etdirilməsi ilə bağlı prob-
lemlərin tədqiqinə ölkənin iqtisadçı alimləri - Nadirov A.A., 
Səmədzadə Z.Ə., Nuriyev Ə.X., Əliyev A.Ə, Ələsgərov A.R., 
Məmmədov A.İ., Hacıyev Ş.H., Meybullayev M.X., Quliyev T.Ə., 
Ataşov B.X, Qaravəliyev Ə.Ə., Qasımov Ə.S., İsayev A.H., 
Sadıqov M.M., Salahov S.V., Feyzullabəyli İ.Ə, Əlirzayev Ə.Q., 
Qasımov Ə.C., Qarayev İ.Ş., Əhmədov M.A., Əhmədov İ.V., 
Balayev R.Ə., Həsənov R.T., Niftullayev V.M., Gənciyev G.Ə., 
Xəlilov H.A., Allahverdiyev H.B., Cəbrayılov Ş.A., İbrahimov İ.H., 
Manafov Q.N. Verdiyev Ə.Ç və başqaları əsərlərində müəyyən 
yer vermişlər [3-5, 14, 16, 21, 22, 24, 25, 28, 31, 41, 42, 48-50, 
52, 54-56, 58, 59, 61, 86, 96, 137]. Kooperasiya problemlərinin 
tədqiqi dünya alimləri tərəfindən də geniş elmi araşdırma 
predmetinə çevrilmişdir. Bu sahədə daha dəyərli elmi 
tədqiqatları dünya alimləri, xüsusən də türk və rus iqtisadçı 
elmi nəzəriyyəçiləri - Simon H, Mülayim Z.G, Koç. H, Kılıc E, 
Güvün S., Tuqan-Baranovski M.I., Çayanov A.V., Xeysin M.L., 
Binatov V.Q., Koroveynikov M.A., Kisilev V.İ., Denisov L.S., 
Vacurin V.V., Qonçarov V.D., Vaxitov K.İ, Buçayev Q.A., 
 
 12
Kraşeninnikov A.İ., Kovalenko N.Y., Makarenko A.P., 
Medvedova N.A., Nazarenko V.İ., Novoselov A.S., Oqloblin Y.S., 
Paxomov V.M., Pajitnov K.A., Petrikov A.V., Tkaç A.V., 
Xitskov I.F., Xudyakova Y.V., Serova E.V., Usaçev İ.Q, 
Skopina İ.V. və başqaları yerinə yetirmişlər [62, 64, 66, 69, 81, 
97, 102, 103, 110, 117, 121, 130, 132, 134, 144, 146, 156, 165, 
166, 168-171, 186, 187-9,-12,-18]. Bununla belə, vurğulan-
malıdır ki, kooperasiyanın, xüsusi ilə də istehlak koopera-
siyasının dərinləşən qloballaşma şəraitində və genişlənən bazar 
münasibətləri kontekstində inkişaf problemləri və perspektiv-
lərinin tədqiqi müasir zamanda kompleks şəkildə az tədqiq 
olunan elmi istiqamətlərdən biri kimi qalmaqdadır. Qlobal-
laşma və bazar münasibətləri sferasında istehlak kooperasiya-
sının problemlərinın təhlili və perspektivlərinin elmi təmina-
tının işlənib hazırlanması Azərbaycan Respublikasının iqtisa-
diyyatının dinamik inkişafının sürətləndirilməsi baxımından da 
mühüm əhəmiyyət kəsb edir. Bundan irəli gələrək mövcud təd-
qiqat işində qloballaşma və liberallaşma şəraitində, kompleks 
və sistemli yanaşmada istehlak kooperasiyasının problemləri, 
daha qabarıq formatda respublikada kooperasiya münasibətlə-
rinin genişləndirilməsi və onun effektivliyinin əsaslandırılması, 
istehlak bazarının genişləndirilməsi, bu istiqamətdə dövlətin 
vəzifələri, tənzimləyici rolu, kooperasiyanın ölkədəki iqtisadi 
artıma, regional inkişafa verəcəyi stimulların müəyyənləşdiril-
məsi və onun bilavasitə özünün dinamik inkişafını sürətlən-
dirən məsələlərin həll yolları və mexanizmləri elmi-təhlil möv-
zusuna çevrilmişdir. 
Butün bunlardan irəli gələrək də dərinləşən qloballaşma və 
bazar münasibətləri şəraitində Azərbaycanda istehlak koopera-
siyasının formalaşmasının prinsip və qanunauyğunluqları üzrə 
yeni elmi ümumiləşdirmələrin aparılması, istehlak bazarında 
məhsul bolluğunun artırılmasında və onun xaricdən asılılığının 
azaldılmasında, əhalinin həyat səviyyəsinin daha da yüksəlmə-
sində istehlak kooperasiyasının, ümumilikdə çoxprofilli koope-
 
 13
rativ təsisatlandırmaların rolunun aşkarlanması və qiymətlən-
dirilməsi, onun inkişaf perspektivlərinin müəyyənləşdiril-
məsinə dair elmi cəhətdən əsaslandırılmış nəzəri və praktikı 
əhəmiyyətli təklif və tövsiyələr hazırlanması monoqrafik təd-
qiqatın məqsədi kimi qarşıya qoyulmuşdur. Bu məqsədə nail 
olmaq üçün qloballaşma şəraitində və bazar münasibətləri 
sistemində istehlak kooperasiyasının yeri və rolunu bir daha 
müəyyənləşdirmək, kooperasiyanın nəzəri-metodoloji, tarixi 
əsaslarını, kooperativ fəaliyyətin forma və prinsiplərini tədqiq 
və təyin etmək, qiymətləndirmək, kredit kooperasiyasının 
mahiyyəti və spesifik xüsusiyyətlərini, onun təşkilati-iqtisadi 
aspektlərini öyrənmək, ölkədə istehlak kooperasiyasının inki-
şafı və formalaşmasının spesifik xüsusiyyətlərini aşkara çıxar-
maq, istehlak kooperasiyasının mövcud vəziyyətini dəyərlən-
dirmək və tənzimlənməsi istiqamətində əməli təkliflər irəli sür-
mək kimi vəzifələrin yerinə yetirilməsi nəzərdə tutulmuşdur. 
Monoqrafiyanın elmi və praktiki nəticəliyi, fərqləndirici 
elmi yeniliyi onunla bağlanılır ki, burada ilk dəfə olaraq 
qloballaşma və dərinləşən bazar münasibətləri şəraitində res-
publikada istehlak kooperasiyasının və istehlak bazarının 
müasir vəziyyəti təhlil edilərək, mövcud potensial imkanlar 
aşkar olunmuş, bazar özünütənzimləmə mexanizminin koope-
rasiyanın inkişafına təsiri, kooperativ sektorun səmərəli tən-
zimlənməsinin çevik iqtisadi mexanizmləri müəyyənləş-
dirilmiş, onun çoxsəviyyəli sisteminin formalaşmasının əsas 
amilləri təyin olunmuş, istehlak kooperasiyasının bazar, xidmət 
və digər subyektlərlə inteqrasiyasının prioritet istiqamətləri və 
habelə ölkədə kooperasiya münasibətlərinin təkmilləşdirilməsi 
yolları göstərilmişdir. 
Monoqrafiyanın elmi mükəmməlliyi və praktiki nəti-
cəliyinin dərinləşdirilməsi məqsədi ilə tədqiqat prosesində sis-
temli və kompleksli yanaşmada məntiqi, funksional, deduktiv 
metodlardan və ekspert qiymətləndirilməsindən, müqayisəli 
iqtisadi təhlil və müşahidə üsullarından, statistik qruplaşdırma, 
 
 14
sxemləşdirmə, qrafik illüstrasiya və digər iqtisadi təhlil alətləri 
və mexanizmlərindən istifadə olunmuşdur. Onun informasiya 
bazasının zənginləşdirilməsi üçün İqtisadi İnkişaf, Kənd 
Təsərrüfatı və Maliyyə Nazirliklərinin, Dövlət Statistika Ko-
mitəsinin, Azərittifaqın, Rusiya Federasiyası və keçmiş SSRİ-
nin kooperasiya sferasında iqtisadi-texniki göstəricilərini səciy-
yələndirən məlumatları və aidiyyətli təsərrüfat sübyektlərinin 
hesabatlarından, kooperativ bilgiləri təşfiq edən beynəlxalq 
təsisatların dövrü nəşrləri, statistik toplumlar və mühüm elmi 
ədəbiyyatlardan, internet şəbəkəsinin müvafiq vebsaytlarının 
informasiyalarından və eyni zamanda, müəllifin Türkiyə 
Respublikasının nüfuzlu dövlət və qeyri-hökumət təşkilatla-
rında keçdiyi elmi təcrübə əsasında topladığı material və 
məlumatlardan genişliklə istifadə olunmuşdur. 
 
 15
I HİSSƏ 
 
KOOPERASIYANIN ELMI-NƏZƏRI ƏSASLARI  
VƏ TƏCRÜBI REALLIQLARI 
 
I FƏSİL 
 
KOOPERASİYA MÜNASİBƏTLƏRİNİN TƏŞƏKKÜLÜ: 
ELMİ-NƏZƏRİ ÇƏRÇİVƏLƏR VƏ TARİXİ  
İNKİŞAF MƏRHƏLƏLƏRİ 
 
 
1.1. Kooperasiya münasibətləri və nəzəri konsepsiyanın 
təşəkkülü 
 
Latın mənşəli kooperasiya sözü birgə fəaliyyət, birgə tə-
sərrüfat təşəbbüslərinin reallaşdırılması, konkret olaraq təsər-
rüfat fəaliyyətinin həyata keçirilməsinin üsul və formaları kimi 
xarakterizə edilir. Digər tətəfdən, hər hansı iqtisadi fəaliyyət 
sahəsində insanların könüllü əsasda baş verən əməkdaşlığı 
iqtisadi ədəbiyyatda kooperasiya anlayışı ilə ifadə olunur. Odur 
ki, latınca əməkdaşlıq mənası verən kooperasiya - «fiziki 
şəxslərin kollektiv sahibkarlıq fəaliyyəti ilə məşğul olmaq 
məqsədilə könüllü üzvlük əsasında birləşməsi, birliyi» kimi 
təqdim edilir [7, 36, 62, 81, 96]. Bütövlükdə götürüldükdə, 
kooperasiya münasibətləri bu və ya digər fəaliyyətin həyata 
keçirilməsində ayrı-ayrı şəxslərin maraqlı olması və onların 
birgə iştirakı başa düşülür. İqtisadi ədəbiyyatlarda kooperasiya 
termini bir qayda olaraq iqtisadi münasibətlərin müxtəlif 
tiplərinin xarakteristikası məqsədilə də geniş miqyasda istifadə 
edilir. Əmək kooperasiyası ilk növbədə, əmək prosesinin 
prosesi olub mahiyyət etibarilə ayrı-ayı işçilərin bu və ya digər 
istehsal prosesində bilavasitə iştirak etməsi formasında təzahür 
edir. Əmək kooperasiyasından fərqli olaraq, istehsal koope-
rasiyası daha çox bu və ya digər fəaliyyətin nəticəsi formasında 
təzahür edir. İstehsal kooperasiyası bir qayda olaraq istehsalın 
 
 16
təşkilinin forması kimi xarakterizə olunur. İstehsal koope-
rasiyası eyni zamanda istehsalın iqtisadi cəhətdən xüsusiləş-
məsi kimi xarakterizə olunmaqla müəyyən məhsulun yaradıl-
ması və bazara çıxarılması zamanı birgə fəaliyyəti özündə əks 
etdirir [73, 134]. 
Kooperasiya ideyası XIX əsrdə cəmiyyətdə humanist və 
islahatçı cərəyanın nümayəndələri tərəfindən də geniş şəkildə 
araşdırılmışdır. Problemin araşdırılması ilə bağlı R.Ouen, 
Ş.Furye, U. Kinqa, N.Q.Şernişevskova, Q.Şulsed Beliç, F.Ray-
fayzinq, K.Marks və başqaları geniş tədqiqatlar aparmışlar. 
Adları çəkilən iqtisadçıların əsərlərində bütövlükdə koopera-
siya nəzəriyyəsinin bu və ya digər istiqamətləri formalaşmağa 
başlamışdır. İqtisadi ədəbiyyatlarda kooperasiyanın formalaş-
masının və inkişafının bu və ya digər tərəfləri ilə bağlı rus 
iqtisadçılarından A.İsayev, A.Şuprov, S.Parakapoviç, K.Pajit-
nov, V.F.Potomyans, M.İ.Tuqan-Baranovski, S.L.Maslov, 
A.A.Nikolayev, A.V.Çayanov, N.D.Kondratev və başqaları 
geniş miqyaslı tədqiqatlar aparmışlar [45, 113, 114, 119, 129, 
130, 146, 156, 168-171, 187-9,-12]. 
Kooperasiya sahəsində tarixi və nəzəri ədəbiyyatlarla tanış-
lıqdan məlum olur ki, ümumiyyətlə kooperasiya ideyası birgə 
fəaliyyət əsasında həyata keçirilən təsərrüfat proseslərinin məc-
musu kimi xarakterizə olunur. Tədqiqatlar göstərir ki, koope-
rasiya nəzəriyyəsi ilə bağlı problemin işlənməsi Qərbi Avropa 
ilə müqayisədə Rusiyada daha geniş köklərə malik olmuşdur. 
Kooperasiya hətta bazar iqtisadiyyatının kəskin şəkildə məh-
dudlaşdırıldığı keçmiş Sovetlər İttifaqında belə özünü bir təsər-
rüfat forması kimi qəbul etdirmişdir. Ümumiyyətlə götürdükdə, 
hal-hazırda iqtisadiyyatda kooperasiyanın demək olar ki, 
klassik məktəbi formalaşmışdır. Həmin məktəbdə kooperasiya 
münasibətlərinin ümumi nəzəriyyəsi işlənib hazırlanmış, 
kooperasiya münasibətləri sosial-iqtisadi mahiyyət etibarilə 
artıq sosial-iqtisadi proseslərin təşkilində və idarə olunmasında 
əhəmiyyətli rol oynamağa başlamışdır. XX əsrin sonu və XXI 
 
 17
əsrin əvvəllərindən etibarən iqtisadiyyatda baş verən qlobal-
laşma proseslərinə adekvat olaraq kooperasiya münasibətləri 
müstəqil və suveren şəkildə sosial-iqtisadi təzahür kimi özünü 
göstərməyə başlamışdır. Kooperasiya münasibətləri ictimai-
siyasi struktur kimi fəaliyyət göstərmiş və təsərrüfat fəaliy-
yətinin təşkilinin digər formalarından nəzərəçarpacaq dərəcədə 
fərqlənmişdir [36, 66, 80, 94, 108, 109]. 
Kooperasiya münasibətlərinin sosial-iqtisadi inkişafda rolu-
nun yüksəlməsinə adekvat olaraq, artıq iqtisadiyyatda koope-
rativ kapital formalaşmışdır ki, bu da nəticə etibarilə əmtəə 
istehsalçılarının və ticarət şəbəkələrinin kooperativ mənfəət 
əldə etməsinə gətirib çıxarmışdır. Məhz bu deyilənlərə müvafiq 
olaraq kooperasiya münasibətlərinin və bütövlükdə koopera-
tivlərin nəzəri aspektləri işlənib hazırlanmış, artıq kooperasiya 
hərəkatı təşkilati struktur kimi fəaliyyət göstərməyə baş-
lamışdır. 
Hal-hazırda kooperasiya nəzəriyyəsinin ən aparıcı problem-
lərindən biri kimi kooperativ müəssisələrin bütövlükdə iqtisadi 
münasibətləri sistemində yerinin müəyyənləşdirilməsi hesab 
olunur. Nəinki dövlətlə, hətta bazar təsərrüfatçılıq sisteminin 
mövcudluğunu tam mənası ilə ultra şəkildə qəbul edənlər belə 
razılaşmaqdadırlar ki, kooperasiya münasibətləri iqtisadi müna-
sibətlərdən və iqtisadiyyatın təşkilinin digər formalarından 
özünəməxsus xüsusiyyətləri ilə fərqlənirlər. 
Kooperasiya münasibətlərinin inkişafı və iqtisadiyyatda 
kifayət qədər iri həcmli kooperativ sektorun formalaşmasına və 
bunun müqabilində əldə edilən kooperativ mənfəətin və koope-
rativ kapitalın formalaşmasına müvafiq olaraq artıq koope-
rasiya strukturları iqtisadiyyatda kifayət qədər rəqabət aparmaq 
imkanlarına da malikdirlər. Hətta inzibati münasibətlər sis-
teminin hakim olduğu dövrdə belə kooperasiya münasibətləri 
bu və ya digər şəkildə əngəllərdən müdafiə olunmağı bacarmış 
və kifayət qədər inkişaf etmişdir. Qeyd etmək lazımdır ki, 
kooperasiya münasibətlərinin inkişafı ilə bağlı kifayət qədər iri 
 
 18
həcmli nəzəri araşdırmaların aparılmasına baxmayaraq, bu 
münasibətlərin yaradılması ilə bağlı prosesləri təkmil hesab et-
mək düzgün olmazdı. Bununla bilavasitə bağlıdır ki, kooperasiya 
münasibətlərinin həm nəzəri əsaslarının, həm də bu sahədə fəaliyyət 
proseslərini kifayət qədər uzunmüddətli hesab etmək düzgün 
olmazdı. Nəzərə almaq lazımdır ki, hal-hazırda cəmiyyətdə 
bazar iqtisadi münasibətlərinin dərinləşməsi və əhatə dairəsini 
genişləndirməkdə olan qloballaşma təsirləri ilə bağlı ictimai 
nəzəriyyənin özünün yekcins olmaması baxımından koope-
rasiya münasibətləri ilə bağlı kifayət qədər alternativ baxışlar 
və yanaşmalar da yaranmaqdadır. 
1917-ci il bolşevik inqilablarına Rusiya imperiyasında 
kooperasiya münasibətlərinin inkişafı sahəsində kifayət qədər 
nəzəri əsərlər formallaşmışdı. 1899-cu ildə Sankt-Peterburqda 
Rusiya İstehlakçılar Cəmiyyətinin fəaliyyəti ilə bağlı məlu-
matlar dərc olunmuş, 1908-ci ildə Rusiyada I Ümumrusiya 
Kooperativ Qurultayı keçirilmiş və onun məlumatları dərc 
edilmiş və 1913-cü ildə Kiyevdə Ümumrusiya Kooperasiya 
sərgisi keçirilmiş, 1914-cü ildə isə Moskvada İstehlak Cəmiy-
yətləri İttifaqının birillik məcmuəsi dərc olunmuşdur. Məhz 
bütün bunlar keçmiş ittifaq respublikalarında kooperasiya 
münasibətlərinin inkişafını şərtləndirən ən mühüm nəzəri bilgi 
kimi dəyərləndirilə bilər [96, 109, 110]. 
Bu araşdırmaları ümumiləşdirərək belə qənaətə gəlmək olar 
ki, kooperasiya münasibətlərinin formalaşması ilə bağlı nəzəri 
əsaslar XX əsrin sonlarında geniş inkişaf etmişdir. Belə ki, bu 
sahədə A.V.Merkulovun, M.L.Xeysinin, V.İ.Zelqeynin və 
başqalarının əsərlərində fundamentallığı ilə fərqlənən kifayət 
qədər yetərli araşdırmalar aparılmışdır. A.V.Merkulov öz araş-
dırmalarında kooperasiya münasibətlərini birgə təsərrüfat sub-
yekti kimi xarakterizə etməyə cəhd göstərmiş, bu zaman birliyə 
daxil olan təsərrüfat subyektlərinin iqtisadi müstəqilliyini ön 
plana çəkmişdir [119]. M.L.Xeysin öz əsərlərində kooperasiya 
münasibətlərinin tarixi aspektlərini təhlil edərək belə qənaətə 
gəlmişdir ki, ümumiyyətlə sosial-iqtisadi problemlərin möv-
 
 19
cudluğu bu və ya digər təsərrüfat subyektlərini birgə fəaliyyət 
göstərməyə məcbur etmişdir. Əslində kooperasiya münasibət-
lərinin yaranmasını şərtləndirən ən mühüm amil kimi 
cəmiyyətdə mövcud olan sosial-iqtisadi problemlər ön plana 
çəkilmişdir [165, 166]. Eyni zamanda V.İ.Zelqeyn kooperasiya 
münasibətlərinin formalaşmasının bazis prinsipi kimi istehlak 
cəmiyyətlərinin yaranmasını ön plana çəkmişdir. O, istehlak 
cəmiyyətlərinin yaranmasında əsas etibarilə xidmət sektorunun 
və tədarük sektorunun inkişaf etdirilməsini əsas amil kimi 
qiymətləndirmişdir [91]. 
Kooperasiya münasibətlərinin bu tarixi aspektlərini təhlil 
etdikdə belə qənaətə gəlmək olar ki, XX əsrin 20-ci illərindən 
etibarən kooperasiya münasibətləri ilə bağlı kifayət qədər geniş 
araşdırmalar aparılmışdır. Belə ki, kooperasiya münasibətləri-
nin elmi-nəzəri məsələlərinin araşdırılması ilə bağlı inqilabaqə-
dərki dövrdə A.İ.Xunikovanın, N.M.Konsarovun, L.M.Xinç-
qun, A.İ.Mininin, M.İ.Popovun, M.X.Konforanın, V.A.Sellar-
yusun, A.A.Bitsinxonun və digərlərinin elmi-nəzəri əsərlərini 
xüsusi dəyərləndirmək mümkündür [88, 110, 133, 143]. XX 
əsrin 20-ci illərindən etibarən isə artıq kooperasiya münasi-
bətləri ilə bağlı demək olar ki, klassik nəzəri proseslərin diq-
qətlə öyrənilməsi əsasında köhnə məktəbin müəlliflərinin fikir-
ləri qorunub saxlanılmaqla kifayət qədər yeni impulslar da 
yaranmağa başlamışdır. Belə ki, 1923-cü ildə S.M.Porokopoviç 
tərəfindən nəşr edilən «Rusiyada kredit kooperasiyası» adlı 
monoqrafiya bu sahədə demək olar ki, kooperasiya münasibət-
lərinin iqtisadiyyatın digər sahələrində də, əmtəə-pul münasi-
bətləri sferasında geniş inkişaf etdirilməsinin əsasını qoy-
muşdur [109, 187-9]. Bundan əlavə, 1926-cı ildə M.L.Xeysin 
tərəfindən dərc edilmiş «Rusiyada kooperasiyanın tarixi» adlı 
əsərində də kooperasiya münasibətlərinin tarixi aspektləri dərin 
şəkildə təhlil edilmişdir [166]. 1928-ci ildə S.L.Maslova tərə-
findən dərc edilmiş «Kənd təsərrüfatında kooperasiyanın 
iqtisadi əsasları» əsərində isə aqrar sahədə kooperasiya münasi-
 
 20
bətlərinin formalaşması, onun xüsusiyyətləri və ona təsir edən 
amillər geniş şəkildə araşdırılmışdır. Kooperasiya münasibətlə-
rinin elmi-nəzəri əsaslarının formalaşması ilə bağlı məsələlər 
M.S.Balabanovun və M.Y.Makerovun birgə əsərlərində kifayət 
qədər öz geniş əksini tapmışdır. Bu əsərlərdə istehlak 
kooperasiyasının tarixi məsələləri inqilabaqədərki dövrdə geniş 
araşdırılmışdır [109, 187-9]. 
XX əsrin əvvəllərindən etibarən kooperasiya münasibətləri 
artıq iqtisadiyyatın bütün sahələrində inkişaf etməyə başlamış-
dır. Bu baxımdan A.V.Çayanov kooperasiya münasibətlərinin 
kənd təsərrüfatında inkişaf xüsusiyyətlərini kifayət qədər geniş 
şəkildə araşdırmışdır. Kənddə kooperativ hərəkat problemini 
geniş şəkildə təhlil edən A.V.Çayanov demək olar ki, nəinki 
Rusiyanın quberniyalarında, eləcə də Belçika, Fransa, İsveçrə 
və digər Avropa ölkələrində kooperasiya münasibətlərinin 
formalaşması və inkişaf xüsusiyyətlərini araşdırmış, kənd 
təsərrüfatında kooperasiya hərəkatının inkişafına təsir edən 
amilləri geniş şəkildə tədqiq etmişdir. A.V.Çayanovun əsərlə-
rində əsas etibarilə kooperasiya münasibətlərinin təşkilati-
iqtisadi əsasları araşdırılmış və bütövlükdə dünya səviyyəsində 
bu proseslərin inkişafına təsir edən amilləri müəyyən etmişdir 
[168-171]. 
Ümumilikdə götürdükdə, yuxarıda adları çəkilən iqtisadçı 
alimlərin əsərlərində kooperasiya münasibətləri iqtisadi fikir 
tarixinin ən mühüm elementi və prioritet istiqaməti kimi dəyər-
ləndirilir və bütövlükdə həmin ideyalar artıq praktikada öz 
geniş əksini tapmaqdadır. Qeyd etmək lazımdır ki, A.V.Çaya-
novun ideyaları müasir iqtisadiyyatda 3 əsas aspektdə geniş 
şəkildə inkişaf etməkdədir. Bunlardan birincisi, kooperasiya 
münasibətləri sferasında qərarların qəbul edilməsi, ikincisi, 
kooperasiya sistemində məhsuldar qüvvələrin prioritet rol 
oynaması və ən nəhayət, üçüncüsü, kollektiv fəaliyyətin yarat-
dığı geniş imkanlarla bağlıdır. Bu baxımdan artıq müasir 
 
 21
iqtisadiyyatda kooperasiya münasibətlərinin müxtəlif forma və 
növləri geniş şəkildə yaradılmış və inkişaf etmişdir [168]. 
Aparılan araşdırmalar göstərir ki, kooperasiya münasibət-
ləri iqtisadiyyatın elə bir formasını özündə əks etdirir ki, bu-
rada iqtisadi sistemlər kooperasiya münasibətlərinin təbiətinə 
bioloji baxımdan təsir göstərə bilmirlər. Belə ki, sosialist iqti-
sadiyyatının mövcud olduğu uzun onilliklər ərzində koopera-
siya münasibətləri demək olar ki, sosialist ideyaları baxımından 
da qəbul edilən hesab edilirdi. Bütün bunlara baxmayaraq, 
kooperasiya münasibətləri sosialist təsərrüfatçılıq sistemində 
özünün bütün imkanlarını tam şəkildə aşkar büruzə verə 
bilmirdi. Belə ki, proletariatın banisi V.İ.Lenin kooperasiyanın 
inkişafının zəruriliyini əsaslandırarkən onu kənd təsərrüfatı ilə 
sənaye arasında ticarət əlaqələrinin formalaşmasında başlıca 
struktur kimi dəyərləndirmişdir. Bu isə, bütövlükdə koopera-
siya imkanlarını iqtisadiyyatın inkişafına təsirinin bu sektor-
larla məhdudlaşması deməkdir. Lakin bütün bunlara baxma-
yaraq, kooperasiyanın inkişafı ilə bağlı V.İ.Leninin fikirlərində 
kifayət qədər ikili meyil özünü büruzə verirdi. Bu onunla bağlı 
idi ki, kooperasiyanı sosializmin inkişafında mühüm rol oy-
nayan struktur kimi dəyərləndirsə də, bütövlükdə dövlət müəs-
sisələrini sosialist təsərrüfatçılıq sisteminin davamlı inkişafını 
səciyyələndirən başlıca struktur kimi xarakterizə edirdi. Eyni 
zamanda, V.İ.Lenin bir tərəfdən, kooperasiyanı dövlət müəs-
sisələrindən fərqli olaraq müstəqilliyə malik olan təsərrüfat 
strukturu kimi dəyərləndirsə də, digər tərəfdən, kooperativlərdə 
məhsulun istehsal vasitələrinin dövlət mülkiyyətində olduğunu 
iddia edirdi [44, 114]. 
Özəl kooperativlər müxtəlif təsərrüfat strukturu kimi fəaliy-
yət göstərməsi imkanlarını və onun inkişaf imkanlarına nəzəri 
baxımdan mənfi təsir göstərirdi. Bütün bunlara baxmayaraq, 
sosializm şəraitində təsərrüfatın təşkilinin kooperativ prin-
sipləri daha çox özfəaliyyət, özünüidarəetmə özəl təsərrüfatla-
 
 22
rında hər bir fiziki və hüquqi şəxsin şəxsi maddi iştirakı ilə 
səciyyələnirdi. 
Materialların təhlili əsaslandırır ki, XX əsrin 20-ci illə-
rindən etibarən bütövlükdə iqtisad elmində dünya səviyyəsində 
qəbul edilmiş elmi əsərlər işıq üzü görməyə başladı ki, bu da 
nəticə etibarilə kooperasiyanın inkişafının elmi-nəzəri əsas-
larının formalaşdırılmasında da mühüm rol oynamağa başladı. 
XX əsrin 30-cu illərinin əvvəllərindən etibarən ölkədə keçmiş 
SSRİ-nin iqtisadiyyatında inzibati-amirlik metodları üstünlük 
təşkil etdi ki, bütün bunlar da iqtisad elminin formalaşmasında 
ideoloji xarakterin daha da genişlənməsinə gətirib çıxardı. Belə 
ki, artıq həmin dövrdə iqtisad elmi daha çox inzibati sistemin 
idarəsinə uyğun olaraq bütün proseslərin şərhçisi funksiyalarını 
yerinə yetirirdi. Bunun nəticəsi idi ki, artıq XX əsrin 30-cu 
illərində 20-ci illərindəki əsərlər dərc etdirilmir və onlar lazımi 
elmi qiymətini ala bilmirdi. Sosializm şəraitində kooperasiya 
münasibətlərinə həsr olunmuş V.İ.Leninin «Kooperasiya haq-
qında» əsəri bütövlükdə kooperasiya sisteminin inkişafı baxı-
mından daha çox təbliğat xarakteri daşımağa başladı. 
Ötən əsrin 20-ci illərinin ortalarından etibarən kooperasiya 
ilə bağlı nəzəri əsərlər bu sahədə toplanmış təcrübənin ümu-
miləşdirilməsi ilə yanaşı, eyni zamanda kooperasiyanın təsər-
rüfat forması kimi elmi cəhətdən əsaslandırılmasına da xidmət 
etmişdir. Rus tədqiqatçısı V.V.Kruqlovanın fikrincə, koope-
rasiya daha çox əmtəə və xidmətlər sahəsində iri miqyaslı 
istehsalla bərabər yaranıb, inkişaf etməyə başlamışdır. O, xırda 
əmtəə istehsalının transformasiya prosesində hakim mövqe 
tutaraq dövlət sektoruna uyğunlaşması istiqamətində fəaliyyət 
göstərən təsərrüfat forması kimi çıxış edir. Kooperasiya müna-
sibətlərinin formalaşması və inkişafı xırda əmtəə istehsalçı-
larının maddi-texniki resurslarla təchizatında da önəmli rol 
oynadığı da V.V.Kruqlovanın əsərlərində həmçinin xüsusi 
qeyd edilirdi. [104]. V.V.Kruqlovanın fikirlərinə münasibət bil-
dirərək qeyd etmək lazımdır ki, sosialist iqtisadiyyatı şəraitində 
 
 23
kooperasiya münasibətlərinin təşkilati strukturu kimi koope-
rativlərin formalaşması və inkişafı üçün zəruri olan iqtisadi 
mühit digər təsərrüfat strukturları, yəni dövlət strukturları ilə 
müqayisədə kifayət qədər fərqli olmuşdur. Bundan əlavə, 
kooperativ mülkiyyətin reallaşdırılmasının xarici mühit 
amilləri də kifayət qədər fərqli olmuşdur. Daha doğrusu, dövlət 
müəssisələri ilə müqayisədə kooperasiyanın inkişafı baxımın-
dan kifayət qədər əlverişli şərait yaradılmamışdır. Bütün 
bunlara baxmayaraq, kooperasiya münasibətlərinin kütləvi 
şəkildə inkişafını daha çox xammal tədarükü və eyni zamanda 
istehsal prosesinin maddi-texniki resurslarla təchizatı, ticarət və 
bu kimi sahələrdə özünü geniş şəkildə büruzə vermişdir. 
Bundan irəli gələrək müəyyən etmək olar ki, kooperasiya 
münasibətləri özünün davamlı şəkildə inkişafını və ümumiy-
yətlə rəqabətqabiliyyətini daha çox cəmiyyət üzvlərinin isteh-
lak maraqlarının və istehlak tələbatının ödənilməsi sahəsində 
göstərmişdir. 
Kooperasiya münasibətlərini geniş şəkildə tədqiq etmiş 
M.İ.Tuqan-Baranovskinin fikrincə, «Kooperativlər bir qrup 
insanların müəyyən maraqlarını özündə əks etdirən təsərrü-
fatçılığın təşkili formasıdır və kooperativ üzvlərinin hər birinin 
özünəməxsus xüsusi təsərrüfat maraqları mövcuddur ki, həmin 
maraqlar da bilavasitə mübadilə vasitəsilə reallaşdırılır» [156]. 
Kooperasiya problemlərini tədqiq edən digər bir rus alimi 
İ.N.Buzdalova görə isə, kooperativlər vətəndaşların onlara 
məxsus olan əmlak, müstəqillik və özünüidarəetmə və maliyyə-
ləşmə resurslarının bazasında birgə fəaliyyət məqsədilə həyata 
keçirdikləri ictimai təsərrüfat fəaliyyətini özündə əks etdirir. 
Kooperasiya, bütövlükdə götürdükdə, dünyəvi miqyasda 
fəaliyyət göstərən və öz fəaliyyətini əyani şəkildə təzahür 
etdirən unikal qurumdur. İ.N.Buzdalov hesab edirdi ki, koope-
rativlər fiziki şəxs statusunda formalaşan könüllü birliklərlə 
yanaşı, eyni zamanda iqtisadiyyatın müxtəlif sahələrində qar-
şılıqlı səmərəliliyi əsasında birgə fəaliyyət həyata keçirən 
 
 24
müəssisələri, hüquqi şəxsləri və fərdi istehsalçıları da əhatə 
edir [80]. 
Aparılan araşdırmaları ümumiləşdirərək belə qənaətə 
gəlmək olar ki, kooperasiya münasibətləri təşəkkülü baxımın-
dan zaman faktoru o qədər də önəmli rol oynamamışdır. İnkişaf 
etmiş ölkələrin təcrübəsi belə yəqinlik gətirir ki, kooperasiya 
münasibətləri xüsusilə iqtisadiyyatın deformasiyaya uğradığı 
şəraitdə onun sağlamlaşdırılması baxımından mühüm əhəmiy-
yət kəsb edir. Kooperasiya münasibətləri bundan əlavə, inhisar-
çılığın qarşısının alınmasında da əhəmiyyətli rol oynayır. 
Sosialist iqtisadiyyatındakı mövcud olan destruktiv tendensiya-
ları araşdıraraq isə belə qənaətə gəlmək olar ki, kooperasiya 
münasibətlərinin təşəkkülü həmin dövrdə dövlət inhisarının 
qarşısının alınmasında və dövlət və kooperasiya sektoru ara-
sında rəqabətin stimullaşdırılmasında əhəmiyyətli rol oyna-
mışdır. 
 
 
1.2. Kooperasiya təcrübəsinin elmi-nəzəri  
ümumiləşdirilməsi 
 
XX əsrin sonlarında cəmiyyətdə baş verən siyasi dəyişik-
liklər iqtisadi proseslərdən də yan keçməmişdir. Bir çox 
sahələrdə olduğu kimi, mülkiyyət münasibətlərində də köklü 
dəyişikliklər baş vermiş, hakim mövqe tutan dövlət mülkiyyəti 
özəlləşdirilərək müxtəlif təsərrüfatçılıq formaları yaradılmışdır. 
Təbii ki, bütün bunlar əmtəə istehsalçılarının sosial-iqtisadi və-
ziyyətinə, o cümlədən onların təsərrüfat mexanizminin motiva-
siyasına da öz təsirini göstərmişdir. Bazar mexanizminin for-
malaşması mahiyyət etibarilə iqtisadiyyatın sahə və ərazi 
kəsimlərində köklü islahatların həyata keçirilməsi ilə nəticələn-
mişdir. Bazar mexanizminə əsaslanan iqtisadi sistemin forma-
laşmasında transformasiya yönümlü dəyişikliklərin gedişində 
kooperasiya münasibətləri də əhəmiyyətli rol oynamışdır. 
Kooperasiya ictimai əmək bölgüsünün qanunauyğun nəticəsi 
 
 25
olub, bu münasibətlərin inkişafı prosesində yaranan təsərrüfat 
ukladının məcmusu kimi xarakterizə olunmağa başlanmışdır. 
Kooperasiya öz inkişafının tarixi dövrlərində təsərrüfat həya-
tına tam mənası ilə təsir göstərmiş və hazırda dünya miqya-
sında müxtəlif kooperativ forma və birliklərin geniş şəbəkələri 
formalaşmışdır. Uzun müddətli tarixi dövrdə bazar iqtisa-
diyyatının prinsipləri və qanunauyğunluqları əsasında iri əmtəə 
istehsalının təşkilində kooperasiya hərəkatı önəmli rol 
oynamışdır. 
Müasir dünyada kooperasiya hərəkatında planetin əksər 
əhalisi iştirak edir. Hazırda qlobal miqyasda 8 milyona yaxın 
fiziki şəxslərin yaratdığı kooperativlər mövcuddur ki, həmin 
kooperativlər də qarşılıqlı səmərəlilik prinsiplərinə əsaslanaraq 
birgə fəaliyyət həyata keçirir. Avropa Birliyi ölkələrində 
müxtəlif sahələrdə fəaliyyət göstərən kooperativlər əmək qabi-
liyyətli əhalinin 46%-ni, Skandinaviya ölkələrində isə əhalinin 
50%-dən çoxunu birləşdirir [103, 125]. 
Müasir şəraitdə təsərrüfat fəaliyyətinin kooperativ prinsip-
lərindən geniş istifadə proseslərini əngəlləyən mühüm cəhətlər 
də mövcuddur ki, bu amillərə də yeni iqtisadi sistemə keçid 
dövründə təsərrüfatçılıq formalarında daha çox kooperasiya 
konsepsiyasının nisbətən amorf xarakter daşıması şamil edilir. 
Bütün bunlar özünü transformasiya yönümlü dəyişikliklərin hə-
yata keçirildiyi postsovet ölkələrində daha çox göstərir. Ümu-
miyyətlə isə, inkişaf etmiş ölkələrin təcrübəsinə əsaslanaraq 
görərik ki, kooperasiya anlayışına müxtəlif yanaşmalar mövcud 
olsa da, o daha çox özünü iqtisadiyyatın aqrar sektorunda bü-
ruzə verir. Aqrar sahədə fəaliyyət göstərən təsərrüfatçılıq qu-
rumları birgə səylər nəticəsində, eyni zamanda maliyyə 
prinsipləri, maddi-texniki resurslarla təchizat və satışın təşkili 
sahəsində daha çox birgə fəaliyyət həyata keçirirlər. 
Hal-hazırda sosial-iqtisadi proseslərin qloballaşması ilə 
əlaqədar kooperasiya münasibətlərinin əhatə dairəsi və 
prinsiplərində də bəzi birmənalı qarşılanmayan məqamlar da 
 
 26
mövcuddur. Bu məqamlara ilk növbədə, kooperasiya münasi-
bətlərinin daha çox ictimailəşmə prinsipini və yaxud da əkskol-
lektivləşmə və əksmilliləşmə prosesini əhatə etdiyi məqamlar 
da kifayət qədər birmənalı qarşılanmır. Bundan əlavə, əmlakın 
bölünməzliyi və ümumi icma xarakteri daşıması baxımından 
kooperativlərin ictimai təsərrüfat olması ilə bağlı birmənalı 
qarşılanmayan məqamlar da kifayət qədərdir. Kooperativlərin 
bazar sahibkarlığına və mənfəətli fəaliyyətə xas olan prinsip-
lərə əsaslandığı da birmənalı qarşılanmır. İqtisadiyyatın aqrar 
sektorunda kənd təsərrüfatı kooperativlərinin fermer təsərrüfat-
ları ilə oxşar və fərqli cəhətləri də oxşar şəkildə müəyyən-
ləşdirilməmişdir. Təbii ki, adı çəkilən bu və ya digər məqam-
larla bağlı tədqiqatçıların kifayət qədər fərqli yanaşmaları və 
nöqteyi-nəzərləri mövcuddur. Bu bilavasitə onunla bağlıdır ki, 
xüsusi təsərrüfat qurumu kimi kooperativ mülkiyyətə əsaslanan 
kooperativlərin ictimai və ya daha çox kooperativ fəaliyyətdə 
iştirak edən şəxslərin maraqları arasındakı mənfəət bölgüsü də 
konkret şəkildə müəyyənləşdirilməmişdir [65, 125, 187-9]. 
Apardığımız araşdırmalardan belə qənaətə gəlmək olar ki, 
bütün nəzəriyyəçilər, hətta R.Ouendən, S.Simondan başlamış 
sosialist kooperasiyası nəzəriyyəçilərinə qədər (klassiklər, 
sosialist iqtisadiyyatının ideoloqları, eləcə də müasir bazar 
iqtisadiyyatının mövcudluğu ilə bağlı müasir məktəblər) koope-
rasiya münasibətlərinin metodologiyası və təsərrüfatçılığın 
kooperativ formaları ilə bağlı yuxarıda adı çəkilən məsələlərə 
konkret şəkildə birmənalı qiymət verməmişlər [187-9]. 
Tədqiqatlar göstərir ki, xüsusilə keçid iqtisadiyyatlı ölkə-
lərdə siyasi hakimiyyət nəinki kooperativlərin inkişafına ki-
fayət qədər maraqlı və stimullaşdırıcı reaksiya göstərmiş, eyni 
zamanda bir sıra hallarda kollektiv təsərrüfat fəaliyyətinə qarşı 
müəyyən təsirlər də mövcud olmuşdur. Təbiidir ki, bütün 
bunlar kooperasiya münasibətlərinin inkişafında əlavə çətin-
liklər də yaratmışdır. İqtisadi böhran vəziyyətinin yarandığı 
hallarda kooperasiya strukturlarında əmək kollektivlərinin 
 
 27
özünüidarəetmə prinsiplərinin üstünlük təşkil etməsi və eyni 
zamanda kooperasiya üzvlərinin fəallığı bir sıra hallarda 
kooperasiya münasibətlərinin müəyyən zaman kəsiyində, hətta 
uzunmüddətli dövrdə daha çox üstünlük təşkil etmələrinə 
gətirib çıxarmışdır. Hal-hazırda müasir dünyada qloballaşma 
meyillərinin üstünlük təşkil etdiyi şəraitdə əslində kooperasiya 
münasibətləri ictimai-siyasi və iqtisadi mübarizə dövrünü 
yaşayır və burada onların qalib gələcəyi təbii ki, cəmiyyətdə 
kooperasiya tərəfdarlarının, birgə fəaliyyətin üstünlüklərinin 
geniş şəkildə təzahür etməsinə gətirib çıxaracaqdır. Bütün bun-
ları da qəbul etmək lazımdır ki, xüsusilə keçid iqtisadiyyatında 
mülkiyyətin kooperativ formasının inkişafı üçün obyektiv 
əsaslar mövcuddur [24, 71, 122, 160]. Təkcə bir faktı qeyd 
etmək yerinə düşərdi ki, inkişaf etmiş industrial və postindust-
rial texnologiyalara malik olan ölkələrdə belə maddi-texniki 
resurslarla bağlı məhdudiyyətlərin olmadığı şəraitdə koopera-
siya münasibətləri və onların başlıca təşkilati strukturu kimi 
fəaliyyət göstərən kooperativlər böhranlı situasiyalarda digər 
təsərrüfat strukturları ilə rəqabət aparmaq imkanlarına malik 
olmuşlar. Qeyd etmək lazımdır ki, kooperativlər və kollektiv 
müəssisələr digər ictimai və xüsusi mülkiyyətə malik olan 
strukturlarla müqayisədə özünəməxsus üstün cəhətlərə malik-
dir. Bu təkcə onunla bağlı deyildir ki, kollektiv sərvətdən fərdi 
yararlanmaq imkanları kollektiv təsərrüfatlarda daha yüksəkdir. 
Bu eyni zamanda onunla bağlıdır ki, kooperativ təsərrüfatları 
digər strukturlarla müqayisədə daha çox xüsusi xarakter 
daşıyır. Kollektiv müəssisələr digər xarici kontragentləri ilə 
müqayisədə daha çox xüsusi mülkiyyətçi statusuna və bu statu-
su saxlamaq imkanına malikdirlər. Kooperativ və kollektiv 
müəssisələr eyni zamanda konyunkturada baş verən dəyi-
şikliklərə effektiv şəkildə reaksiya göstərmək imkanlarına da 
malikdirlər. Bundan əlavə, kooperativlər sosial-iqtisadi şəraitdə 
uyğunlaşmaq imkanlarını özündə saxlayırlar. 
 
 28
Bu baxımdan İspaniyada fəaliyyət göstərən Beynəlxalq 
Mondraqon Kooperativ Qrupunun fəaliyyətini qeyd etmək 
yerinə düşərdi ki, bu qrup bazarda daha çox yüksək paya malik 
olmaqla maddi-texniki resursların cəlb edilməsi, maliyyə re-
surslarının cəlb edilməsi və satış bazarlarının təşkili baxımın-
dan irimiqyaslı uğurlar əldə etmişdir [66, 102-103]. Bu 
təcrübədən xüsusilə keçid iqtisadiyyatlı ölkələrdə istifadə 
edilməsi son dərəcə perspektivli olardı. 
XX əsrin 80-ci illərində iqtisadi ədəbiyyatlarda kənd təsər-
rüfatında ayrı-ayrı kooperativ formaların tədqiqi istiqamətində 
geniş miqyaslı araşdırmalar aparılmışdır. Bu baxımdan 
E.S.Aqoblinin, V.V.Kuznetsovun, B.İ.Kostiçin, İ.N.Vodkinin, 
V.A.Babruninin, A.A.Ştkovun, İ.F.Fitskovun, və digərlərinin 
araşdırmaları daha çox diqqəti cəlb edir [77, 88, 148, 176, 187-
9]. Ərzaq kompleksində kooperativ prinsiplərin tətbiqinin ayrı-
ayrı tərəfləri eyni zamanda V.F.Verçinanın, D.M.Pisminoyun, 
N.V.Krasnoşıkovanın, V.B.Smirnovanın, A.Q.Stadnikin və 
başqalarının əsərlərində də geniş şəkildə tədqiq edilmişdir 
[146, 152, 187-9]. Bazar iqtisadiyyatına keçid dövründə koope-
rasiya münasibətlərinin üstünlüklərinin iqtisadiyyatda geniş 
şəkildə tədqiq edilməsi İ.N.Buzdalovun, İ.N.Krılatıxın, 
A.V.Tkaçın, V.R.Boyevin, T.Y.Kuznetsovanın, L.V.Nikifi-
rovun, E.V.Serovanın əsərlərində geniş şəkildə araşdırılmışdır. 
Bu əsərlərdə kooperasiyanın keçid iqtisadiyyatlı cəmiyyət üçün 
yenidən təşəkkülü istiqamətində ümumiləşdirilmiş fikirlər 
diqqəti cəlb edir. Belə bir şəraitdə kooperasiyanın nəzəri və 
praktik aspektlərinin ayrı-ayrı tərəfləri eyni zamanda 
A.M.Emilyanovun, A.A.Nikovanın, V.A.Tixonovanın, 
Q.Y.Şmilyovanın və A.F.Demçinkonun əsərlərində də geniş 
şəkildə araşdırılmışdır [80, 95, 96, 100, 105, 134, 144, 160, 
187-9]. 
Araşdırmalar göstərir ki, digər təsərrüfat formaları kimi 
kooperasiya münasibətlərinin də inkişafı iqtisadi sistemin tipin-
dən və xarakterindən bu və ya digər dərəcədə asılı olmuşdur. 
 
 29
Belə ki, kooperasiya münasibətlərinin inkişafı cəmiyyətdə baş 
verən radikal dəyişikliklərə müvafiq olaraq özünəməxsus qa-
barma və yüksəlmə mərhələlərini də keçmişdir. Bu baxımdan 
1993-cü ildən etibarən cəmiyyətdə özünü daha kəskin şəkildə 
büruzə verən böhranlı situasiyalarda kooperasiya münasibət-
lərində nəzərəçarpacaq hesab olunan kataklizmlər yaranmağa 
başlamışdır. Bu dövrdən etibarən kooperasiyanın davamlı 
inkişafının məhdudlaşdırılması baxımından kifayət qədər böh-
ranlı meyillər də özünü göstərmişdir. Həmin böhranlı meyillər 
bütövlükdə kooperasiyanın inkişafında ziddiyyətli məqamların 
yaranmasını və onların dövlət ukladı kimi ləğvi istiqamətində 
müəyyən cərəyanların üstünlük təşkil etməsinə gətirib 
çıxarmışdır. Lakin qeyd etmək lazımdır ki, hazırda dünya 
praktikasında baş verən kooperasiya münasibətlərinin inkişafı 
ilə bağlı özünü göstərən inkişaf meyilləri təbii ki, bu destruktiv 
tendensiyaların tədricən, sonradan isə davamlı olaraq aradan 
qaldırılması istiqamətində mühüm rol oynamışdır. Qeyd etmək 
lazımdır ki, bazar iqtisadiyyatı və dərinləşən qloballaşma şərai-
tində kooperasiya problemləri nəzəri və praktik planda kifayət 
qədər işlənməmişdir. Kooperasiya münasibətlərinin mövcud 
dəyişən şəraitə uyğunlaşdırılması istiqamətində elmi tədqi-
qatlar da yetərincə aparılmamışdır. Bu isə nəticə etibarilə 
kooperasiya münasibətlərinin mövcud reallıqlardan uzaqlaşma-
sına və ümumiyyətlə kooperativ hərəkatı ilə bağlı dünyada ümu-
miləşən təcrübədən istifadə olunmamasına səbəb olmuşdur. 
Kooperasiya sahəsində xarici praktikanın kifayət qədər qiy-
mətləndirilməməsi və eyni zamanda keçid iqtisadiyyatlı ölkə-
lərdə bu sahədə nəzəri praktikanın demək olar ki, aparılmaması 
və bu sahədə uzunmüddətli fasilələrin yaranması nəticə 
etibarilə kooperasiyanın təşkilati formalarının inkişafında 
müəyyən böhranlı situasiyaların yaranmasına gətirib çıxar-
mışdır ki, bu da nəticə etibarilə kooperasiyanın inkişafında fun-
damental prinsiplərin arxa plana keçməsinə gətirib çıxarmışdır. 
Bazar münasibətlərinin inkişafı və təsərrüfat fəaliyyətində 
 
 30
iştirak edən iştirakçılar arasında iqtisadi əlaqələrin kooperasiya 
və inteqrasiya əlaqələri əsasında formalaşdırılması problemin 
daha dərindən araşdırılmasını tələb edir. Kooperasiya müna-
sibətləri kifayət qədər geniş potensial imkanlara malikdir və 
həmin potensial imkanlardan iqtisadi böhranın aradan qal-
dırılması, iqtisadiyyatın sabitləşdirilməsi, xüsusilə ölkənin 
ərzaq təminatının yaxşılaşdırılması baxımından səmərəli şə-
kildə istifadə edilməsi daha məqsədəuyğun olardı. İnkişaf etmiş 
ölkələrdə, xüsusilə sənaye və ekoloji cəhətdən qeyri-əlverişli 
olan rayonlarda kənd təsərrüfatının inkişaf etdirilməsi baxımın-
dan kooperasiya fəaliyyətindən geniş şəkildə istifadə edilməsi 
özünü doğrultmuşdur. Bu gerçəklik daha qabarıq şəkildə torpaq 
resurslarının məhdud olduğu ölkələrdə də özünü yüksək səviy-
yədə göstərmişdir. 
Təbii ki, keçid iqtisadiyyatlı ölkələrdə kooperasiya müna-
sibətlərindən effektiv şəkildə bəhrələnməməsi nəticə etibarilə 
ölkənin ərzaq təminatında problemlərin yaranmasına və aqrar 
məhsullar sahəsində idxaldan asılılığın güclənməsinə gətirib 
çıxarmışdır ki, bu da yerli əmtəə istehsalçılarının maraqlarının 
qorunmasına mənfi təsir göstərir. Odur ki, keçid iqtisadiyyatlı 
ölkələrdə kənd təsərrüfatının və bütövlükdə aqrar ərzaq 
kompleksinin inkişaf etdirilməsi baxımından kooperasiya mü-
nasibətlərinin geniş potensialından istifadə edilməsi daha 
məqsədəuyğun olardı. Bir sıra ölkələrdə, xüsusilə şəhər ətrafla-
rında kənd təsərrüfatı istiqamətində fəaliyyət göstərən koope-
rativlər mövcuddur ki, həmin kooperativlər nəticə etibarilə 
şəhər əhalisinin ərzaq məhsullarına olan tələbatının ödənil-
məsində əhəmiyyətli rol oynayır. Həmin təsərrüfat subyektləri 
daha çox kooperasiya əsasında iri və xırda istehsal strukturları 
yaradırlar ki, onların da maraqlarının birləşdirilməsi, 
bütövlükdə əhalinin ərzaq məhsullarına olan tələbatının ödənil-
məsində önəm daşıyır. Qeyd etmək lazımdır ki, B.N.Anni-
xovanın, B.L.Bersinovanın, Y.B.Kallinovanın, E.M.Koz-
lovoyun, V.D.Martinovanın, V.N.Mixaylovanın, İ.K.Fiqrov-
 
 31
skoyun, M.A.Şarsın və başqalarının əsərlərində kooperasiya 
münasibətləri ilə bağlı daha əhəmiyyətli sayılan tədqiqat işləri 
mövcuddur [109, 126, 129, 152, 187-9]. Ümumiyyətlə götür-
dükdə, kooperasiya münasibətləri könüllülük əsasında birgə 
fəaliyyəti özündə əks etdirdiyindən, bu zaman böhranlı situa-
siyalarda belə fəaliyyətin iştirakçıları özlərinin birgə əməyi 
müqabilində böhranlı situasiyaları qarşılamaq iqtidarında 
olurlar. Təbii ki, bu imkanlardan istifadə əsasında iqtisadi artı-
mın və bütövlükdə davamlı inkişafın təmin edilməsi aspektləri 
də ön plana çəkilməlidir. Bununla belə, qeyd edilməlidir ki, 
kooperasiya münasibətlərinin potensial imkanları iqtisa-
diyyatda davamlı inkişafın təmin edilməsi və rəqabət qabiliy-
yətinin yüksəldilməsində də önəmli rol oynaya bilər. 
 
 
1.3. Kooperasiyanın inkişafının tarixi əsasları  
və mərhələləri 
 
Nəzəri baxımdan aparılan araşdırmalar göstərir ki, dünya 
praktikasında kooperativ hərəkatın yaradılmasının ən başlıca 
faktoru kimi ideya utopik sosializmdən götürülmüşdür. Daha 
doğrusu, utopik sosializm ideyası bütövlükdə kooperativlərin 
yaradılmasında başlıca nəzəri baza kimi çıxış etmişdir. Qeyd 
etmək lazımdır ki, utopik sosializm ideyaları hələ feodalizm 
cəmiyyətinin dağılmağa başladığı dövrlərdə mövcud olub 
inkişaf etməyə başlamışdır. Məşhur fransız utopik sosialistləri 
Anri Klod Sen Simon (1770-1821), Şarl Furye (1772-1837) və 
ingilis utopik sosialisti Rober Ouen (1771-1858) kooperativ 
hərəkatının inkişafında elmi baxımdan geniş töhfələr vermişlər. 
Sosialistlər içərisində xüsusilə Ş.Furye və R.Ouen kooperasiya 
ideyalarının təbliğində kifayət qədər geniş miqyaslı araşdır-
malar aparmışdır. R.Ouen kooperasiya ideyasını kommunizmin 
formalaşmasında həlledici faktor kimi dəyərləndirirdi. Həmin 
ideyalar sonralar ABŞ-da və İngiltərədə əhalinin xüsusi 
vəsaitləri əsasında istehsal istehlak cəmiyyətlərinin formalaş-
 
 32
masında geniş miqyasda istifadə edilməyə başladı. Eyni 
zamanda həmin ideyalar əsasında ilk dəfə adı çəkilən ölkələrdə 
mənzil kooperativləri, uşaq bağçaları və digər bu kimi ictimai 
iaşə kooperativlərinin formalaşması özünü göstərməyə başladı. 
Ümumiyyətlə, kooperativ hərəkat XVII əsrin ikinci yarısından 
etibarən daha geniş formada təşəkkül tapmağa başlamışdır. 
Həmin dövrdə kooperativ ideyaları ilk növbədə, mədən 
sənayeçilərinin birliyi, kustar-kəndli birlikləri və aşağı əmək 
haqqı səviyyəsinə malik olan qulluqçuların birliyi əsasında 
yaranmaqda idi. Bu zaman formalaşan kooperativlər eyni za-
manda özlərinin iqtisadi maraqlarının birgə müdafiəsini təşkil 
edirdi. Həmin kooperativləri tam mənası ilə birgə iqtisadi 
maraqların müdafiəsinin birgə təşkil edilmiş forması kimi də 
dəyərləndirmək olardı. Onlar əsas etibarilə istismara qarşı 
etiraz forması nümayiş etdirirdilər. Kooperativ üzvlərinin bu 
mübarizəsinin başlıca metodu kimi xüsusi təsərrüfat müəssi-
sələri yaradılırdı və həmin müəssisələr bir qayda olaraq, istis-
mara qarşı fəal müqavimət göstərirdi [109, 187-12]. 
Kooperativ təsisat formalı ilk istehlak cəmiyyətlərinin 
vətəni olaraq İngiltərə fərqlənir. Tarixi mənbələr göstərir ki, 
1769-cu ildə İngiltərəyə mənsub Şotlandiyada iki nəfərin 
iştirakı ilə istehlak cəmiyyəti yaradılmışdı. İki nəfərin təmsil 
olduğu bu cırtdan cəmiyyət əsas etibarilə tərəvəz toxumlarının 
satışını reallaşdırırdı [110, 187-9,-12]. Sonradan 1777-ci ildə 
ölkədə Qlavbu şəhəri yaxınlığında daha bir istehlak cəmiyyəti 
yaradılıb formalaşdı ki, bu da əvvəlki istehlak cəmiyyəti ilə 
müqayisədə kifayət qədər təkmil xarakterli idi. XIX əsrin 
əvvələrində burada yaradılan istehlak cəmiyyətlərinin sayı 500-
ü ötdü. Lakin bu irəliləyişlərə baxmayaraq, həmin dövrdə 
kapitalist müəssisələrinin davamlı iqtisadi təzyiqləri nəticəsin-
də yeni inkişaf pilləsinə qədəm qoyan istehlak cəmiyyətlərinin 
əksər hissəsi öz fəaliyyətini dayandırmaq məcburiyyətində 
qaldı. Həmin dövrdə bu təsisatların fəaliyyətlərini dayandır-
masının digər məxsusi səbəbləri də var idi. Bunların içərisində 
 
 33
ilk növbədə, belə təsərrüfatların idarə edilməsinin qeyri-təkmil 
xarakteri, təsərrüfat təcrübəsinin zəifliyi və bu sferada hüquqi 
tənzimlənmənin, daha doğrusu normativ-hüquqi bazanın 
istisnası olmuşdur. Buna baxmayaraq, sonrakı tarixi mərhələdə 
kooperativ hərəkatın yeni ampluada dirçəlməsi prosesi vüsət-
ləndi. Həmin dövrdə xüsusilə zəhmətkeşlərin öz iqtisadi və 
siyasi hüquqları uğrunda apardıqları gərgin mübarizə nəticə 
etibarilə kooperativ hərəkatında yeni irəliləyişlərə təkan verdi 
və bu sferada ilk hüquqi statuslu təsisatlandırmalar təşəkkül 
tapdı. Ölkədə Roçdeyl şəhərində 1844-cü ilin oktyabrında 28 
sənayeçinin yaratdığı ədalətli Roçdeyl cəmiyyəti adlı istehlak 
kooperativi təsis edildi. Tarixi baxımdan bu təsisat dünyada ilk 
kooperativ cəmiyyət nümunəsi kimi ön sırada dayanır. Koope-
rasiya tarixçiləri də kooperativ təsisatlandırmaları yaranışının 
ilk olaraq 1844-cü ildə İngiltərədən başlandığını əsas götü-
rürlər. 
Klassik kooperasiya beşiyi Roçdeyl istehlak cəmiyyəti 
əvvəllər ölkədə mövcud olmuş müvafiq təyinatlı təsisatların 
fəaliyyət təcrübəsinə istinad edərək yeni özünəməxsus prin-
siplər formalaşdırdı və onları özünün hazırladığı nizamnamədə 
təsbirt edərək möhkəmləndirdi. Bu prinsirlər dünya kooperativ 
hərəkatı praktikasında və eyniliklə də bu sahədə nəzəri əsas-
ların formalaşmasında mühüm rol oynadı. 
Roçdeyl cəmiyyətinin prinsipləri lakonik interpretasiyada 
konkret olaraq aşağıdakıları ehtiva edir [81, 109, 110, 187-12]: 
 kooperativ fəaliyyət üçün zəruri olan xüsusi kapitalın 
kooperativin hər bir üzvünün pay ödənişi formasında 
formalaşdırması; 
 qoyulan hər bir paya görə müəyyən faizlər də 
hesablanırdı;  
 mal göndərənlərdən məhsulların alınması və onların 
istehlakçılara satışı əsas etibarilə nağd formada həyata 
keçirilirdi və məhsulların satışında kredit müna-
sibətləri önəmli rol oynamırdı; 
 
 34
 əmtəələr əsas etibarilə orta bazar qiymətinə reallaş-
dırılırdı; 
 pərakəndə ticarət şəbəkələrində ancaq yüksək key-
fiyyətli məhsullar reallaşdırılırdı; 
 kooperativin mənfəətinin əsas hissəsi kooperativ üzv-
ləri arasında proporsonal formada bölüşdürülürdü; 
 mənfəətin müəyyən hissəsi kooperativ üzvlərinin 
mədəni səviyyəsinin yüksəldilməsinə istiqamətlənirdi; 
 kooperativin idarə edilməsində hər bir kooperativ 
üzvü bir səslə iştirak edirdi. 
Roçdeyl kooperativlərində istifadə edilən prinsiplər sonra-
dan müəyyən dəyişikliklərlə əksər ölkələrdə yaradılan istehlak 
kooperativlərinin fəaliyyətində geniş şəkildə tətbiq edilirdi. 
Bunlara xüsusi vəsaitlərin cəlb edilməsi, təsərrüfat fəaliyyəti-
nin nəticələrinə görə əldə edilən mənfəətin bölüşdürülməsi, 
ticarətin təşkili, maddi-texniki təchizatın həyata keçirilməsi və 
digər yeni oriyentasiyalı prinsiplər də əlavə olundu. Bundan 
başqa, sonralar kooperativlərin idarə edilməsində demokratiya 
prinsipləri də ön sıraya keçid aldı. Ümumiyyətlə, Roçdeyl 
kooperativlərində istifadə olunan prinsiplər mahiyyət etibarilə 
kooperativlərin yeni nəslinin formalaşmasına, yeni kooperativ 
hərəkatının yaranmasına gətirib çıxartdı ki, bunlar da əsasən 
istehlak kooperativləri formasında inkişaf tapdı [168]. Tarixin 
növbəti mərhələlərində bu prinsiplər kooperasiya sferasında 
normativ-hüquqi bazanın formalaşmasını sürətləndirdi, Avro-
pada və eyni zamanda dünya ölkələrində yaradılan kooperativ 
təşkilatların fəaliyyətlərində də prioritet təşkil edərək müvafiq 
təsisatlandırmaların daha da vüsətlənməsinə səbəb oldu. 1852-
ci ildə İngiltərədə ilk dəfə olaraq kooperasiya haqqında qanun 
qəbul edildi. Bunun nəticəsində ölkədə ilk xidmət kooperativ-
ləri fəaliyyət göstərməyə başladı, dünyada ilk mənzil koopera-
siyasının əsası qoyuldu. Sonradan ölkənin Mançester şəhərində 
kooperativlərin təşkilati mərkəzi olan kooperativlər ittifaqı da 
yaradıldı. [109-110]. 
 
 35
Fransada ilk kooperativ cəmiyyət 1848-ci ildə Leon şəhə-
rində fəhlə birlikləri adı altında yaradılmışdı. Həmin kooperativ 
bilavasitə istehlak cəmiyyəti formasında çıxış edirdi. Fransada 
istehlakçıların kooperativ hərəkatı 1867-ci ildə qəbul edilmiş 
kooperasiya haqqında qanunla daha da gücləndi. 1885-ci ildə 
ölkədə kooperativlər ittifaqı da yaradıldı və sonralar həmin 
kooperativ ittifaq istehlak cəmiyyətlərinin milli federasiyası 
adlandırıldı. 1913-cü ildə isə adı çəkilən kooperativlər Fran-
sada topdansatış tədarükçülərinin vahid cəmiyyəti formasında 
fəaliyyət göstərirdi. Bütün bunlara istinadən, Fransa da 
müəyyən dərəcədə istehlak kooperativlərinin ilkin vətəni olaraq 
qəbul edilməlidir [146]. 
İtaliyanı da kooperativlərin klassik yaranış məkanlarından 
hesab etmək olar. Burada 1864-cü ildə ilk istehlak kooperativ-
ləri fəaliyyət göstərməyə başlamışdı. Bununla belə, bu ölkədə 
kooperativlər yaranana qədər xüsusi ticarət müəssisələri ilə 
mübarizə aparmaq məqsədilə belə təsisatlanmaya yaxın olan 
qarşılıqlı yardım cəmiyyətləri də mövcud olmuşdur. Spe-
sifikliyi ilə fərqlənən İtaliya kooperativlərinə müəyyən məxsusi 
cəhətlər də xasdır. Belə ki, həmin dövrlərdə fəaliyyət göstərən 
ölkə kooperativlərində bu və ya digər məhsullar orta bazar 
qiymətindən aşağı qiymətə kreditlə reallaşdırılırdı. Sonralar 
ölkədə kooperativ təsisatlandırmalar daha da genişləndirildi və 
1886-cı ildə İtaliyada milli kooperativ liqası təşkil edildi. 
Həmin liqa əvvəllər topdansatış tədarük cəmiyyətləri kimi 
fəaliyyət göstərirdi [110, 187-12]. 
Almaniyada kooperativlərin yaradılması ilk növbədə un, 
kartof və digər ərzaq məhsullarının əldə edilməsi və tədarükü 
istiqamətində həyata keçirilən tədbirlərlə müşayiət olunmuşdu. 
İlk formal kooperativ kimi 1854-cü ildə Leypsiq şəhərində 
fəhlə və mədən sənayeçilərinin təsis etdiyi istehlak cəmiyyət-
lərini göstərmək olar. 1859-cu ildə ölkədə mədən və təsərrüfat 
cəmiyyətlərinin ittifaqı formalaşdırıldı. İttifaqa ilk növbədə 
istehlak cəmiyyətləri daxil edildi. Uzun illər keçdikdən sonra 
 
 36
həmin istehlak cəmiyyətlərinin bazası əsasında topdantəda-
rükçülər cəmiyyəti yaradıldı. 1869-cu ildə isə ölkədə ilk kredit 
kooperativləri fəaliyyət göstərməyə başladı. Bundan sonra isə, 
maddi-texniki təchizat, satış kooperativləri və digər kooperativ 
formalar genişlənərək inkişaf etdi [109-110]. 
XIX əsrin ortalarında Avropanın digər bir ölkəsi Belçikada 
da istehlak kooperativlərinin təşıəkkül tapmışdı. Artıq həmən 
əsrin 80-ci illərində ölkədə bu hərəkat daha geniş tətbiqini 
tapdı. Bu illərdə Gent şəhərində kooperativ hərəkatının ölkə 
üçün spesifik olan istiqaməti formalaşdırıldı ki, bu da Gent 
şəhərinin adı ilə bağlı olaraq Gent istiqaməti kimi xarakterizə 
edildi. Belə ki, Belçikada toxuculuq sənayesinin mərkəzi kimi 
fəaliyyət göstərən Gent şəhərində irəli istehlak cəmiyyəti təşkil 
edildi ki, həmin təşkilatın bazasında 1900-cü ildə Belçikada 
kooperativlər ittifaqı və sonralar isə topdansatış tədarükçülər 
cəmiyyəti formalaşdırıldı [110, 187-12]. 
Ümumiyyətlə götürdükdə, XIX əsrin ortalarından etibarən 
istehlak kooperativləri bütün Avropa ölkələrinin əksəriyyətində 
geniş şəkildə yaradılmışdı. Bununla belə, kooperasiya ilə bağlı 
əldə edilən çoxsaylı materialların təhlilinə əsasən qeyd olun-
malıdır ki, mərkəzi Avropanın digər ölkələrində də kooperativ 
sistemlər təşəkkül tapmış və inkişaf etmişdir. Lakin bir sıra 
ölkələrdə, xüsusən də Macarıstanda, Çexiyada və Slovakiyada 
müvafiq kəndli təsərrüfatlarının yayılması təcrübəsi o qədər də 
uzun müddətli olmamış və burada kooperativ münasibətlərin 
inkişafı nisbi məhdud xarakter daşımışdır. Rəqabət qabiliyyətli 
kəndli təsərrüfatlarının, o cümlədən istehlak kooperativlərinin 
formalaşması Bolqarıstan və Rumıniyada da kifayət qədər 
çətinliklərlə üzləşmişdir ki, bu da həmin təsisatların inkişafında 
məhdudiyyətlərə səbəb olmuşdur [103, 126]. 
XIX əsrin ortalarında Avropa ilə yanaşı digər ölkələrdə də 
kooperativ hərəkatı vüsətlənmişdir. ABŞ-da ilk istehlak cəmiy-
yətləri XIX əsrin 40-cı illərinin sonlarında meydana gəlmişdi. 
Bu zaman kooperativlər əsas etibarilə tədarükçü klublar adı 
 
 37
altında formalaşmağa başlamışlar. Həmin dövrdə ABŞ-da ölkə 
kooperasiyasının inkişafının başlıca mərkəzi kimi kooperativ 
liqası fəaliyyət göstərirdi [109]. 
Kooperativlər Çində də özünəməxsus xüsusiyyətlərə malik 
olmaqla inkişaf etmişlər. Belə ki, Çinin əksər şəhərlərində və 
kəndlərində kənd təsərrüfatı və sənaye müəssisələrinin bilava-
sitə əmtəə iqtisadiyyatının inkişaf qanunauyğunluqlarına tabe 
etdirilməsi baş vermişdir. Başqa sözlə, Çinin şəhər və kənd-
lərində daha çox əmtəə iqtisadiyyatının nəticələri özünü kəskin 
şəkildə göstərmişdir. Bu isə onunla bağlı olmuşdur ki, Çin 
iqtisadiyyatında bazarın tələblərinə uyğun məhsul istehsalı 
daha çox geniş yayılmışdır. Nəticə etibarilə belə hal nəinki 
daxili bazara, eləcə də xarici bazarın tələbatının ödənilməsinə 
xidmət etmişdir. Çin təcrübəsi göstərir ki, bazar mexanizmi 
əhalinin tələbatının ödənilməsi baxımından kifayət qədər 
təkmil və səmərəli xarakter daşımışdır. Ölkə iqtisadiyyatında 
xüsusilə ərazi və sahə xüsusiyyətləri özünəməxsus səciyyə 
daşıyır. Belə ki, şəhər iqtisadiyyatında daha çox dövlət müəs-
sisələri hakim mövqe tutur. Kənd təsərrüfatında isə bazarın tə-
ləbatına uyğun olaraq özəl sektor daha sürətlə inkişaf etmişdir. 
Ümumilikdə götürdükdə, Çində sənaye ilə müqayisədə kənd 
təsərrüfatı daha çox bazar münasibətlərinin tələblərinə uyğun-
laşdırılmışdır. Daha doğrusu, Çinin şəhərlərində üstün olaraq 
dövlət müəssisələrinin fəaliyyət göstərdiyini görmək olar. 
Çinin kənd təsərrüfatında bazar münasibətlərinin üstünlük 
təşkil etməsinin nəticəsidir ki, mahiyyət etibarilə kənd təsər-
rüfatı əmtəə istehsalçıları tam iqtisadi müstəqillik əldə etmiş və 
istehsal etdiyi məhsulları sərbəst şəkildə reallaşdırırlar. 
Müasir şəraitdə Çin iqtisadiyyatında kooperativ prinsiplərə 
əsaslanan daha çox qarışıq iqtisadiyyat formalaşmağa baş-
lamışdır. Qarışıq iqtisadiyyat strategiyası özünü daha çox ərzaq 
kompleksində göstərir. Çin aqrar ərzaq kompleksi daha çox 
kooperativ prinsiplərə əsaslanan qarışıq iqtisadiyyat forma-
sında inkişaf edir və nəticə etibarilə daxili bazarın tələbatının 
 
 38
ödənilməsində yerli istehsalın xüsusi çəkisi yüksəkdir. Bu 
baxımdan qeyd etmək lazımdır ki, Çində ölkənin ərzaq təhlü-
kəsizliyi xüsusi mənbələr hesabına ödənilir. Ümumiyyətlə, 
Çinin kənd təsərrüfatının təşkilati hüququ baxımından yanaş-
dıqda kəndlilərin öz vəsaitləri hesabına yaratdıqları kooperativ 
birliklər daha çox üstünlük təşkil edir ki, kooperativ birliklər də 
bütövlükdə daxili bazarın tələbatının ödənilməsində əhə-
miyyətli rol oynayır [58, 110]. 
Kooperativ təsisatlandırmaların təşəkkülü və inkişafı sfe-
rasında Rusiyanın da məxsusi yeri vardır. Vurğulandığı kimi, 
bu ölkə həm də kooperasiya sistemində nəzəri və elmi ümü-
miləşdirmələrin önundə addımlamış və indi də özünün bu sa-
hədəki elmi-empirik bazası ilə irəliləməkdədir. Tarixi məlu-
matlar göstərir ki, burada XIX əsrdə öncə əmək artelləri kimi 
yaranan istehsal kooperativləri Çar Rusiyasının iqtisadi hə-
yatında əhəmiyyətli rol oynamışdır. Sonradan bu sferada 
mühüm inkişaf meyilləri yaranmış və bolşevik inqilabları epo-
xasında kooperasiya daha çevik bir iqtisadi mexanizmə çev-
rilmişdir. Bu ölkədə Azərbaycanın da daxil olduğu SSRİ döv-
lətinin təşəkkülü vaxtında kooperativ hərəkatı yeni oyanış 
mərhələsinə keçid etmişdir. Ölkədə həyata keçirilən «Yeni 
İqtisadi Siyasət» strategiyası aqrar, ticari, mənzil və sair bu 
kimi kooperativ təsisatların inkişafına təkan vermişdir. Bun-
ların içərisində ötən əsrin 60-cı illərinə qədər istehsal təyinatlı 
mədən kooperativlərini də misal göstərmək olar. Bu məkanda 
kooperativ təsisatlar istehsal təyinatlığı kontekstində kənd 
təsərrufatı və ya balıqçılıq arteli olan kolxoz (rus: коллек-
тивное хозяство - kollektiv təsərrüfatı) və sırf kooperasiya 
oriyentasiyalı təsərrufatlar - koopxozlara (rus: кооперативное 
хозяство - kooperativ təsərrüfatı) ayrılmaqla fəaliyyət göstər-
mişlər. Kolxozlar kənd təsəruffatı və ya balıqçılıq məhsulunun 
istehsalı, emalı, satışı və qanunvericiliklə gadağan olunmamış 
insanların digər birgə fəaliyyətinin könüllülük əsasında 
birləşməsini ehtiva etmişdirsə, koopxozlar təsisçiləri və uzvləri 
 
 39
yalnız kəndli və ya şəxsi yardımçı təsəruffatları əhatə edən 
vətəndaşlar birliyinə əsaslanmışdır. Vurğulanmalıdır ki, koope-
rasiyanın bu təssərrüfatçılıq formaları SSRİ-nin süqutuna 
baxmayaraq, bir sıra MDB dövlətlərində hələ də qalmaqdadır. 
Azərbaycanda isə ayrıca qanunvericilik əsasları ilə tənzim-
lənməyən yeganə kolxoz təsisatlı qurum hazırda İsmayıllı 
rayonunda mövcuddur [11, 24, 80, 81, 99]. 
Sovetlər İttifaqında kooperativ hərəkat qeyd olunduğu 
kimi, məşhur yenidənqurma mərhələsində növbəti inkişaf mər-
hələsinə keçmişdir. Bir sıra çevik iqtisadi fəal insanlar təşəb-
büslərini genişləndirərək, hətta mədən kooperasiyasının belə 
dirçəldilməsinə nail olmuşlar. Bütün bu hadisələrin normativ-
hüquqi reqlamentasiyasını 1988-ci ildə qəbul edilmiş «Кoope-
rasiya qanunu» təmin etmişdi. Bu fəaliyyət strukturunun geniş-
lənməsi qeyri-dövlət sektorunun yaranışına istiqamətlənirdi. 
Sənaye, tikinti, ictimai iaşə, məişət-kommunal sferasında və 
iqtisadiyyatın digər sektorlarında təsisatlanan bu kooperativlər 
əslində mahiyyətcə şəxsi sahibkarlıq xarakteri daşıyaraq bazar 
iqtisadiyyatına keçidin indikatorlarını əks etdirirdilər. Belə 
uğurlu meyil tezliklə bir sıra kooperatorların sürətlə varlan-
masına səbəb oldu. Eyni istehsal funksiyalarını yerinə yetirərək 
bir sıra istiqamətlərdə dövlət sektorundan da çox üstünlük 
qazanan bu fəaliyyət əhalinin müəyyən hissəsi tərəfindən 
neqativ qarşılanmaqda idi. Neqativliyin mühüm amili rolunu 
həmin kooperativlərin kooperasiya prinsiplərini dolğun əks 
etdirməməsi ifadə edirdi və bu təzahür şəxsi biznesin ictimai 
qavranılmasına məhdudiyyətlər gətirirdi. Buna baxmayaraq, 
sayı 300 mini aşaraq yeni dövriyyə yığan bu kooperativ hərə-
katı böyük bir məkanda kooperasiyanın inkişafının yeni təşək-
kül məqamı kimi qiymətləndirilməlidir. 
XIX əsrin sonlarında kooperativ sistemin mükəmmələşməsi 
prosesi nəticəsində kooperasiya daha da fundamentallaşaraq, 
özünün regional və beynəlxalq təsisatlarını yaratmağa qədəm 
qoydu.  1895-ci ildə isə dünyanın müxtəlif ölkələrinin koope-
 
 40
rativ birlikləri Beynəlxalq Kooperativ Alyansı adlanan qlobal 
təsisatda birləşmişlər. Bu alyans artıq yaşadığımız dövrdə 210 
ölkənin 750 milyondan çox kooperatorlarının simasinda 200 
beynəlxalq və milli kooperativ təşkilatlarını əhatə edir [102]. 
Müasir mərhələdə kooperativ hərəkat daha təkmil məzmun 
daşıyaraq yeni forma və sistemdə inkişaf tapır. İndi dünyada 
kooperativlərin özünəməxsus növ müxtəlifliklərindən biri kimi 
icarə kooperativləri təşəkkül taparaq inkişaf edir. Hal-hazırda 
icarə kooperativləri daha çox İtaliyada və Rumıniyada geniş 
yayılmışdır. Onların inkişaf etdirilməsi mahiyyət etibarilə 
kəndlilərin təşəbbüskarlıq fəaliyyətlərinin aktivləşdirilməsini 
və eyni zamanda onların səylərinin birləşdirilməsi hesabına 
məhsul istehsalının artırılmasını özündə əks etdirir. Böyük Bri-
taniyada isə ölkənin ərzaq bazarında önəmli rol oynayan kəndli 
kooperativləri daha sürətlə inkişaf edir. Kooperativ sektor 
İspaniyada, Braziliyada və Çində daha geniş şəkildə inkişaf 
etməkdədir. O müasir məqamda Qərbi Avropa ölkələrində 
üstünlük qazanmasa da, özünün ənənəvi ampluasını təkmilləş-
dirir, təsir imkanlarını genişləndirir [58, 88]. Elmi-texniki tə-
rəqqini, innovasiyaları əks etdirən kooperasiya təsisatları və 
eyniliklə biznes inkubatorları formalı kooperativlər də bu sfe-
rada yeni inkişaf mərhələsini formalaşdırırlar. Hazırda İspa-
niyada Mandraqon Qrupu adı altında 172 istehlak, istehsal və 
digər təyinatlı kooperativi birləşdirən «Mandraqon qrupu» 
fəaliyyət göstərir ki, həmin kooperativin də ümumi fəaliyyət 
dövriyyəsi 2 mln. ABŞ dollarına yaxındır. «Mandraqon qrupu» 
əsas etibarilə daxili bazara məişət texnikası, kompüterlər, 
sənaye avadanlıqları və digər məmulatlar çıxarır ki, bu da 
nəticə etibarilə İspaniyanın iqtisadiyyatında önəmli rol oynayır 
[102, 187-9]. 
Müasir zamanda kooperativ sistemlə bağlı yaşanan çətin-
liklər də az deyildir. Belə ki, özəl sektorla müqayisədə hal-
hazırda kollektiv müəssisələr və kooperativlər bütövlükdə 
inkişaf etmiş ölkələrin iqtisadiyyatında o qədər də yüksək 
 
 41
xüsusi çəki əldə edə bilməmişlər. Maddi və maliyyə resurs-
larının çatışmazlığı bir sıra hallarda kooperativlərin fondsuz 
fəaliyyət göstərməsinə gətirib çıxarır. Həmin kooperativlər bir 
qayda olaraq vasitəçilik fəaliyyətlərini həyata keçirirlər. Müasir 
şəraitdə kooperativlər kreditorların maraqlarının təmin edilməsi 
ilə bağlı zəruri sığorta və ehtiyat fondları formalaşdırırlar. 
Sığorta və ehtiyat fondları nəticə etibarilə kooperativlərin üz-
ləşdikləri arzuolunmaz problemlərin, yəni kreditlərin qay-
tarılması ilə bağlı yaranan problemlərin qarşısının alınması 
məqsədilə istifadə edilir. 
Bütün bunlardan çıxış edərək isə qarşılıqlı yardım, demok-
ratiya, ümumi yığıncaqda qərar qəbul etmədə bir insan bir səs 
təminatlı - bərabərlik, sosial məsuliyyət və digər bu kimi 
prinsip və dəyərləri özündə birləşdirən kooperativ hərəkatı keç-
diyi tarixi inkişaf yolunda daim öz məramına sələf çıxaraq la-
büd struktur təbəddülatlarına uğrayır və özünün sistem və 
formasını təkmilləşdirərək irəliləyir. 
 
 
1.4. Kooperasiyanın qloballaşma aspektləri 
 
Ticarətin və kapital axınının ötən əsrin 80-ci illərində 
liberallaşması iqtisadi münasibətlər kontekstində köklü bazar 
islahatlarını qaynaqlandırmış, əmtəə və xidmətlərin beynəl-
miləlləşdirməsinin yeni dalğasını yaradaraq şirkətlərin təmər-
küzləşməsi prosesini dərinləşdirmişdir. İqtisadi sferada baş 
verən bu təbəddülatlar sivilizasiyanın ən dərin guşələrinə nüfuz 
edərək yeni ümum geosiyasi və geoiqtisadi gerçəklikləri inteq-
rasiyon dövriyyəyə çıxartmışdır. Dünyanın müxtəlif guşə-
lərində yaşamaqlarına baxmayaraq müasir mərhələdə insanlar 
qarşılıqlı asılılıq və daha sıx təmaslar sistemində hərəkət etmək 
zorunda qalmış, qloballaşma adlanan yeni məzmunlu planetar 
orbitə qoşulmuşlar. Dünya təsərrüfatının əmtəə və xidmətlərin, 
kapitalın, işçi qüvvəsinin, daha çox isə maliyyə, informasiya və 
biliyin təcəssümündə vahid bazara çevrilməsi prosesi olaraq 
 
 42
qloballaşma müsbət və mənfi cəhətləri ilə sürətlə həyatımıza 
daxil olmaqdadır. Qloballaşma kommersiya və bütün insani 
fəaliyyəti tənzimlənməyə imkanlar yaradan vahid maliyyə-
informasiyon məkanı formalaşdırır. Yaşadığımız sivilizasiya 
mərhələnin ən mühüm inteqrasiya amilinə çevrilmiş informa-
siya resursları isə qloballaşma prosesində dominantlığı ələ 
almışdır [26]. 
Qloballaşma dünya iqtisadiyyatına və istənilən ölkənin 
milli təsərrüfatına əhəmiyyətli təsir göstərir. Hazırda bu proses 
ümumdünya məhsulunun 60%-ni verərək 70-80% həcmində 
xarici ticarət və beynəlxalq maliyyəni əhatə edir. Beynəl-
miləlləşmənin yüksək fazası olmaqla qloballaşma həm də 
neqativ təzahürlüyü ilə ictimai şüurda, iqtisadi və mədəniyyət 
təfəkküründə dəyişikliklərə rəvac verir, cəmiyyət adaptasiyası 
üçün çətinliklər, yeni sosial-iqtisadi problemlər yaradır. Dünya 
bazarının qloballaşması daha çox iqtisadi inkişaf etmiş 
dövlətlərin mənafelərinə xidmət edərək əks qütbdə olan zəif 
təsərrüfatlı ölkələrin yüksək tərəqqi əldə etməsinə mane olur. 
İndi müasir dünyanın sosial-iqtisadi həyatı yalnız qlobal axın 
sürətində deyil, həm də regional və subregional inteqrasiyanın 
artım tendensiyasında təyinat tapır. Qloballaşma  və region-
laşma hadisələri çox uzaq tarixi köklərə malik olmasalar da 
onların son onilliklərdə beynəlxalq arenada təzahür yetkinliyi 
yeni sosial və institusional keyfiyyətlər, çoxsaylı iqtisadi 
elementlər yaratmışdır [135, 136]. 
Qloballaşma bütün hərəkət aspektlərində özünün spesifik 
cəhətlərini xarakterizə edən amillər və tələblərlə çıxış edir. 
Müasir reallıq belədir ki, qloballaşma tələbləri ilə dəyişiklikləri 
labüd edən təmaslar miqyaslı olaraq istehsal və xidmət sfera-
larında baş verir. Ona görə də, rəqabət üstünlüyü əldə etmək 
missiyasını qarşıya qoymuş bir sıra istehsalçılar və xidmətləri 
reallaşdıranlar qloballaşma tələblərindən irəli gələn müvafiq 
infrastrurkur təkmilliyinə daimi qayğı göstərir və onun 
davamlılığının və mükəmməliyini möhkəmləndirilməsini 
 
 43
stimullaşdırırlar. Uzunmüddətli aparılan elmi araşdırmalar belə 
təyinat yaradır ki, qloballaşmanın əsas amillərini regionlar, 
ölkələr və iqtisadiyyatın ayrı-ayrı sektorları arasında əmtəə və 
xidmətlərin, maliyyə kapitalının, iqtisadi funksiyaların yerinə 
yetirilməsi ilə bağlı insanların və intellektual məhsulun 
hərəkəti səciyyələndirir. Onun başlıca tələbləri sırasında isə 
ümumi olaraq daha çox qlobal yoxsulluğun və bərabərsizliyin 
azalmasına təminat verən dünya iqtisadi artımını dayanıqlı 
etmək manifesti dayanır. Qlobal artım əsasən industrial inkişaf 
etmiş ölkələr hesabına ərsəyə yetir. Bu vektorda özünün super 
valyutası, qlobal maliyyə təsisatları, hərbi və diplomatik gücü 
ilə üstün fərqlənən ABŞ ön cərgədə mövqe tutur. Bununla belə, 
dünya iqtisadi artımında Qərbi Avropa və Cənub-Şərqi Asiya 
regionunun da qlobal təsir imkanları nəzərə alınandır. Lakin bu 
dövlətlərin əhalisinin özünün də qloballaşmaya münasibətindən 
çox perspektiv məqamlar asılıdır. Ona görə də, həmin ölkələrin 
hökumətləri öz əhalisini qloballaşmanın neqativ təsirlərindən 
qorumaq məqsədi ilə daha biçimli iqtisadi siyasət yeritməyə 
borcludurlar. Üçüncü ölkələr üçün biçimli iqtisadi siyasətin 
əsas komponentləri isə Beynəlxalq Valyuta Fondu və Dünya 
Bankının kreditvermə şərtlərindən irəli gələn «Liberallaşma», 
«Stabilləşmə» və «Özəlləşdirmə» blokundan, 10 maddədə öz 
əksini tapan «Vaşinqton konsensusu»ndan qaynaqlanır. 
Göründüyü kimi, qloballaşma əsasən ABŞ iqtisadiyyatının 
təsirinin nəticəsi kimi meydana çıxır.  
Qloballaşmanın digər tələbini ticarət və yardımlar ehtiva 
edir. Bu çağırış kənd təssərrüfatı məhsulu ticarətinin liberallaş-
dırılması və kütləvi subsidiyalar praktikasına son qoyulması ilə 
bağlıdır. Məhz ticarətin liberallaşması və ünvansız subsidiya 
strategiyası inkişaf etməkdə olan ölkələrin ixracat potensialını 
məhdudlaşdırır, infrastruktur təkmilliyinə, onun mobilləşmə-
sinə təsir göstərir. 
Qloballaşma suveren dövlətlər arasındakı sədləri dağıdaraq 
cəmiyyətin daxilində sosial münasibətləri yeni məcraya salır, 
 
 44
milli özünəməxsusluğu xüsusi dünyagörüşü çərçivələrinə sa-
laraq sərt şəkildə məhdudlaşdırır. O, milli mədəniyyət və ənə-
nələrin öncüllüyünü dağıdır, özünəməxsusluqdan uzaqlaşmanı 
gücləndirir, coğrafi və iqtisadi vəziyyətindən, siyasi qurulu-
şundan, habelə milli mentalitetindən asılı olmayaraq cəmiyyəti 
qərbləşdirir. Qloballaşma dövlətin müstəqil inkişaf imkan-
larının mahiyyətinə varmadan, səmərəsizliyi amansızcasına 
cəzalandırır və inkişaf etmiş ölkələri isə daha da həvəsləndirir. 
Ölkə və birliklərin qarşılıqlı rabitəsi və dərinləşən inteq-
rasiyası yeni sosial, geosiyasi və geostrateji əsasda reallaş-
maqdadır. Sosial-ekoloji faktorlar ön sırada olan geosiyasi 
gerçəklikləri sıxışdıraraq onu ikinci plana yuvarlatmış, bununla 
da dünya prioritetlərini təbəddülatlara uğratmışlar. Müasir 
qloballaşma prosesi bütün planeti əhatə edən yeni mümkün 
ümumi siyasi-iqtisadi, sosial-ekoloji sistem axtarışındadır. 
Yeni inkişaf müstəvisinə qədəm qoymuş insan təkamülünün 
problemlərini yalnız qlobal kommunikasiya layihələrlə təmin 
etmək mümkün olmayacaqdır. Biz indi təbiət və cəmiyyətə 
fərqli yanaşmanı əxzetmədə, biosferin şüur dünyası olan 
noosferaya keçid epoxasındayıq. Bu epoxal keçid sosium para-
diqmasının yeni konstruksiyasını şərtləndirir. Belə ki, XXI əsr 
insanın tərəqqi strategiyasının əsas meyarını bəşəri istehlak 
tələbinin miqdarı müqabilində proporsional, uyğun kəmiyyətli 
istehsalın yaradılmasına, elmi-texnoloji məhsulların hamıya 
paylaşdırılmasına nailolma ifadə etmədədir. Bu yeni mahiy-
yətin fundamental reallaşması isə əsaslı dərəcədə qlobal axın 
və regional dirçəliş konsensusu ilə mümkün olacaqdır [26]. 
Qloballaşma planet əhalisinin inteqrasiya strategiyasının 
qanunauyğun, qaçılmaz, labüd, obyektiv bir prosesi olsa da, o, 
bu gün sərbəst məqsədyönlü inkişaf vektoruna malik deyildir. 
Kortəbii, xaotik dinamikliyi ilə fərqlənən qloballaşmanın 
mərkəzləşmiş qaydada tənzimlənməsi hələ ki, dünya icti-
maiyyəti tərəfindən tələb olunmamışdır. Lakin bu nisbi xao-
tikliyi konsensusa gətirən lokal və regional indikatorlar 
 
 45
mövcuddur. Məhz müvafiq lokal və regional indikatorlar bu 
planetar prosesin hazırkı məqamda qapalı tənzimləyiciləri 
funksiyasını yerinə yetirərək qlokalizasiya prosesini stimul-
laşdırır, qlobal inteqrasiyaya nizamlı ahəng və düzüm gətirirlər. 
Qloballaşma dayanıqlı iqtisadi artımda və dünya iqtisa-
diyyatının inkişafında yeni perspektivlər açır. Bununla belə, 
qloballaşma ilə bağlı sürətlə dəyişən proseslər və adaptasiyalar 
yoxsulluğun artımı, işsizlik və sosial dezinteqrasiya ilə müşa-
yiət olunur. Elə bu baxımdan da, hazırkı məqamda dünya 
siyasətinin mühüm hissəsi də daha çox işsizlik problemi ilə 
üzləşməli olur. Beynəlxalq Əmək Təşkilatının hesabatları 
göstərir ki, müasir dünyada 160 milyon işsiz, 360 milyon qis-
mən məşğul və 1200 milyon gündəlik qazancı gundəlik 1$-a 
malik əhali təbəqəsi mövcuddur. Varlılar və kasıbların həyat 
tərzləri arasında olan kəskin fərq isə, günü-gündən dərinləş-
məkdə davam edir. 
Hazırkı iqtisadi məqamda yeni iş yerlərinin yaradılması, 
məşğulluğun təmin edilməsi istiqamətində kooperasiyanın və 
onun mühüm xarakterik strukturları olan kooperativlərin rolu 
və əhəmiyyəti artmaqdadır. Təcrübə göstərir ki, kooperativlər 
qarşılıqlı yardımla insanları birgə səylər müqabilində sosial 
müdafiəsini daha dolğun ödəyir və məşğulluğun təminatının 
üstün əhəmiyyəti ilə fərqlənirlər. Realliq belədir ki, işini 
düzgün qurmuş kooperativlər qloballaşmanın mənfi təsirindən 
digər müəssisələrə nisbətdə daha az zərərlə qurtulurlar. Çünki 
payçılıq kapitalına əsaslanan kooperativlər fəaliyyətlərində 
spekulyasiya xarakterli heç bir işə cəlb olunmadan daha 
konyektur biçimli strategiya və taktika ilə hərəkət edirlər. İnki-
şaf etmiş ölkələrin təcrübəsi göstərir ki, bütün kooperativləri 
birləşdirən ümumi əlamət, onların bir-birləri ilə əməkdaşlıq 
etməsidir. Bu fəaliyyət və əməkdaşlıq isə stabil iş yerləri, 
dolğun sosial müdafiə və börhanlara qarşı birgə səyləri bir-
ləşdirir [36]. Bununla belə, qloballaşma şəraitində yeni inkişaf 
meyillərini təmin etmək üçün müasir dövrdə kooperativlər 
 
 46
qarşısında bir sıra vəzifələr öz həllini gözləyir. Bu vəzifələri isə 
aşağıdakı kimi səciyyələndirmək olar: 
 kooperasiyanın institusional bazasının təkmilləş-
dirilməsi və onun fəaliyyət səmərəliliyini stimullaş-
dıran əlverişli iqtisadi mühitin formalaşdırılması; 
 kooperasiya prinsiplərinin möhkəmləndirilməsi, mü-
vafiq sahədə təbliğat-təşviqat işlərinin gücləndi-
rilməsi, fəaliyyətlərin yeni təsərrüfatçılıq metodlari ilə 
zənginləşdirilməsi; 
 səmərəli payçı artımına, genişlənən kooperasiya 
inteqrasiyasına nail olunması və qloballaşma prose-
sindən daha səmərəli faydalanma; 
 ərazi tələbli, rəqabətqabiliyyəti yüksək olan mal və 
xidmətlərə istiqamətlənməklə özünün xüsusi bazar 
əsaslarını yaratmaq; 
 məşğulluğun təminatı istiqamətində peşəkarlıq funk-
siyalarını birləşdirən və praktiki vərdişlərə malik 
çevik işçi kollektivləri formalaşdırmaq. 
Bütün bunlarla yanaşı, qloballaşmanın mənfi təsirlərini 
təcrid etməkdə kooperativlər öz işlərində sosail xidmətlər, 
təhsil, idman-sağlamlıq, ətraf mühitin mühafizəsi istaiqamə-
tində məşğulluğ təminatını gücləndirməlidirlər. 
Qloballaşma kooperativlər qarşısında yeni imkanlar ya-
radır. Bu imkanlar sırasında birbaşa qloballaşma ilə əlaqəli 
kooperativlərin informasiya-kommunikasiya sistemlərindən 
istifadəsi ilə bağlı özəllikləridir. Belə ki, kooperativlər internet-
dən öz qarşılıqlı əlaqələrinin yaradılması və genişləndiril-
məsində səmərəli istifadə edirlər. İnternet həm də koope-
rativlərə marketoloji tədqiqatların aparılmasında yardımçı olur. 
Bu informasiya resursu vasitəsi ilə kooperativlər öz məhsul-
larının daha əlverişlı bazarlarda yerləşdirilməsini təmin edirlər. 
Digər tərəfdən, tərcümə işi ilə məşğul olan kooperativlər 
müvafiq «virtual kooperativ» şəbəkəsi yaradaraq xidmətlərini 
genişləndirir və bu sahədə müvafiq standartlaşdırmaları həyata 
 
 47
keçirirlər. Nəhəyət, bir çox internet provayderləri əsl həqiqətdə 
kooperativ təsisatlandırma əsasında xidmətlərini reallaşdırırlar 
[17, 26, 36, 146]. 
Qloballaşma şəraitində kooperativlər artıq bir sıra istiqa-
mətlərdə əhəmiyyətləri və gərəkliliklərini sınamışlar. Bu, daha 
çox sosial və kommunal xidmətlər sahəsini əhatə edir. Belə ki, 
bu istiqamətlərdə dövlət xidmət sferasını öz üzərinə götür-
məkdən çəkinir və onu kicik mobil qruplu kooperativlərə 
ötürür. Uşaqların saxlanılması və məktəbə hazırlığı, yaşlılara 
və ahıllara qayğı və eləcə də tibbi və kommunal xidmətlərin 
göstərilməsi çox zaman bu fəal qrupların fəaliyyət sferasına 
daxil olur. Çox zaman belə kooperativlər varlı vətandaşların 
müvafiq sosial xidmətlər şəbəkəsinə daxil olmasında yeganə 
kanal rolunu oynayır. 
Dərinləşən qloballaşma müasir məqamda yeni kooperativ 
təsisatlandırmaların missiyasına əhalinin riskli qruplarına sosial 
xidmətlər göstərmək funksiyasını da qatır. Bu təyinatlılıq bir 
sıra industrial cəmiyyətlərdə sosial müdafiənin ictimai siste-
minin böhranı nəticəsində baş vermişdir. Belə təsisatların par-
laq nümunəsi olaraq italyan sosial kooperativləri misal gös-
tərmək olar. Bu kooperativlərdə əlillər, qocalar, evsizlər və nar-
komanlar kimi əhali qruplarına sosial xidmət göstərilir. Hazırda 
İtaliyada belə təyinatlı 2000-dən çox sosial kooperativ möv-
cuddur ki, onların da payı dövlət sektorunda göstərilən sosial 
xidmətlərin 13%-i həcmindədirr. Bundan başqa, həmin koope-
rativlər əhalinin marginal qrupları üzrə 60 mindən çox is 
yerinin açılışını təmin etmişlər [109]. Bununla qlobal axın bir 
sıra yeni sosial oriyentasiyalı kooperativ təsisatlandırmaları da 
meydana çıxarmışdır. Bu kooperativlər də ideal alternativ 
mexanizmlər yaratmaqla sosial xidmətin genişləndirilməsi 
istiqamətində yeni fəaliyyət məkanları fəth edirlər. 
 
 48
II FƏSİL 
 
KOOPERATİV FƏALİYYƏTİN PRİNSİPLƏRİ,  
FORMALARI VƏ XARAKTERİK XÜSUSİYYƏTLƏRİ 
 
 
2.1. Kooperativ fəaliyyətin prinsipləri 
 
Kooperativ fiziki və hüquqi şəxslərin birgə fəaliyyət göstər-
mək üçün üzvlüyə əsaslanan könüllü birliyi olub, iştirak-
çılarının maddi və başqa tələbatının onun üzvlərinin əmlak pay 
haqlarının birləşdirilməsi yolu ilə ödənilməsi məqsədilə 
yaradılır. Əslində isə latın mənşəli cooperatio - əməkdaşlıq 
sözündən qaynaqlanaraq kooperativ sahibkarlıq fəaliyyətini 
həyata keçirmək üçün könüllülük və payçılıq əsasında ayrı-ayrı 
şəxslərin birliyi ilə yaradılan müəssisə, təşkilat və təsisatdır. 
İqtisadçı alimlərin əsərlərində kooperasiya daha geniş mənada - 
müəyyən işin görülməsi üçün iki və ya daha artıq insanın 
texniki-iqtisadi əməkdaşlığı kimi təqdim olunur. Müxtəlif 
təyinatlı kooperativlər ümumilikdə kooperasiyanı səciyyələn-
dirir [36, 81]. 
Beynəlxalq Kooperativlər Alyansının (BKA) Nizamnamə-
sinin 5-ci maddəsində kooperativə aşağıdakı kimi tərif veril-
mişdir: «Şəxslərin və ya cəmiyyətlərin hər hansı assosiasiyası 
qarşılıqlı yardıma əsaslanan hər hansı təsərrüfat fəaliyyətinin 
köməyilə öz üzvlərinin iqtisadi və sosial vəziyyətini yaxşılaş-
dırmaq məqsədini qarşıya qoymuş və 1966-cı ildə BKA-nın 
XXIII Konqresi tərəfindən yenidən baxılmış kooperativ 
prinsiplərinə müvafiq olduqda, bu assosiasiya kooperativ hesab 
ediləcəkdir» [118]. 
Kooperasiya və assosiasiya anlayışlarının oxşar cəhətləri 
çox olsa da, onları eyniləşdirmək doğru olmazdı. Belə ki, asso-
siasiyaların heç də hamısı kooperasiya deyil. Ümumi məq-
sədlərə nail olmaq istəyən şəxslərin könüllülük əsasında de-
mokratik qaydada özünü idarə edən birliklərin hamısına 
 
 49
assosiasiya demək olmaz. Bəzi müəlliflərə görə, kooperativin 
tərifinə onun öz üzvlərinin maddi və ya mənəvi rifahına kömək 
etməsi şərti daxil edilməlidir. Daha əhatəli təriflər də vardır. 
Belə ki, M.I.Tuqan-Baranovskiyə görə, «… kooperativ könüllü 
şəkildə birləşmiş bir neçə şəxsin elə təsərrüfat müəssisəsidir ki, 
onun məqsədi - sərf edilmiş kapitalın müqabilində daha çox 
mənfəət əldə etmək deyil, təsərrüfatın idarə edilməsinə ümumi 
rəhbərlik sayəsində onun üzvlərinə hər hansı başqa şəkildə 
xeyir verilməsi təmin edilsin» [156]. K.A.Pajitnovun yanaş-
ması bir qədər fərqlidir. «Kooperativ - bir neçə şəxsin ümumi 
səylər hesabına kapital tərəfindən istismara qarşı mübarizə 
aparmaq və təsərrüfat nemətlərinin istehsalı, mübadiləsi və böl-
güsü prosesində öz üzvlərinin vəziyyətini yaxşılaşdırmaq, yəni 
həm istehsalçıların, həm də istehlakçıların və ya işçi qüvvəsini 
satanların könüllü birləşməsidir. Bu və digər yanaşmaları ümu-
miləşdirərək demək olar ki, kooperativ - əmtəə istehsalını və 
mübadiləsini həyata keçirən struktur kimi çıxış edir. Bir cəhəti 
xüsusilə qeyd etmək lazımdır, kooperativ müəssisə ilə eyni-
ləşdirilməməlidir. Belə ki, müəssisə dedikdə, fəaliyyəti mən-
fəət əldə edilməsinə yönəlmiş olan, öz riski və əmlak məsuliy-
yəti hesabına həyata keçirilən hüquqi şəxs statusuna malik olan 
müstəqil təsərrüfatçılıq subyektidir. [130]. 
Kooperativ fəaliyyət məxsusi struktur və məzmunu ilə 
yanaşı, özünün xarakterik prinsiplərini də əks etdirir. Bu 
prinsiplər digər təsisatlardan fərqli və eyni olan cəhətləri ilə 
səciyyəvidir. Bu təsisatın başlıca prinsipini üzvlərin qarşılıqlı 
məsuliyyəti, resursların paritet bölgüsü əsasında birgə fəa-
liyyətin həyata keçirilməsi ilə yeni rifahlar yaradaraq iqtisadi 
müstəqilliyin qorunub saxlanması təşkil edir. Bu tip fəaliyyətin 
motivi bir qayda olaraq ona hesablanır ki, kooperativ üzvləri 
nəticə etibarilə rəqabət mühitində bərabər şəkildə iştirak edir, 
eyni zamanda həmin kooperativlərin bazarda vəziyyətinin 
yaxşılaşdırılmasına yönəldilmiş tədbirlər səmərəli xarakter 
daşıyır. Bu şəbəkədə digər bir mühüm prinsip olaraq özünüida-
 
 50
rəetmə fəaliyyətinin həyata keçirilməsi ön sırada yer alır. 
Kooperativin təsisçisi daxili münasibətləri özü tənzimləyir və 
onların daxili qanunvericilik aktlarını özləri müəyyənləşdirir və 
bütövlükdə kooperativ sektorun fəaliyyətinin kənar təsirlərdən 
müdafiəsinə yönəldilmiş fəaliyyətin motivlərini müəyyənləş-
dirir. Bütün kooperativlərdə payçılar kooperativin strukturunu 
sərbəst şəkildə müəyyənləşdirir və onun idarəetmə orqanlarının 
səlahiyyətlərini müəyyən edir. Təbii ki, kooperativin idarə 
edilməsində ümumi yığıncaq idarəetmə orqanı müşahidə şurası 
mühüm səlahiyyətlərə malikdir [81, 110, 130]. 
Burada bir cəhəti xüsusi olaraq vurğulamaq lazımdır ki, 
kooperativ üzvlərinin kooperativin idarə olunmasında iştirakı 
onun kooperativdə rolundan və qoyduğu paydan asılı olma-
yaraq bərabərhüquqlu şəkildə həyata keçirilir. Daha doğrusu, 
kooperativin idarə edilməsinin prinsipi aşağıdakı formulada 
təzahür edir: 
 
1 iştirakçı       =        1 səs 
 
Kooperativlərin fəaliyyətində digər mühüm prinsiplərdən 
biri də qarşılıqlı məsuliyyətin mühüm rol oynamasıdır. Qar-
şılıqlı məsuliyyət nəticə etibarilə təsərrüfat həyatının təşkilinin 
başlıca forması kimi etibarlığın yüksəldilməsində əhəmiyyətli 
rol oynayır. Kooperativin fəaliyyətində qarşılıqlı fəaliyyət 
prinsipi qeyri-məhdud xarakter daşıyır və kooperativin maddi-
texniki bazasının möhkəmləndirilməsində önəmli rol oynayır. 
Qarşılıqlı məsuliyyət prinsipi kooperativ üzvlərinin hər birinin 
fərdi məsuliyyətini azaltmır. Bu prinsipdən çıxış edərək 
kooperasiya üzvləri maddi-texniki resurslarla təchizatda, eyni 
zamanda məhsulun satışı ilə bağlı yaranan problemlərdə fəal 
şəkildə iştirak edirlər və bir-birinə qarşılıqlı yardım göstərirlər. 
Kooperasiyanı bu aspektdən də təhlil etmiş A.V.Çayanov qeyd 
edir ki, kooperasiyanın əsasında üstün olaraq məhz qarşılıqlı 
yardım və qarşılıqlı səmərəlilik prinsipi dayanır [169]. 
 
 51
Hal-hazırda dünya praktikasında məsuliyyətli pay ödəniş-
ləri həcmində müəyyənləşdirilən məhdud məsuliyyətli koope-
rativlər kifayət qədər geniş yayılmışdır. Məsuliyyətin hər hansı 
konkret növünün müəyyənləşdirilməsi təbii ki, kooperativ 
üzvlərinin könüllü iradəsi əsasında qəbul edilir. Kooperativ 
hərəkatın dünya praktikasında kooperativ üzlərinin əmlak 
məsuliyyəti işlənib hazırlanmışdır ki, bu da əsas etibarilə iki 
növdə fərqləndirilir. Bunlardan biri məhdud məsuliyyət hesab 
edilir. Məhdud məsuliyyət onunla bağlıdır ki, kooperativin 
üzvləri kooperativ qarşısında qoyduğu əmanətə görə məsuliy-
yət daşıyır. Məhdud məsuliyyətli kooperativlərin yaradılması 
ümumiyyətlə dünya praktikasında kifayət qədər geniş vüsət 
almışdır. Məsuliyyətin ikinci növü isə qeyri-məhdud məsu-
liyyətdir. Qeyri-məhdud məsuliyyət isə o deməkdir ki, koope-
rativin hər bir üzvü kooperativin bütövlükdə əmlakı ilə bağlı 
məsuliyyət daşıyır. İtaliyada daha çox qeyri-məhdud məsuliy-
yətli kooperativlər geniş yayılmışdır ki, onun üzvləri də koope-
rativlərin borcları ilə bağlı tam mənası ilə məsuliyyət daşı-
yırlar. Daha doğrusu, kooperativlər ləğv olunduğu, müflis-
ləşdiyi, məcburi olaraq bu və ya digər problemlərlə üzləşdiyi 
halda kooperativin hər bir üzvü birbaşa məsuliyyət daşıyır. 
Məhdud məsuliyyətli kooperativlər isə keçmiş ittifaqda oktyabr 
inqilabına qədərki dövrdə və eləcə də yeni iqtisadi siyasət 
dövründə kifayət qədər geniş yayılmışdır. Həmin məhdud 
məsuliyyətli kooperativlərə kredit cəmiyyətlərini və sənaye 
kooperativlərini şamil etmək olar [81, 130]. 
Kooperativlərin fəaliyyətdə bərabərlik statusu da çox ciddi 
prinsiplərindən sayılır. Hər bir payçı ilə kooperativ arasında 
qarşılıqlı əlaqələr mövcuddur. Bir tərəfdən kooperativ təsisçisi 
ilə payçılar arasında münasibətlərdə şəffaflığın təmin edil-
məsində, digər tərəfdən isə istehlakçılarla məhsulun istifadə-
çiləri arasında münasibətlərdə əhəmiyyətli rola malikdir. Bu da 
son nəticədə kooperativ üzvlərinin və ümumilikdə kooperativ-
lərin fəaliyyətinin ikili təbiətini özündə əks etdirir. Belə ki, 
 
 52
kooperativ üzvləri və bütövlükdə kooperativlər iqtisadi 
münasibətlərin ən mühüm daşıyıcıları olmaqla, eyni zamanda 
bu və ya digər sosial qrupun və birliyin təmsilçisi kimi çıxış 
edə bilər. Yuxarıda adı çəkilən hər iki tərəf bir-biri ilə qarşılıqlı 
asılılığa və qarşılıqlı əlaqəyə malikdirlər. 
Kooperativ fəaliyyətin önəmli prinsiplərindən biri də 
könüllülüyün olmasıdır. Könüllülük prinsipi onunla şərtlənir ki, 
kooperativin hər bir üzvü istədiyi zamanda kooperativi tərk 
etmək və kooperativə daxil olmaq hüququna malikdir. Koope-
rativin hər bir üzvü kooperativin əmlakının artırılması baxımın-
dan pay qoymaq vəzifəsini özündə daşıyır. Üzvlərin qoyduqları 
paylara və yaxud əmlaklarına görə özünəməxsus hüquqlara 
malikdir ki, bu hüquqlara ilk növbədə gəlir əldə edilməsi və bu 
və ya digər fəaliyyətin həyata keçirilməsi ilə bağlı kvotalar 
hüququndan istifadə etmələri şamil edilir. 
Kooperativ fəaliyyətdə açıqlıq və şəffaflıq da prinsipial 
mahiyyət daşıyır. Hər bir fiziki şəxs qanunvericilik aktlarına və 
kooperasiya nizamnaməsinə müvafiq olaraq kooperativ təşkilat 
təsis etmək imkanına malikdir. Təsisçi hüququnda cəmiyyətin 
müxtəlif sosial qruplarının nümayəndələri, o cümlədən fiziki və 
hüquqi şəxslər ola bilər. Onlar adətən lokal və regional 
oriyentasiyalı fəaliyyəti özündə əks etdirirlər. Bundan əlavə, 
kooperativlərin fəaliyyəti hər hansı coğrafi ərazi kəsiyi ilə 
məhdudlaşmır. Kooperativin istehlakçı qrupu kifayət qədər 
məhdud xarakter daşımır. Bu isə onunla bağlıdır ki, koopera-
tivlər iqtisadiyyatda bu və ya digər tələbə stimullaşdığından nə-
ticə etibarilə onlar azad rəqabət şəraitində fəaliyyət göstərirlər. 
Kooperativin səmərəli fəaliyyət prinsiplərindən biri onun 
əmtəə təsərrüfatı kimi təşkil edilməsidir. Bu məqsədə nail 
olmaq üçün istehsalın ixtisaslaşması, təmərküzləşməsi və 
effektivliyi, zəruri infrastrukturun mövcud olub-olmaması 
nəzərə alınmaqla, kooperativdə istehsal prosesi və onun sosial 
strukturu təkmilləşdirilməlidir. Kənd təsərrüfatı müəssisələ-
rinin kooperativlərə çevrilməsini artıq qərarlaşmış təsərrüfatlar 
 
 53
bazasında həyata keçirmək məqsədəuyğundur. İstehsal koope-
rativlərinin fəaliyyətinin səmərəsini artırmaq üçün onlar şaquli 
tipli kooperativlərə üzvi şəkildə daxil olmalı, yəni müxtəlif 
istehlak kooperativlərinin və onların ittifaqlarının təsisçiləri 
qismində çıxış etməlidir. 
Araşdırmalar göstərir ki, bu və ya digər müəssisənin prak-
tikada kooperativ kimi fəaliyyət göstərməsini şərtləndirən 
beynəlxalq meyarlar mövcuddur ki, onlara da aşağıdakıları 
şamil etmək mümkündür: 
 kooperativ üzvlərinin pay kapitalına malik olması; 
 kooperativ üzvlərinin götürülən bank faizlərini aşma-
maq şərti ilə pay əldə etmələri; 
 kooperativ üzvlərinin gəlirlərin bölüşdürülməsində pay 
qoyulması və ya əmək fəaliyyətinə görə iştirakı; 
 kooperativin idarə edilməsində hər bir kooperativ 
üzvünün bərabərhüquqlu iştirakı; 
 əsas fəaliyyət növlərinin həyata keçirilməsində muzdlu 
işçilərin cəlb edilməsinin istisnalıq təşkil etməsi. 
Yuxarıda adı çəkilən meyarlar kooperativ sektoru səciyyə-
ləndirən ən mühüm arqumentlər sayılır. Bu meyarlar əsasında 
fəaliyyət göstərən müəssisəni konkret olaraq öz-özlüyündə 
kooperativ və yaxud da səhmdar cəmiyyətin müxtəlif forması 
kimi xarakterizə etmək olar. Lakin bu, o demək deyil ki, 
kooperativ institutla səhmdar cəmiyyət tamamilə eyni təsi-
satdır. Burada yetərli ayrılıqlar mövcuddur ki, bu fərqliliklər də 
bizim tədqiqat prosesində kifayət qədər əsaslandırılmışdır. 
Göstərmək lazımdır ki, kooperativ təsisatlandırmaların ilk 
çağlarında bu keçidi məhdudlaşdıran tənzimləyici tədbirlər 
görülmüşdür. Belə li, kooperativ təşkilatlarda kooperasiya mü-
nasibətlərinin əsas meyarının saxlanılması məqsədilə pul əma-
nətlərinin qoyulmasının həcmində müəyyən hədlər müəyyən-
ləşdirildi. Bu isə onunla bağlıdır ki, əslində kooperativ müəs-
sisələrində başlıca kooperativ prinsip kimi 1 şəxs - 1 səs prin-
sipi tətbiq edilir və bu idarəetmə qərarlarının qəbul edilməsində 
 
 54
də önəmli rol oynayır. Pul vəsaitlərinin artırılması və idarəetmə 
prinsiplərində önəmli rol oynaması nəticə etibarilə kooperativin 
səhmdar cəmiyyətinə çevrilməsinə gətirib çıxarır. Məlum 
olduğu kimi, səhmdar cəmiyyətlərində idarəetmənin başlıca 
vasitəsi kimi qoyulmuş əmanətin həcmi əsas götürülür. Daha 
dəqiq desək, hansı səhmdar daha çox əmanət qoyursa, təbii ki, 
səhmdar cəmiyyətin idarə edilməsində də daha çox söz sahi-
binə çevrilir. Lakin yuxarıda adı çəkilən stimullaşdırıcı təd-
birlərin həyata keçirilməsinə baxmayaraq, sahibkarlar öz kapi-
tallarını aktiv olaraq kooperativlərin inkişafına yönəltmirdi. Bu 
baxımdan da təşkilati forma kimi məhdud məsuliyyətli 
cəmiyyət statusu önəmli rol oynayırdı. Bu, xüsusilə koope-
rativlər arasında geniş yayılmağa başlamışdı [125]. 
Digər tərəfdən, xüsusi ilə vurğulanmalıdır ki, kooperativlər 
təbiət etibarilə sahibkarlıq fəaliyyətinin həyata keçirilməsinin 
təşkilati strukturunu özündə əks etdirdiyindən onların təkamülü 
də son nəticədə səhmdar cəmiyyətlərə çevrilməyə gətirəcəkdir. 
Belə ki, burada muzdlu əməkdən istifadə genişləndikcə, koope-
rativ təsisatlandırma korporasiya sisteminə keçid edəcəkdir. 
Əslində belə halın olması pis qarşılanmamalıdır. Nəticədə 
iqtisadi inkişaf, məşğulluq təminatının güclənməsi və sosial 
yüksəliş bərqərar olunacaq və möhkəmlənəcəkdir. Digər 
tərəfdən qeyd olunmalıdır ki, istehsal kooperativinin fəaliyyə-
tinin hüququ tənzimlənməsi ilə bağlı qanunvericilik aktlarında 
boşluqların olması nəticə etibarilə bu təkamül proseslərinin 
inkişafında müəyyən durğunluq meyillərinin yaranmasına da 
gətirib çıxarır. 
Kooperativlərin fəaliyyətinin tənzimlənməsi Azərbaycan 
Respublikasında da kooperasiya haqqında müvafiq qanunla 
həyata keçirilir. Kooperasiya haqqında qanunda göstərilir ki, 
kooperativin fəaliyyəti ilə əlaqədar əmək müqaviləsi üzrə işləri 
həyata keçirən muzdlu işçilərin sayı yerli idarəetmə orqan-
larının razılığı ilə müəyyən edilir və bu zaman kooperativ 
fəaliyyətinin növü və onun ictimai istehlakdakı rolu da ön 
 
 55
plana çəkilir. Təbii ki, qanunun adı çəkilən müddəası aşağıdakı 
prinsiplər baxımından o qədər də əhəmiyyətli realizə olunmur. 
Belə ki, yerli idarəetmə orqanları ayrı-ayrı kooperativ fəaliyyəti 
növləri üzrə elmi əsaslandırılmış metodikaya malik olmurlar, 
bu isə nəticə etibarilə subyektivliyin yaranmasına gətirib çıxa-
rır. Bundan əlavə, kooperativlər qanunda nəzərdə tutulmuş bu 
müddəanı pozduqları halda qanunda bu müddəanın pozul-
masına görə xüsusi sanksiyalar nəzərdə tutulmamışdır. Yerli 
idarəetmə orqanları qanunun pozulmasına görə bu və ya digər 
kooperativin fəaliyyət hüququnu dayandırmaq imkanlarına 
malik deyillər [6, 7, 187-11]. Qeyd olunmalıdır ki, kooperativ-
lərdə də əmək münasibətləri Azərbaycan Respublikasının 
Əmək qanunvericiliyi ilə tənzimlənir. Kooperativin, şəxsi əmə-
yini tətbiq etməklə onun fəaliyyətində iştirak edən üzvləri ilə 
əmək münasibətləri Azərbaycan Respublikasının əmək qanun-
vericiliyi, Mülki Məcəllə və kooperativin nizamnaməsi ilə 
tənzimlənir [53]. Bununla belə, respublikada aqrar sektorda 
kənd təsərrüfatı kooperativlərinin yaradılmasının və fəaliy-
yətinin xüsusiyyətlərini də tənzimləyən qanunvericilik aktları 
vardır. Bu istiqamət «Kredit ittifaqları haqqında» Azərbaycan 
Respublikasının Qanunu ilə müəyyən edilir [7, 187-11]. Bu 
qanuna görə, kredit ittifaqı mənafe ümumiliyi əsasında könüllü 
birləşən fiziki şəxslərin və ya kiçik sahibkarlıq subyekti olan 
hüquqi şəxslərin sərbəst pul vəsaitlərini cəmləşdirmək yolu ilə 
özlərinin qarşılıqlı kreditləşdirilməsi üçün yaratdıqları bank 
olmayan kredit təşkilatıdır. 
Kooperasiya fəaliyyətində iştirak edən tərəflər eyni zaman-
da kooperasiya fəaliyyətində iştirak edən tərəflərin birgə 
maraqlarının qorunmasında da əhəmiyyətli rol oynayırlar. 
Qeyd etmək lazımdır ki, əməyin və istehsalın təşkilinin kollek-
tiv forması kimi çıxış edən kooperasiya münasibətləri digər 
təsərrüfat subyektlərindən özünəməxsus xarakterik prinsip-
lərinə görə fərqlənir ki, bunlara da kooperativin fəaliyyətində 
üzvlərin əmək fəaliyyəti formasında iştirakını, eyni zamanda 
 
 56
təsərrüfat fəaliyyətinin demokratik xarakter daşımasını və 
idarəetmə fəaliyyətində üzvlərin bərabər şəkildə, yəni bir üzv, 
bir səs prinsipi ilə iştirakı ilə fərqləndiyini göstərmək olar. 
Bundan əlavə, kooperativlərdə idarəetmə fəaliyyəti kifayət 
qədər şəffaf xarakter daşıyır və bu zaman kooperativ fəaliy-
yətin təsisçisi bütövlükdə sosial-iqtisadi münasibətlərə tam 
mənası ilə şəffaf şəkildə nəzarət edə bilir. 
Kooperasiya prinsiplərindən çıxış edərək, hazırda dünya 
praktikasında onların fəaliyyətinin stimullaşdırılması istiqa-
mətində zəruri tədbirlər həyata keçirilmişdir. Belə ki, koopera-
tivlərdə dividendlərin stimullaşdırılmasını gücləndirmək məq-
sədilə ənənəvi olaraq kooperativ təşkilatların başlıca çatışmaz-
lığı kimi dəyərləndirilən kooperativ üzvlərinin məcburi iştirak 
hüququndan demək olar ki, imtina edilmişdir. İlkin olaraq, 
kooperativ üzvlərinin məcburi iştirak məsələsi İsveçrədə ara-
dan qaldırıldı və kooperasiya üzvlərinin kooperativin fəaliy-
yətində iştirakı üçün kifayətedici amil kimi pul vəsaitində öz 
paylarını qoyması yetərli hesab edilirdi [64, 79, 94, 130]. 
Beləliklə, qarşılıqlı iqtisadiyyat şəraitində kooperativlər 
eyni zamanda kütləvi şəkildə demokratik idarəetmə prinsip-
lərinə malik olan təşkilat kimi səciyyələnməklə yanaşı, həm də 
xüsusi sektorun formalaşması istiqamətində kommersiya 
strukturu kimi də fəaliyyət göstərirdilər. Qeyd etmək lazımdır 
ki, hal-hazırda kooperativlərin davamlı olaraq səhmdar cəmiy-
yətlərinə və digər xüsusi müəssisələrə çevrilməsi ilə bağlı pro-
seslər müşahidə olunmaqdadır. 
Kooperativ müəssisələr əsasən özünəməxsus xarakterik 
cəhətləri ilə xüsusi firmalardan fərqlənir ki, bu xarakterik cə-
hətlərə də, ilk növbədə kooperativ və kollektiv müəssisənin 
ayrı-ayrı fiziki şəxslər qrupundan ibarət olmasını göstərmək 
olar. Əsasən həmin fiziki şəxslər qrupu kooperativin fəaliy-
yətində bu və ya digər funksiyalar, mülkiyyətçi və işçi funk-
siyalarını yerinə yetirirlər. Bundan əlavə, mülkiyyətçilərin özü-
nəməxsus səlahiyyətləri, daha doğrusu, sərəncam vermə, 
 
 57
istifadə və mənimsəmə hüquqları təbii ki, bərabər əsaslarla 
birgə prinsiplər əsasında formalaşır. Bərabərlik hüququ mül-
kiyyət münasibətləri, eyni zamanda istehsal vasitələrinə müna-
sibətdə və kollektiv təsərrüfatda gəlirlərin bölüşdürülməsində 
ön plana çəkilir. 
Kooperasiyanın malik olduqu prinsiplər onun bir sıra üs-
tünlüklərini nümayiş etdirir. Bu üstünlükləri aşagıdakılar 
birləşdirir [94, 130]: 
 yüksək əməyin motivasiyası; 
 əmək, kapital və maliyyə resurslarından optimal 
istifadə; 
 bazara daha yaxşı uyğunlaşmaq və dəyişməkdə olan 
tələbata çevik münasibət imkanlığı; 
 gəlirlərin daha ədalətli bölgüsü. 
Göründüyü kimi, kooperasiyanın malik olduqu prinsiplər 
daha çox orijinallığı ilə fərqlənir. Məhz bu pirinsipial cəhətlər - 
qarşılıqlı məsuliyyət, resursların paritet bölgüsü, bərabərlilik, 
könüllülük, açıqlıq və şəffaflıq kooperasiyanın səmərəli fəaliy-
yətinin əsasında dayanır. Qloballaşma meyilləri isə bu prin-
siplərin daha adekvat sistemdə təkmiləşməsini qaynaqlandırır. 
 
 
2.2. Kooperativ təsərrüfatçılığın əsas formaları  
və xarakterik xüsusiyyətləri 
 
Cəmiyyətdə baş verən dəyişikliklər siyasi və sosial-iqtisadi 
münasibətlərin yenidən qurulmasını özündə əks etdirir. Sosial-
iqtisadi münasibətlərin yenidən qurulması isə təsərrüfatçılığın 
yeni forma və metodlarının axtarılması ilə bağlı fəaliyyətin 
aktivləşdirilməsi ilə xarakterizə olunur. Təbiidir ki, təsərrüfat-
çılığın yeni və mütərəqqi formalarının, dünya praktikasında 
məlum olmayan yeni təkmil qurumların yaradılması ilə yanaşı, 
eyni zamanda əvvəllər mövcud olmuş təsərrüfatçılıq formaları 
da inkişaf edir. Təsərrüfatçılığın təşəkkülü aspektində geniş 
yayılmış formalardan biri də bizim tədqiqat obyekti olan 
 
 58
kooperasiya münasibətləridir. Lakin bununla belə, kooperasiya 
münasibətlərinin formalaşması və inkişafı baxımından müəy-
yən çətinliklər və ziddiyyətlər də mövcuddur ki, bu da nəticə 
etibarilə iqtisadi inkişafın xarakterinə və səviyyəsinə öz təsirini 
göstərir. Bu amillərə əsas etibarilə kooperativ fəaliyyətin tən-
zimlənməsi ilə əlaqədar qəbul edilən qanunvericilik aktlarında 
müəyyən çatışmazlıqların olmasını, eyni zamanda xüsusiy-
yətçilik psixologiyası baxımından təsərrüfatçılığın kooperativ 
formalarının bu və ya digər şəkildə qəbul edilməməsi ilə bağlı 
ideyaların mövcudluğu və s. göstərmək olar. Məhz adı çəkilən 
neqativ təzahürlər bütövlükdə kooperasiyaların inkişafı ilə 
bağlı özünü müəyyən aspektdə təzahür etdirmişdir. Bu isə xü-
susilə transformasiya yönümlü dəyişikliklərin ilkin mərhələ-
sində iqtisadiyyatda yaranan total qıtlıq, bazarlarda məhsulların 
çatışmazlığı aspektindən özünü göstərmişdir. Transformasiya pro-
sesinin ilkin dövrlərində kooperasiya münasibətlərinin təşkilati 
formaları daha çox kölgəli iqtisadiyyatın formalaşmasında önəmli 
rol oynamışdır ki, bu da cəmiyyətin maraqlarında kəskin defor-
masiyaların yaranmasına gətirib çıxarmışdır [110, 130]. 
İqtisadiyyatda kooperasiyanın şərtlərinə bir qayda olaraq, 
ictimai əmək bölgüsü şamil edilir. Bu isə əsas etibarilə xüsusi 
fəaliyyət vasitəsilə inkişaf edir və konkret təsərrüfat vahidləri 
formasında təsərrüfat fəaliyyətinin həyata keçirilməsini özündə 
əks etdirir. Kooperasiya istehsal aspektində nəticə etibarilə 
istehsalın xüsusiləşməsinə, daha doğrusu, ixtisaslaşmasına gəti-
rib çıxarır. Təhlil göstərir ki, ictimai əmək bölgüsünün dərin-
ləşdiyi şəraitdə istehsalçılar arasında əmək-dəyər əlaqələri for-
malaşır ki, bu da nəticə etibarilə zaman keçdikcə elmi-texniki 
tərəqqinin ən yeni nailiyyətlərinin tətbiqinə əsaslanır. Koope-
rasiyalar istehsal proseslərinin bütün sferalarında vahid istehsal 
ritmlərinin yaradılması ilə səciyyələnir. Ümumiyyətlə, istehsal 
prosesində kooperasiya münasibətləri əsas etibarilə iqtisadi 
inkişaf səviyyələrində sahələrin differensiallaşmasına gətirib 
çıxarır. İstehsal potensialının bütün elementlərindən müəyyən 
 
 59
zaman kəsiyində səmərəli istifadə edilməsinə əlverişli şərait 
yaradır. Kooperasiyanın inkişafı müəyyən zaman kəsiyində 
ictimai-iqtisadi qrupların yaranmasına, daha doğrusu əmək 
kollektivlərinin formalaşmasına da gətirib çıxarır. Kooperasiya 
münasibətlərinin təşkilati formaları bir qayda olaraq, müəyyən 
zaman kəsiyində aktiv prinsiplərin elementləri kimi təzahür 
etmiş və geniş istifadə edilmişdir. Bu zaman kooperasiya 
münasibətləri təsərrüfat fəaliyyətinin təşkilinin forması kimi 
xarakterik xüsusiyyətlərə malik olmuşdur. Kooperasiya müna-
sibətləri üçün səciyyəvi cəhətlərdən biri də təsərrüfat subyekt-
lərinin iqtisadi müstəqilliklərinin qorunub saxlanmasıdır. 
Təsərrüfat fəaliyyətində kooperasiya münasibətləri müəssisənin 
təşkilinin spesifik forması kimi də xarakterik xüsusiyyətlərə 
malikdir. Kooperasiya kollektiv təsərrüfat fəaliyyətinin xüsusi 
forması olub, xırda əmək fəaliyyətinin və xırda istehsal 
prosesinin həyata keçirilməsinə əsaslanır [81, 109]. Təbii ki, bu 
zaman kooperativ üzvləri bərabərhüquqlu iştirak xüsusiyyətlə-
rinə malikdir və istehsal proseslərində bilavasitə iştirak edirlər. 
İqtisadi praktikada yeni yaradılan kooperativlər və kom-
mersiya yönümlü kooperativ təşkilatları bir qayda olaraq, geniş 
təkrar istehsalın bilavasitə istehsal, mübadilə və bölgü sfe-
ralarında iştirak edirlər. Bu sferalarda istehlak kooperativləri 
özünəməxsus istisnalıq təşkil edirlər. Daha doğrusu, istehlak 
kooperativləri istehsal prosesində əhəmiyyətli dərəcədə iştirak 
payına malik deyildir. 
Keçmiş ittifaqda XX əsrin 30-cu illərindən etibarən koope-
rativ fəaliyyətin məhdudlaşdırılmasına yönəldilmiş fəaliyyət 
həyata keçirilməyə başlanmışdı. Bu da ilk növbədə, kənd 
təsərrüfatında özünü kəskin şəkildə büruzə verirdi. Belə ki, hə-
min dövrdə kolxozların və istehlak kooperasiyalarının dövlət-
ləşdirilməsinə yönəldilmiş fəaliyyət həyata keçirilirdi ki, 
bununla da kollektiv mülkiyyət dövlət mülkiyyətinə çevrilirdi. 
Bu proseslərin davamlı xarakter alması 1956-cı ildə sənaye 
sektorunda özünü göstərdi və neft-mədən kooperasiyalarının 
 
 60
fəaliyyəti dayandırıldı və bununla da, ölkə iqtisadiyyatında 
kooperativ hərəkata kifayət qədər ciddi zərbə vuruldu. Koope-
rasiya fəaliyyətinin yenidən təşkili əslində keçmiş ittifaqda 
sosial-iqtisadi sistemin yenidən qurulması ilə əlaqədar başlandı 
və iqtisadiyyatda yenidənqurma fəaliyyəti kooperasiya müna-
sibətlərinin də təşəkkülünə əlverişli şərait yaratdı. İttifaqın 
tənəzüllü dövrlərində, məşhur yenidənqurma epoxasında 
kooperativlərin yeni formada vüsət alması prosesi yenidən start 
götürdü. Bu zaman - 1987-ci ildə qəbul edilmiş kooperasiya 
haqqında qanuna müvafiq olaraq, kooperasiya münasibətlərinin 
təşkilati formaları iqtisadiyyatın əksər sektorlarında təşəkkü-
lünü tapmışdı. SSRİ-nin dağılması, ittifaq respublikalarının 
müstəqillik əldə etməsi və transformasiya proseslərinin yaşan-
ması ilə əlaqədar müəyyən mərhələdə iqtisadiyyatın kooperativ 
sektorunda da bir sıra inkişaf meyilləri özünü göstərmişdir. Bu 
isə nəzərəçarpacaq dərəcədə həmin sektorlarda iqtisadi aktiv-
liyin yüksəlməsinə gətirib çıxarmışdır. Kooperativ sektorunda 
iqtisadi aktivliyin yüksəlməsi, ilk növbədə bu sahədə məhsul 
satışından əldə olunan gəlirin dinamik şəkildə artımı ilə 
xarakterizə olunmuşdur [81, 99]. Materialların təhlili göstərir 
ki, kooperativ hərəkat bu dövrlərdə daha çox Şərqi Avropa 
ölkələrində və keçmiş ittifaqın Rusiya, Ukrayna və Belarus res-
publikalarında geniş vüsət almışdır. Bu ölkələrdə koopera-
tivlərin fəaliyyətindən əldə olunan gəlir artımları bir sıra 
amillərin təsiri ilə baş vermişdir. Burada əsasən transformasiya 
proseslərinin həyata keçirilməsi ilə əlaqədar dövlət müəssisə-
lərinin kooperativ sektora konversiyası rol oynamışdır. Bu 
onunla bağlıdır ki, əvvəllər dövlət müəssisəsi kimi fəaliyyət 
göstərən sektor sonradan kooperativ sektora çevrilmişdir ki, bu 
da nəticə etibarilə məhsul istehsalının həcminin kəskin şəkildə 
artımına gətirib çıxarmışdır. Digər tərəfdən, bu proseslər iqti-
sadiyyatın kooperativ sektorunda məhsul istehsalına xidmətlər 
göstərilməsi ilə əlaqədar təsərrüfat fəaliyyətindən əldə edilən 
gəlirlərin artımı və məhsulun satış qiymətlərinin yüksəlməsi ilə 
 
 61
bağlı olmuşdur. Məhsulun satış qiymətlərinin liberallaşdı-
rılması və azad bazar qiymətlərinə keçid bu sektorda da 
məhsulun satış qiymətlərinin yüksəlməsinə gətirmişdir. Qeyd 
olunmalıdır ki, keçmiş sovet praktikasında qiymətlər özünü iki 
səviyyədə göstərmişdir. Bunlardan biri kooperativ, ikincisi isə 
dövlət sektoru ilə bilavasitə bağlı idi. Dövlət sektorunda 
qiymətlər əsasən fiksasiya olunmuş formada müəyyənləşdi-
rilirdi, kooperativ sektorda isə qiymətlər nisbətən ağır bazar 
qiymətlərinə yaxın hesab olunurdu [99, 109]. 
Materialların təhlilindən məlum olur ki, həmin dövr üçün 
mövcud olan inzibati buxovlar kooperativ münasibətlərin bu və 
ya digər formada məhdudlaşmasına xidmət edirdi. Daha çox 
ideoloji cəhətdən kooperativ fəaliyyətini gizli təsərrüfatçılıq 
subyekti kimi xarakterizə etməyə çalışırdılar və icarə müna-
sibətlərini daha şəffaf təsərrüfatçılıq sistemi kimi xarakterizə 
edirdilər. Həmin dövr üçün eyni zamanda icarə münasibətləri 
də tam mənası ilə təminatlı maddi-texniki təchizat funk-
siyalarının yerinə yetirilməsində önəmli rol oynayırdı. Bunun 
nəticəsi idi ki, 1990-cı illərdən etibarən dövlət müəssisələrinin 
kooperativlərə çevrilməsi prosesi demək olaraq praktik olaraq 
dayandırılmışdı. Qeyd etmək lazımdır ki, SSRİ-nin dağılması 
fonunda bazar münasibətlərinə əsaslanan iqtisadi sistemin 
qurulması nəticə etibarilə iqtisadiyyatda bazar konyunkturunun 
hakim mövqe tutmasına gətirib çıxardı ki, bu da nəticə etibarilə 
bazarda rəqabət aparan xüsusi firmaların və təsərrüfat 
subyektlərinin yaranması ilə müşayiət olundu. 
Təsərrüfatçılığın xarici mühit amillərinin dəyişməsi, o 
cümlədən normativ-hüquqi aktlardakı dəyişikliklər, vergilər və 
digər bu kimi amillər nəticə etibarilə kooperativ hərəkata da öz 
təsirini göstərmiş və bu sahədə müəyyən struktur dəyişiklikləri 
baş vermişdir. Bundan əlavə, bazar münasibətlərinə keçidlə 
əlaqədar ticarət sferasının liberallaşdırılması da nəticədə tica-
rət-tədarük sektorunda fəaliyyət göstərən kooperativlərin fəa-
liyyətinə öz təsirini göstərmişdir. Belə ki, azad bazar 
 
 62
münasibətlərinin inkişafı nəticəsində müxtəlif təsərrüfatçılıq 
formalarının yaranması və bu sahədə fəaliyyət göstərən bir sıra 
kooperativlərin sayının azalmasına gətirib çıxarmışdır. Bu hal 
xüsusilə məişət xidməti sferasında fəaliyyət göstərən koope-
rativlərin fəaliyyətinə aid edilə bilər. Belə ki, məişət xidməti 
sektorunun tamamilə liberallaşdırılması və özəlləşdirilməsi 
nəticə etibarilə bu sahədə də köklü dəyişikliklərin yaranmasına 
gətirib çıxarmışdır. Kooperativ təsisatlandırmaların genişləndi-
rilməsi tikinti sektorunda da müşahidə olunmuşdur. Bu irə-
liləyişlər digər sektorlara da keçid etmiş və müəyyən sahəvi 
inkişaf meyillərinə səbəb olmuşdur. 
Müasir zamanda kooperativ sektorunda baş verən inkişaf 
meyillərinı bütövlükdə iqtisadiyyatın struktur dəyişikliklərinin 
həyata keçirilməsi ilə bağlamaq olar. Hal-hazırda kooperativlər 
daha çox istehsal-texniki təyinatlı məhsulların buraxılışına isti-
qamət alır. Bu da xidmət sferasında fəaliyyət göstərən koope-
rativlərin sayını azaldır. Bundan əlavə, xidmət sferasında fəa-
liyyət göstərən kooperativlərin fəaliyyətindəki azalma meyilləri 
əsas etibarilə xüsusi resursların çatışmazlığı əldə edilən 
xammal və materialların qiymətinin yüksək olması ilə sıx bağ-
lıdır. Bundan əlavə, nağdsız vəsaitlərlə hesablaşmalar sahə-
sində ehtiyatların kəskin şəkildə azalması və eyni zamanda bu 
sahədə maliyyə resurslarının çatışmazlığı da azalma meyillərini 
şərtləndirən amillər sırasındadır. Araşdırmalarla müəyyən olun-
muşdur ki, adı çəkilən fəaliyyət istiqamətli kooperativlər əksə-
rən keçid iqtisadiyyatlı ölkələrdə və demək olar ki, buradakı 
«qara bazarlar»da fəaliyyət göstərirlər. Bu meyil xüsusilə 
ticarət sferasında geniş intişar tapmışdır. 
Hazırda kooperativ məhsulun strukturunda əvvəlki kimi 
məhsul istehsalı və xidmətlərin göstərilməsi sferası daha çox 
üstünlük təşkil etməkdədir. Bazar münasibətlərinin inkişafı ilə 
əlaqədar baş verən struktur dəyişiklikləri kooperasiya müna-
sibətlərinin fəaliyyətinə də ciddi təsir göstərir. Nəticədə koope-
rativ sektoru daha çox sosial-mədəni xidmət sferasına istiqamət 
 
 63
alır. Bu istiqamətlilk baxımından kooperativləri aşağıdakı üç 
kateqoriya üzrə fərqləndirmək mümkündür: 
1. İri kooperativlər. Bu kooperativlər istehsal və tikinti 
sektorunu özündə əks etdirməklə sənaye əsaslı istehsa-
lın inkişafı sferasında geniş inkişaf istiqamətinə malik 
olurlar. 
2. Üzvlərinin sayı 20 nəfərədək əmək qabiliyyətli əhalini 
təşkil edən xırda kooperativlər. Bir qayda olaraq, bu 
kooperativlər ticarət, ictimai-iaşə sektorunda, o cümlə-
dən məişət və sosial-mədəni xidmətlər sferasında fəa-
liyyət göstərir və nisbətən zəif oriyentasiyalı olurlar. 
3. Əsas etibarilə intellektual xidmət sferasını özündə əks 
etdirən kooperativlər. Belə kooperativlər əsasən vasitə-
çilik funksiyalarını özündə əks etdirir və müvafiq fəa-
liyyətlərlə məşğul olurlar. Onları bəzən elə xidmət 
kooperativləri də adlandırırlar. Bu kooperativlər bir 
qayda olaraq, xüsusi əmlaka malik olmur və əsas eti-
barilə işgüzar fəallığı ilə seçilirlər. 
Göründüyü kimi, təsərrüfatçılığın kooperativ forması üstün 
olaraq statusun əldə edilməsi və maliyyə əməliyyatlarının hə-
yata keçirilməsi məqsədi ilə yaradılır və yuxarıda adı çəkilən 
kooperativ sistemlər isə bazar tələbləri baxımından daha çox 
əhəmiyyət nümayiş etdirirlər. 
Kooperativlər əsasən aşağıdakı qruplaşdırmaya məruz 
qalır: 
 istehlak kooperativləri; 
 kənd təsərrüfatı kooperativləri; 
 kredit kooperativləri; 
 fəhlə və sənətkarların istehsal kooperativləri; 
 mənzil kooperativləri; 
 innovasiya kooperativləri. 
Kooperativlərin mahiyyətini təşkil edən bütün amillərin iki 
qrupa bölünməsi məqsədəuyğun hesab olunur. 
 
 64
Birinci qrupa təşkilati təsərrüfat xarakterli elementlər aid 
edilə bilər. Bu halda kooperasiyaya idarəetmə forması, 
mənfəətin bölüşdürülməsi üsulu önə çəkilir. 
İkinci qrupa sosial xarakterə malik elementlər aid edilir. 
Kooperativ münasibətlərin tipi və formalarının təhlili kifa-
yət qədər praktiki maraq kəsb edir. Belə ki, rus tədqiqatçııları 
T.Kuznetsovanın və F.Fyodorovun fikrincə, əmək prosesində 
və real iqtisadiyyatda təsərrüfatçılığın mühüm forması kimi 
kooperasiya münasibətləri təşkilati və iqtisadi mühit faktor-
larından asılıdır. Təşkilati və iqtisadi mühit faktorları nəticə eti-
barilə kooperativ fəaliyyətin istehsal həcmlərinin artırılmasında 
və gəlirlərin bölüşdürülməsində önəmli rol oynayır. Təbii ki, 
təşkilati və iqtisadi mühit faktorlarının kooperativlərin inkişafı 
üçün yetərli olduğu zaman kooperativ üzvlərinin gəlirlərinin 
artımı baş verir ki, bundan əlavə də kooperativ sektor iqtisa-
diyyatım inkişafında önəmli rol oynayır. [105]. 
İqtisadi praktikada əməyin təşkili bir qayda olaraq, təsər-
rüfatçılığın forması hesab olunur. Bu zaman gəlirlərin bölüş-
dürülməsi sahədə fəaliyyət göstərən işçilər arasında həyata 
keçirilir və muzdlular kooperativ işçilər olmadığı təqdirdə 
onlar gəlirlərin bölüşdürülməsində iştirak etmirlər. Bundan 
əlavə, iqtisadi və təşkilati mühit faktorları, T.Kuznetsova və 
F.Fyodorovun qeyd etdiyi kimi, əslində kooperativin inkişafın-
da, onun iqtisadiyyatda rolunun möhkəmləndirilməsində önəm-
li rol oynayır. Nə qədər ki, iqtisadiyyatda kooperativ təsər-
rüfatçılıq forması hakim mövqe tutmur, təbii ki, onların iqtisadi 
əlaqələr sistemindəki inteqrasiya münasibətlərindəki rolu kifa-
yət qədər məhdud xarakter daşıyacaqdır. Bu isə onunla bağlıdır 
ki, kooperativ sektor iqtisadiyyatın digər sektorları ilə müqayi-
sədə hələ ki, önəmli rəqabət aparmaq imkanlarına malik 
deyildir. Bu isə bilavasitə onunla bağlıdır ki, kooperativ sektor 
daha çox kiçik istehsal sektorlarını və xırda mülkiyyəti özündə 
birləşdirir. 
 
 65
Beləliklə, iqtisadiyyatın kooperativ sektorunun struktur 
təhlili belə qənaətə gəlməyə əsas verir ki, kooperativlər uni-
versal formaya malik olmaqla, iqtisadiyyatın bu və ya digər 
sahələrində bərabərhüquqlu çıxış etmək imkanlarına malikdir. 
Bununla belə, kooperativlərin iqtisadiyyatın bu və ya digər 
sektorunda bərabərhüquqlu təsərrüfat subyekti kimi çıxış 
etməsi ilə bağlı fikirlərə baxmayaraq, bütövlükdə götürdükdə 
onlar müasir şəraitdə istehsalın tipik forması kimi xarakterizə 
edilirlər. 
Mikroiqtisadi prosesdə fəaliyyət göstərən kollektivlər bir 
qayda olaraq, azsaylı işçi qüvvəsi hesabına çox da böyük olma-
yan məhsul və xidmətlərin reallaşdırılmasını həyata keçirirlər. 
Yüksək həcmdə istehsal vasitələrinə malik olan kooperativ 
sektor əsasən istehlak bazarının konyunkturunda baş verən 
dəyişikliklərə daha çevik reaksiya göstərmək iqtidarında olur-
lar. Bu isə bilavasitə onunla bağlıdır ki, kooperativ sektor adə-
tən xalq istehlak mallarına olan tələbatın ödənilməsində əhə-
miyyətli rol oynayır və tələbatın dəyişməsinə çevik reaksiya 
göstərir. Kooperativ sektorun mövcud vəziyyətini təhlil edər-
kən, ilk növbədə bu sahədə məşğulluğun xarakteri və sektor da-
xilində əmək münasibətləri diqqəti cəlb edir. Keçmiş ittifaqda 
kooperasiya sektorunun yenidən təşəkkülü prosesində məş-
ğulluq sferasında əsas etibarilə iki mühüm məsələ ön plana 
çəkilmişdi. Onlardan biri kooperativlərə məhdud saylı və əmək 
qabiliyyəti aşağı olan şəxslərin cəlb edilməsidir ki, bunlara 
təqaüdçülər, ev təsərrüfatlarında çalışanlar daxildir. Bundan 
əlavə, ikinci məşğulluq forması kimi kooperativlər geniş 
inkişaf etmişdir [109, 130]. 
Kooperasiya münasibətlərinin təşəkkülünün ilkin mər-
hələsində kooperativlərə bir qayda olaraq, əlavə iş yerləri kimi 
baxılır və eyni zamanda, müvəqqəti sərbəstləşmiş əmək resurs-
ları bu sahədə fəaliyyət göstərirdi. Bundan əlavə, kooperasiya 
həm də ictimai istehsal sferasında məşğul olan əhalinin iş 
 
 66
qüvvəsindən intensiv istifadə edilməsi ilə də xarakterizə 
olunur. 
Adətən kooperativ sektorda təkcə ixtisaslı işçilərə deyil, 
eyni zamanda intensiv ağır əməklə məşğul olan işçilərə daha 
çox ehtiyac duyulur. Bir sıra regionlarda dövlət müəssisə-
lərində öz fəaliyyətini dayandırmış ixtisaslı mütəxəssislər 
kooperativ sektora can atır və orada muzdlu əməklə məşğul 
olurlar. Araşdırmalar göstərir ki, kooperativlər iqtisadiyyatın əl 
əməyi yüksək olan və fondla silahlanma aşağı səviyyədə olan 
sahələrində daha çox inkişaf edirlər. Bu sahələrə isə, ilk növ-
bədə, qeyri-sənaye sektoru şamil edilir. Sənaye sektorunda isə 
kooperativlər əsasən yüngül və yeyinti sənayesində və köməkçi 
istehsal sahələrində yaradılır və inkişaf etdirilir. 
Bütün bunların əsasında qeyd etmək olar ki, dövlət və 
kooperativ sektor arasında bu və ya digər funksiya bölgüsü 
mövcuddur. Belə ki, əsas etibarilə sənaye sektorunda fəaliyyət 
göstərən müəssisələrdə əmək məhsuldarlığının səviyyəsi 
kooperativlərdəki məhsuldarlıqdan yüksəkdir. Buradan belə bir 
situasiya da yarana bilir ki, işçilərin əmək məhsuldarlığının sə-
viyyəsi yüksək olan sferalardan axını baş verir. Daha doğrusu, 
əl əməyinin xüsusi çəkisinin aşağı və fondla silahlanmanın isə 
yüksək olduğu sahələrdən işçi qüvvəsinin axını baş verir ki, 
onlar daha çox əmək məhsuldarlığı aşağı, lakin əl əməyinin 
xüsusi çəkisi yüksək və fondla silahlanma aşağı olan sahələrə 
üz tuturlar. Təbii ki, bu zaman burada əmək haqqı səviyyəsi də 
önəmli rol oynayır. Bunlar isə bir sıra hallarda iqtisadiyyatda 
sahələrarası disbalansın yaranmasına səbəb olur. Eyni za-
manda, kooperativ sektorda inkişafın səviyyəsi yüksəldikcə, 
işçi qüvvəsinin bu sahəyə axını baş verir ki, bu da nəticə eti-
barilə əmək məhsuldarlığının aşağı olmasına baxmayaraq, bu 
sahələrdə əhalinin aktivlik səviyyəsinin yüksəlməsinə gətirib 
çıxarır [106, 107, 133]. 
Aparılan araşdırmalar göstərir ki, iqtisadiyyatın dövlət və 
kooperativ sektorları arasında rəqabət bu sektorlar arasında 
 
 67
qarşılıqlı münasibətlər baxımından əhəmiyyətli xarakter 
daşımır. Bu onunla bağlıdır ki, kooperativlər adətən yeni iş yer-
lərinin yaradılması baxımından o qədər də aktiv deyillər. Bu-
rada əsasən icarə münasibətləri inkişaf edir və mövcud işçi 
qüvvəsindən istifadənin digər variantları önəmli rol oynayır. 
Bundan əlavə, kooperativ sektorun daxilindəki əmək münasi-
bətlərində əsasən muzdlu işçi qüvvəsindən istifadə ilə bağlı 
əmək münasibətlərinin tənzimlənməsi halları üstünlük təşkil 
edir. Ümumiyyətlə isə, kooperativlər xırda istehsalın və əməyin 
təşkilinin mühüm forması olmaqla, iri sənaye istehsalı şərai-
tində əməli istehsal fəaliyyətindən fərqlənirlər. Təbii ki, bu 
zaman işçi qüvvəsinin ixtisaslaşması və istehsalın iqtisadi 
səmərəliliyinin yüksəldilməsi önəmli rol oynayır. Koopera-
tivlər bir qayda olaraq, seriyalı istehsal sektorlarında davamlı 
tələbatın ödənilməsinə yönəlmir. 
Kooperativlərin xarakterik xüsusiyyətlərindən biri də ondan 
ibarətdir ki, onlar bir qayda olaraq, işçilərin sayının artırılma-
sında meyilli olmurlar. Lakin bu məhdudluğa baxmayaraq, belə 
kooperativlərin sifariş portfellərinin həcmi kifayət qədər yük-
sək olur və onlar bazarda baş verən struktur dəyişikliklərinə 
çevik reaksiya göstərmək imkanlarını nümayiş etdirirlər. 
Kooperativ sektorda məşğul əhalinin sayı bir qayda olaraq, 
dəyişkən xarakter daşıyır. Kooperativlərdə əmək fəaliyyətinin 
həyata keçirilməsi zamanı kooperativ üzvlü olmayan işçilərin 
cəlb edilməsi adətən əməyin təşkilində intensivliyin yüksəl-
dilməsi məqsədilə həyata keçirilir. Təcrübə göstərir ki, hal-
hazırda kooperativlərin fəaliyyətinə əlavə işçilərin cəlb 
edilməsi, yəni muzdlu işçilərdən istifadə edilməsi müqavilə 
münasibətləri vasitəsilə tənzimlənir. Nəticədə bu, koopera-
tivlərdə çalışan işçilərin sayının müvəqqəti olaraq artımına da 
gətirib çıxarır. Cəlb olunan muzdlu işçilər kooperativlərin 
gəlirlərinin artımında fəal iştirak etsələr də həmin gəlirin bölüş-
dürülməsində və kooperativin idarə edilməsində səlahiyyətlərə 
malik olmurlar [81, 130]. 
 
 68
İstehsal fəaliyyəti ilə məşğul olan kooperativlərin əksər his-
səsi muzdlu əməkdən istifadə edilməsi ilə bağlı nəzarət həyata 
keçirmirlər. İstər hüquqi və istərsə də, praktik baxımdan bir-
mənalı şəkildə qəbul edilmişdir ki, kooperativ kollektiv əməyin 
təşkili forması olub, burada kooperativ üzvləri şəxsi əməkləri 
vasitəsilə iştirak edirlər. Kooperativin nizamnaməsinə görə, 
kooperativ üzvü olmayan işçilərin əməyindən istifadə edilməsi 
müstəsna hal kimi köməkçi xarakter daşıyır. «Kooperasiya 
haqqında» Qanunda kooperativ üzvləri olmayan cəlb olunmuş 
muzdlu əməyin yol verilən hədləri müəyyənləşdirilir. Bu kvota 
isə birbaşa iqtisadi xarakter daşıyır. Bu isə onunla bağlıdır ki, 
kooperativin əsas gəlirləri əsas etibarilə işçilərin əməyi sayə-
sində yaradılır. Bu, son nəticədə onunla tamamlanmalıdır ki, 
hər bir işçinin sosial müdafiəsi təmin edilməli, onun əməyi 
təminatlı şəkildə gəlirlə ödənilməli və onların real sosial 
sığortası həyata keçirilməlidir. 
Hal-hazırda kooperativlərin müxtəlif tipləri və formaları 
mövcuddur ki, onlar müxtəlif sferalarda fəaliyyət göstərirlər. 
Bu sırada kredit, emal, xidmət, satış kooperativləri daha üstün 
mövqe tuturlar. Kooperativ sektorun müasir şəraitdə fəaliyyə-
tinin başlıca istiqaməti onun bazarının dəyişən konyunktura 
uyğunlaşdırılması istiqamətində çevik iqtisadi və idarəetmə 
fəaliyyətinin həyata keçirilməsidir. Daha doğrusu, kooperativ 
sektor bazarın dəyişən şəraitinə kifayət qədər uyğunlaşmaq 
iqtidarına malikdir. Məhz bütün bunlar isə son nəticədə onun 
digər təsərrüfatçılıq subyektləri ilə müqayisədə azad rəqabətə 
davam gətirməsinə gətirib çıxarır. Bunun nəticəsidir ki, hal-
hazırda kooperativlərin yeni müxtəlif təzahürləri formalaş-
maqdadır ki, onlar yeni təşkilati formalardan da istifadə edirlər. 
Hazırda iqtisadiyyatda müəyyən tipə və xarakterə malik olan 
kooperativlər daha çox müstəqil blok şəklində fəaliyyət göstə-
rirlər ki, bu da onların vahid kooperativ sistemlərinin formalaş-
dırılmasına gətirib çıxarır. Kooperativlərin özünəməxsus təşki-
lati strukturları və formalaşmasının spesifik qanunauyğunluq-
 
 69
ları da mövcuddur. Digər tərəfdən, kooperativlərin formalaş-
masının özünəməxsus xüsusiyyətləri mövcuddur ki, bu 
xüsusiyyətlər də onların klassik ənənələrini özündə əks etdirir. 
Bu baxımdan ənənəvi kooperativlər, bir qayda olaraq dəyişən 
şəraitə kifayət qədər çevik şəkildə uyğunlaşa bilmirlər. Bu isə 
onunla bağlıdır ki, həmin kooperativlərdə fəaliyyətin başlıca 
məqsədi mənfəətin həcminin maksimum şəkildə artırılmasına 
nail olmaqdan ibarətdir. Bu baxımdan ənənəvi kooperativlərdə 
sosial və istehlak xidmətləri demək olar ki, xüsusi önəm 
daşımır. 
Ənənəvi kooperativlərdə kooperativ üzvlərinin sosial 
ehtiyaclarının qarşılanmasına istiqamətlənmiş önəmli tədbirlər 
həyata keçirilmir. Bundan əlavə, iqtisadi ədəbiyyatlarda qeyri-
ənənəvi kooperativlər fəaliyyət göstərirlər ki, həmin koopera-
tivlər bir qayda olaraq, məhdud məsuliyyətli cəmiyyətlər və 
səhmdar cəmiyyətləri formasında fəaliyyət göstərirlər. Həmin 
kooperativlər əsas etibarilə bazarda baş verən dəyişən şəraitə 
çevik şəkildə uyğunlaşmaqla yanaşı, eyni zamanda, öz üzv-
lərinin sosial rifahlarının yaxşılaşdırılması istiqamətində zəruri 
tədbirlər həyata keçirirlər. 
 
 
2.3. İxtisaslaşma və kooperativ əmək bölgüsü 
 
Son dövrlər iqtisadi ədəbiyyatlarda kooperasiyanın məhdud 
və geniş mənada fərqləndirilməsi ilə bağlı meyillər özünü 
göstərməkdədir. Geniş mənada kooperasiya fəaliyyəti dedikdə, 
ilk növbədə xalq təsərrüfatının ayrı-ayrı sahələrində istehsal 
əlaqələri başa düşülür. Eyni zamanda, bu prosesə əmək bölgüsü 
də öz təsirini göstərir. Məhdud mənada kooperasiyalaşma 
fəaliyyəti dedikdə isə, müəyyən növ məhsulların istehsalı 
sahəsində mövcud istehsal əlaqələri nəzərdə tutulur. Bu istehsal 
əlaqələrinə bilavasitə yarımfabrikatların təchizatı bu və ya 
digər məhsul istehsalı sahəsində texniki tələblərin yerinə 
yetirilməsi ilə bağlı tələblərə əməl edilməsi və s. şamil edilir. 
 
 70
Müəssisə kollektivi arasında əməkdaşlıq və qarşılıqlı 
münasibətlərlə bağlı məsələlər son nəticədə kooperasiyanı 
məhdud mənada xarakterizə edən amillərdəndir [101, 111]. 
İqtisadi praktikada ixtisaslaşma və kooperasiya münasibət-
ləri arasında sıx əlaqə mövcuddur. Əslində bu, ixtisaslaşma 
prosesinin xarakterində özünü təzahür etdirir. İctimai əmək 
bölgüsü müstəqil istehsal sahələrinin formalaşmasına gətirib 
çıxarır ki, təsərrüfat subyektləri bu və ya digər məhsul istehsalı 
sahəsində ixtisaslaşırlar. Bu isə nəticə etibarilə kooperasiya 
formasında müəssisələr arasında istehsal əlaqələrinin yaran-
masına gətirib çıxarır. Daha doğrusu, müəssisələr arasında 
istehsal əlaqələri formalaşmadığı halda bu və ya digər hazır 
məhsulun istehsalı və onun istehlakçılara çatdırılmasından 
söhbət gedə bilməz. 
Müəssisənin kooperasiyalaşması onunla bağlıdır ki, müəs-
sisə artıq bu və ya digər fəaliyyətin nəticələri üzrə ixtisaslaşıb. 
Daha doğrusu, ixtisaslaşmanın nəticəsi olaraq hər bir qurum bu 
və ya digər detalın, yarımfabrikatın istehsalı üzrə ixtisaslaşır və 
eləcə də istehsalın müəyyən mərhələlərində və ya hazır məh-
sulun istehsalı sferasında ixtisaslaşma prosesləri özünü büruzə 
verir. 
Araşdırmalar göstərir ki, ixtisaslaşma və kooperasiya 
arasındakı əlaqələr heç də birmənalı xarakter daşımır. Daha 
doğrusu, ixtisaslaşma və kooperasiya fəaliyyəti bütün hallarda 
eyni fəaliyyət növü hesab olunmur. Belə ki, ixtisaslaşma bütün 
hallarda kooperasiya münasibətlərinin dərinləşməsi ilə müşa-
yiət olunmur. Müəssisə bu və ya digər hazır məhsulun assor-
timenti üzrə ixtisaslaşarsa, onda bütün bunlar nəticə etibarilə 
kooperasiyanın genişlənməsinə gətirib çıxarmır. Müəssisələr 
arasında kooperasiya münasibətləri isə bütün hallarda sahə-
lərarası kooperasiya münasibətlərinin dərinləşməsini şərt-
ləndirir. Bu zaman müəssisələr öz müstəqilliklərini saxlamaqla 
bu və ya digər məhsul istehsalının ixtisaslaşması üzrə fəaliyyət 
göstərirlər. İxtisaslaşma zamanı kooperasiya münasibətlərinin 
 
 71
dərinləşməsi prosesi baş verir ki, bu da istehsal prosesinin ayrı-
ayrı mərhələlərində bu və ya digər məlumatlar üzrə 
ixtisaslaşmasını şərtləndirir. 
Müəssisələr ixtisaslaşarkən öz təsərrüfat müstəqilliyini 
qoruyub saxlayır. Daha doğrusu, bu da hər bir müəssisənin 
hüquqi şəxs kimi məsuliyyətini və hüquqlarının məcmusunu 
özündə əks etdirir. Hüquqi şəxs statusunda hər hansı bir 
müəssisənin əsas təsnifat əlamətləri bir qayda olaraq, onun 
qanunvericiliyinin əsasən təsis edilməsi, təşkilati vahid kimi 
mövcudluğu, eləcə də bu və ya digər zəruri əmlaka malik 
olması, əmlak müstəqilliyi və məsuliyyəti, eyni zamanda təsər-
rüfat dövriyyəsində başlıca subyekt kimi çıxış etməsi, daxili və 
xarici bazara əmtəə məhsulu çıxarması ilə şərtlənir [148, 162]. 
Karl Marks müəssisə daxilində kooperasiya problemlərinə 
«Kapital» əsərinin birinci hissəsində xüsusi diqqət yetirmişdir. 
Belə ki, həmin əsərdə K.Marks göstərir ki, müəssisə daxilində 
bu və ya digər fəaliyyətlə daxil olan işçilər arasında qarşılıqlı 
münasibətlər mövcuddur ki, həmin münasibətlər də onlar 
arasındakı istehsal prosesində yaranır və kooperasiya əlaqələri 
kimi xarakterizə edilir [113]. 
Müəssisədaxili kooperasiya zamanı ayrı-ayrı istehsalçıların, 
daha doğrusu tərəflərin xüsusiləşməsi, yəni iqtisadi cəhətdən 
müstəqilləşməsi prinsipləri istisnalıq təşkil edir. Yəni tərəflər 
bir-biri ilə sıx qarşılıqlı əlaqəyə malikdirlər. Müəssisənin 
kooperasiyalaşması bir qayda olaraq, istehsal üsulunun inkişaf 
səviyyəsindən də əhəmiyyətli dərəcədə asılıdır. Bu, ilk 
növbədə məhsuldar qüvvələr və istehsal münasibətləri arasında 
əlaqə ilə də bilavasitə bağlıdır. Müəssisədə kooperasiya 
fəaliyyəti istehsalın həcmindən, onun ərazi baxımdan yerləş-
məsindən, ictimai əmək bölgüsünün səviyyəsindən və dövlət 
tərəfindən həyata keçirilən siyasətin xarakterindən və xüsusiy-
yətlərindən də bilavasitə asılıdır. 
Bazar münasibətlərinə transformasiya proseslərinin 
dərinləşməsi ilə əlaqədar dövlət müəssisələrinin özəlləş-
 
 72
dirilməsi subyektində müxtəlif təsərrüfatçılıq subyektləri, yeni 
sahibkarlıq qurumları yaranmağa başlamışdır ki, onlar da fiziki 
və hüquqi şəxs statusunda fəaliyyət göstərirlər. Sahibkarlıq 
fəaliyyətinin hüquqi formaları isə aşağıdakı kimi təsnifləş-
dirilir: 
 təsərrüfat subyektləri və ya məhdud məsuliyyətli 
cəmiyyətlər, açıq səhmdar cəmiyyətləri; 
 istehsal kooperativləri; 
 dövlət və bələdiyyə tipli unitar müəssisələr; 
 qeyri-kommersiya təşkilatları. 
Bu və ya digər təsərrüfat subyektinin genişləndirilməsi və 
onun daxili bazara daha çox məhsul çıxarması nəticə etibarilə 
vergi tənzimlənməsindən əhəmiyyətli dərəcədə asılı olur. 
Müəssisələrin dərəcələrinin azaldılması nəticə etibarilə 
müəssisələrin istehsalının genişləndirilməsinə imkan verir və 
onlar bazara daha çox məhsul çıxarırlar. Bu isə son nəticədə 
müəssisənin imkanlarının genişləndirilməsi hesabına vergi 
dərəcələrinin aşağı salınması yolu ilə büdcə gəlirlərinin daha da 
artırılmasına gətirib çıxarır. Müəssisənin fəaliyyətinin genişlən-
dirilməsi zamanı onlar muzdlu əmək formasında işçilərin cəlb 
edilməsini artırırlar ki, bu da son nəticədə əhali məşğulluğunun 
genişləndirilməsinə və gəlirlərin artırılmasına da əlverişli şərait 
yaradır. Bütün bunlar vergilərin stimullaşdırıcı funksiyasının 
aktivləşdirilməsi zamanı özünün müsbət nəticələrini göstərir 
[146, 148]. 
Kooperasiyalaşma bir qayda olaraq əmək bölgüsünün digər 
formaları ilə də sıx əlaqədardır. Təbii ki, bu zaman ərazi zaman 
bölgüsü və əməyin müxtəlif ixtisaslar üzrə bölüşdürülməsi də 
əsas götürülür. Bütün bunlar isə son nəticədə ictimai əmək 
bölgüsünün nəzəri problemləri kimi ixtisaslaşma və koopera-
siya məsələləri ilə də sıx əlaqəyə malikdir [109]. 
Kooperativlərdə əmək haqqının yüksək səviyyədə olması 
eyni zamanda gəlirlərin bölüşdürülməsi prosesləri ilə də sıx 
bağlıdır. Beləliklə, kooperativlər sərbəst qiymətlər rejimində 
 
 73
fəaliyyət göstərirlər və onlar gəlirlərin müəyyən hissəsini əmək 
haqqına və digər xərclərin ödənilməsinə sərf edirlər. İnkişaf 
etmiş ölkələrdə bir qayda olaraq, muzdlu işçilərin əməyinin 
ödənilməsində də sosial ədalət prinsiplərinə əməl edilir. Belə 
ki, İsveçrədə fəaliyyət göstərən kooperativlərdə praktik olaraq 
muzdlu işçinin cəlb edilməsi zamanı həmin muzdlu işçilər 
kooperativin idarə edilməsində də iştirak edirlər və koope-
rativin idarə olunmasında onların səsləri 1/4 səs kimi qəbul 
edilir. Bundan əlavə, kooperativin cəlb olunmuş muzdlu işçi ilə 
əmək müqaviləsi bağlanmadığı halda muzdlu işçinin cəlb 
edilməsi ilə bağlı sanksiyalar həyata keçirilir [130, 148]. 
Bundan əlavə, kooperativ sektorların daxilində gəlirlərin 
nəzərəçarpacaq differensiasiyası da müşahidə edilir. Koope-
rativlərdə yüksək əmək haqqı səviyyəsinin yaradılmasının 
özünəməxsus mənbələri mövcuddur ki, bu mənbələrə ilk 
növbədə, əmək məhsuldarlığının yüksək olması və yenidən 
bölüşdürülmə proseslərini şamil etmək olar. Kooperativlərə 
adətən yüksək ixtisaslı işçilər cəlb edilir və təbii ki, bu işçilər 
də yüksək əmək haqqı şərtləri ilə kooperativlərdə işləməyə 
razılıq verirlər. Əksər kooperativlərdə, o cümlədən tikinti 
fəaliyyəti ilə məşğul olan kooperativlərdə iş gününün 
uzadılması və digər xərclərə qənaət olunması hesabına yüksək 
əmək haqqı səviyyəsi əldə edilir. Bütün bunlar isə son nəticədə 
kooperativlərdə gəlirlərin qanunauyğun artımı üçün obyektiv 
zəmin formalaşdırır [110]. 
Kooperativ sektorun ən mühüm xarakterik xüsusiy-
yətlərindən biri də onun fəaliyyətinin maliyyə nəticələri hesab 
edilir. Kooperativ qurumlarda pul vəsaitlərinin formalaş-
masının başlıca mənbələrinə məhsul və xidmətlərin satışından 
əldə olunan pul gəlirləri, bank kreditləri, eləcə də digər müəs-
sisələrin və kooperativlərin verdikləri kreditlər, kooperativ 
üzvlərinin pay formasında ödənişləri, fərdi və kollektiv 
üzvlərin öhdəlikləri ilə bağlı ödədikləri, vəsaitlər, aksiyaların 
və digər qiymətli kağızların satışından əldə olunan pul gəlirləri, 
 
 74
bundan əlavə, banklardakı əmanətlərlə bağlı hesablanan faizlər, 
birgə müəssisələrin mənfəətinin bölüşdürülməsi nəticəsində 
əldə olunan kooperativin təsisçisi kimi fəaliyyət göstərən birgə 
müəssisələrin gəlirinin bölüşdürülməsindən əldə olunan 
vəsaitlər şamil edilir. 
İstər inkişaf etmiş ölkələrdə və istərsə də, inkişaf etməkdə 
olan ölkələrdə əvvəllər mövcud olmuş dövlət müəssisələrinin 
aktivlərinin müəyyən hissəsi gizli formada kooperativ 
qurumlarına da yerləşdirilir. Əksər kooperativlər əsasən dövlət 
müəssisələrinin bazasında yaradılır. Kooperativlər bir qayda 
olaraq, dövlət müəssisələrində əlavə istehsal sahələrinin 
formalaşdırılması və inkişaf etdirilməsi məqsədilə yaradılır və 
bu zaman yüksək müqavilə qiymətləri əsasında məhsulun 
reallaşdırılması həyata keçirilir ki, bu zaman əldə olunan 
gəlirlər də kooperativlərin hesablaşma hesabına yatırılır. 
Kooperativlərə bir qayda olaraq, ictimai iaşə koopera-
tivlərini, eləcə də mühəndis tətbiqi istiqamətli fəaliyyət gös-
tərən kooperativləri şamil etmək olar. Yuxarıda qeyd etdiyimiz 
kimi, məhsul və xidmətlərin reallaşdırılmasından əldə olunan 
pul gəlirləri kooperativlərin gəlirlərinin formalaşdırılmasında 
başlıca mənbə kimi çıxış edir. Məhsulun satışından əldə olunan 
pul gəlirindən material xərcləri çıxıldıqdan sonra ümumi gəlir 
formalaşır ki, bu da kooperativin büdcə fondları qarşısında 
öhdəliklərinin qarşılanmasında istifadə edilir. Büdcə qarşısında 
öhdəliklərə əsasən vergilər, qeyri-büdcə öhdəliklərinə isə bank 
kreditlərinə görə faizlərin ödənilməsi ilə bağlı vəsaitlərin 
yönəldilməsi aid edilir [81, 110, 148]. 
Bununla da, ümumi gəlirdən investisiyalaşmaya vəsait 
yönəldilir, işçilərin əmək haqqı hesablanır və kooperativ üzvlə-
rinin qoyduqları pay haqlarına görə əldə etdikləri dividendlər 
ödənilir. Gəlirlərin bölüşdürülməsi, bir qayda olaraq, 
kooperativlərdə ümumi yığıncaq tərəfindən həyata keçirilir. 
Ümumi yığıncaq ümumi gəlirin bölüşdürülməsi qaydalarını, 
onların formalarını, fondların həcmini və ondan istifadənin 
 
 75
xarakterini və istiqamətini müəyyənləşdirir. Ümumiyyətlə, 
iqtisadi praktikada kooperativlərin fəaliyyətini inkişaf fondları, 
sığorta fondları və əmək haqqı fondları formalaşdırır. İqtisa-
diyyatın kooperativ sektorunda başlıca məqsəd gəlirlərin 
maksimum səviyyəsinə nail olmaqdan ibarətdir. Bu zaman bu 
fəaliyyətin başlıca nəticəsi kimi əmək haqqı fondu hesab 
olunur. Əmək haqqı fondunun yüksək olduğu halda kooperativ 
sektorda çalışan işçilər istehsalın nəticələrinə daha çox stimullu 
olurlar. Əmək haqqı faktorunun stimullaşdırıcı funksiyaları 
baxımından kooperativ müəssisələr digər xüsusi müəs-
sisələrdən fərqlənir. Bu baxımdan kooperativ fəaliyyətdə əmək 
haqqının səviyyəsi və eləcə də əmək haqqı fondlarının bölüş-
dürülməsi bütövlükdə bu fəaliyyətlə məşğul olanlar arasında 
xüsusilə mühüm maraq doğurur [81, 109]. 
Kooperativlərin müəyyən hissəsi öz gəlirləri ilə bağlı tam 
həcmdə maliyyə deklarasiyaları yerinə yetirmirlər. Bu da son 
nəticədə ayrı-ayrı kooperativlər arasında orta aylıq əmək 
haqqının həcmi baxımından kəskin fərqlərin yaranmasına 
gətirib çıxarır. Kooperasiya fəaliyyətində nağd pul gəlirlərinə 
üstünlük verən kooperativlərdə adətən əmək haqqının səviyyəsi 
nisbətən aşağı olur ki, bu kooperativlərə də ictimai iaşə, 
nəqliyyat və məişət xidmətlərinin göstərilməsi ilə bağlı 
fəaliyyət göstərən kooperativləri şamil etmək olar. Bundan 
əlavə, daha çox nağdsız hesablaşmalarla pul gəlirləri həyata 
keçirən texniki və tikini təmayüllü kooperativlərdə əmək haqqı 
səviyyəsi nisbətən yüksək olur. Bu da əsasən onunla bağlıdır 
ki, nağd pulların müəyyən hissəsi başqa məqsədlərə yönəldilir 
və maliyyə deklarasiyalarında bu öz əksini tapmır. 
Qeyd olunduğu kimi, sosialist sisteminin tənəzüllü və 
dağılmasından sonrakı dövrlərdə iqtisadiyyatın kooperativ sek-
torunun strukturunda da müəyyən dəyişikliklər baş vermişdir. 
Belə ki, keçmiş ittifaqda kooperasiya hərəkatının yeni 
təşəkkülü dövründə, yəni 1987-ci ildən etibarən kooperasiya 
sektoru daha çox xalq istehlak mallarının istehsalı, ictimai 
 
 76
istehlak, məişət xidməti məhsullarının tədarükü və xammal 
emalı sferalarında özünü daha geniş şəkildə təzahür etdir-
mişdir. Həmin dövrdə kooperativlərin bu növü bütövlükdə 
kooperasiya sektorunda 90%-ə qədər xüsusi çəkiyə malik 
olmuşdur ki, bu kooperasiyalarla məşğul olan əhalinin 89%-i 
də məhz bu sektorda fəaliyyət göstərmişdir. Ümumiyyətlə gö-
türdükdə, 1987-1990-cı illərdə reallaşdırılan məhsulun ümumi 
həcmində adı çəkilən sahələrdə fəaliyyət göstərən kooperativlər 
92% çəkiyə malik olmuşdur. Bununla belə vurğulanmalıdır ki, 
müvafiq dövr ərzində kooperasiyanın bu sektorunun inki-
şafında müəyyən ləngimələr də özünü göstərmişdir ki, bu da 
nəticə etibarilə adı çəkilən göstəricilərin xüsusi çəkisinin 
müvafiq olaraq 39%, 32% və 29%-ə düşməsinə gətirib çıxar-
mışdır. İqtisadiyyatın kooperativ sektorunda 1987-1990-cı 
illərdə baş verən azalma meyilləri əsas etibarilə inzibati məh-
dudiyyətlərin güclənməsi, eyni zamanda sanitar xidmətinin 
kəskin nəzarəti rəqabət meyllərində bu və ya digər mühit 
dəyişikliyinin dəyişilməsi ilə sıx bağlı olmuşdur ki, bu da son 
nəticədə ümumi iqtisadi situasiyaya öz təsirini göstərmişdir 
[94]. 
Kooperativ sektorun fəaliyyətinin təhlili əsasında belə 
qənaətə gəlmək mümkündür ki, istehsalın kooperativlərinin 
əksəriyyəti beynəlxalq təcrübəyə uyğun fəaliyyət göstərmir. 
Bütövlükdə götürdükdə, kooperativ sektorlar üçün 
xarakterik cəhətlər aşağıdakılardan ibarətdir: 
 ümumi yığıncağın formal rolu şəraitində idarəet-
mənin bilavasitə avtoritar prinsiplərə əsaslanması; 
 gəlirlərin kəskin differensiasiyası; 
 muzdlu əməyin kifayət qədər geniş şəkildə cəlb 
edilməsi; 
 istehsal vasitələrinin icarə vasitəsilə istifadə 
edilməsi; 
 kooperativ üzvlərinin əsas hissəsinin idarəetmə 
aktivliyinin aşağı olması. 
 
 77
Bu amilləri əsas götürərək belə qənaətə gəlmək olar ki, 
hazırkı transformasiya proseslərini yaşayan ölkələrdə fəaliyyət 
göstərən kooperativlərin əksəriyyəti Qərb ölkələrində fəaliyyət 
göstərən xüsusi icarə və kiçik müəssisələrin xarakterik 
xüsusiyyətlərini özündə əks etdirir. Adı çəkilən əlamətlər daha 
çox xüsusi firmalar üçün xarakterikdir ki, hal-hazırda koope-
rativlər də həmin firmalar üçün xarakterik olan cəhətləri 
özündə birləşdirir. 
 
 
2.4. Kooperativlərin formalaşmasının sosial-iqtisadi 
əsasları 
 
İqtisadiyyatın bütün sahələrində xırda əmtəə istehsal-
çılarının kooperasiyası birgə fəaliyyətin imkanlarını 
reallaşdırmağa, iri istehsalçılarla rəqabətə davam gətirməyə və 
məşğulluğun məqbul səviyyəsinin təminatına yönəlmişdir. 
Xırda əmtəə istehsalçılarının rəqabət şəraitində müdafiəsinə 
yönəlmiş kooperativlərin inkişafı fərdi əmtəə istehsalçılarında 
sahibkarlıq keyfiyyətlərini, təsərrüfat müstəqilliyini və 
təşəbbüskarlığı inkişaf etdirmək vasitəsi kimi çıxış edir. 
Konkret iqtisadi şəraitdə kooperasiya istehsal və ictimai 
münasibətlərin inkişafına təkan verən amil kimi qəbul edilir. 
İqtisadi və sosial funksiyaların icrasında yardımçı olmaq etibarı 
ilə kooperasiya, prinsipcə balanslı yanaşmanı nəzərdə tutur. 
Kooperasiyanın sosial funksiyasının iqtisadi məqsədəuyğunluq 
göstəricisindən üstün tutulması yaxın keçmişə qədər nadir hal 
deyildi. Mənfəət əldə edilməsi, xırda biznesin iqtisadi 
maraqlarının təmin edilməsi kimi məsələlərə üstünlük 
verilməsi müasir kooperasiya hərəkatında daha çox müşahidə 
olunur [130, 148]. 
Kooperasiya istehsalın inkişaf amili olmaqla, ölkə əra-
zilərinin tərəqqisində də aparıcı rol oynaya bilər. Transfor-
masiya prosesini yaşayan əksər ölkələrdə bu reallıqlar, xüsusilə 
ilk illərdə fərqli olmuşdur. Belə ki, bu dövrdə təkcə əmtəə 
 
 78
istehsalçılarının deyil, həm də bazar şəraitində ölkə əhalisinin 
kooperasiyasının zəifləməsi iqtisadiyyatda fəaliyyət göstərən 
müəssisələr arasında qərarlaşmış əlaqələrin pozulması, xırda 
əmtəə istehsalının azalması, qiymətlərin mütənasibliyinin 
pozulması, inhisarçıların, vasitəçilərin təsirinin güclənməsi ilə 
müşayiət olunur. 
Kooperasiya tarixi göstərir ki, bu hərəkatın pozitiv məcrası 
təbliğ və tətbiq edilməsi istiqamətində təcrübə qazanılmışdır. 
Keçid dövrü üçün bu prosesin ziddiyyətli xarakteri, bir çox 
ölkələrdə özünü göstərmişdir. Belə ki, həmin ölkələrdə 
kooperasiyanın mahiyyəti əksəriyyət tərəfindən lazımınca dərk 
edilməmiş və bu, xeyli dərəcədə kooperasiya ideologiyasının 
zəif təbliğ edilməsi ali məktəblərdə kooperasiyanın nəzəri və 
təcrübi aspektlərinin məhdud həcmdə öyrənilməsi ilə əlaqədar 
olmuşdur [81, 109]. 
Kooperasiya güclənməkdə olan iqtisadi dəyişikliklərlə, 
əmtəə-pul münasibətlərinin təkmilləşməsi ilə şərtlənmişdir. 
Onun öz səciyyəvi cəhətləri vardır. Bu, ilk növbədə istehsalın 
özünəməxsusluğuna aiddir. Əlbəttə, kooperasiyanın nəzəri 
müddəalarının vahidliyi nəzərdən qaçırılmamalıdır. Odur ki, 
kooperasiyanın nəzəri əsaslarını tədqiq edərkən bir çox 
müddəaların dəqiqləşdirilməsinə ehtiyac vardır. 
Kooperasiya ümumiyyətlə əməkdaşlığı, ayrı-ayrı istehsal 
vahidlərinin və ya insanların fəaliyyətinin əlaqələndirilməsini 
bildirir. Kooperasiya təsərrüfatlararası, sahələrarası, region-
lararası və rayonlararası səviyyələrdə əməkdaşlığı nəzərdə 
tutur. Bir çox mənbələrdə kooperasiya bir neçə təsərrüfat 
subyektinin son nəticəyə nail olmaq üçün birləşməsini nəzərdə 
tutan istehsalın təşkili forması kimi qəbul edilir. Başqa sözlə, 
kooperasiya eyni bir istehsal prosesində və ya öz aralarında 
əlaqəli olan fərqli əmək proseslərində birgə iştirak etdiyi 
təşkilati formanı xarakterizə edir. Kooperasiya anlayışı altında 
əmtəə istehsalçıları tərəfindən özlərinin iqtisadi və digər 
tələbatının təmin edilməsi məqsədilə yaradılmış müxtəlif 
 
 79
kooperativlər və onların assosiasiyaları sistemi də qəbul edilir 
[148]. İctimai əmək bölgüsü dərinləşdikcə kooperasiya 
hərəkatına ehtiyac artmışdır. Bir çox mənbələrdə kooperasiya 
birgə iş kimi nəzərdən keçirilmişdir [112, 155, 171]. 
Kooperasiyanı əməyin təşkili forması kimi tədqiq edərkən 
onun məqsəd və vəzifələrinə görə bir neçə növünü fərqlən-
dirirlər: o cümlədən, istehsalın effektivliyini artırmaq üçün, 
bazarda iri inhisarlarla iqtisadi mübarizə üçün kooperasiya, 
xırda istehsalçıların rəqabət qabiliyyətini artırmağa yönəlmiş 
kooperasiya və s. Bunları ümumiləşdirsək, kooperasiya 
dedikdə, hər hansı faydalı birgə fəaliyyət, əmək bölgüsü və 
bununla əlaqədar, əməkdaşlıq zərurəti nəzərə alınmaqla 
iqtisadiyyatın bütün sahələrinə nüfuz edən universal bir forma 
kimi faydalı müştərək fəaliyyət başa düşülür. Kooperasiyaya 
belə geniş yanaşma səhmdar cəmiyyətlərə, maliyyə-sənaye 
qruplarına və hər hansı başqa birliklərə kooperativ adlan-
dırılmağa bəraət verir. Kooperasiyanın əməyin təşkilinin bir 
forması kimi nəzərdən keçirilməsi isə tədqiqatımızın 
predmetinə aid deyildir. 
Kooperasiya anlayışının çoxşaxəliliyi, onun mahiyyətinin 
açıqlanması zamanı, fərqli yanaşmalara rəvac vermişdir. Bəzi 
alimlər könüllülüyə, müstəqilliyə və idarəetmənin demokra-
tikliyinə; digərləri mənfəətin bölünməsi qaydalarına; koope-
rativ təşkilatın açıq olmasına, kooperasiyanın məqsədlərinə 
üstünlük verirlər. Bir sıra mənbələrdə təsərrüfat fəaliyyətinin 
qismən ümumiləşdirilməsi qeyd olunmaqla, vahid müəssisə 
şəklində birləşmə faktı önə çəkilir. Görmək çətin deyildir ki, 
qeyd olunan tələblərin hamısına cavab verə biləcək kooperativ 
təşkilat praktiki olaraq mövcud deyildir [110, 130]. 
Transformasiya proseslərini yaşayan ölkələrdə, o cümlədən 
Azərbaycanda kooperasiyanın mühüm növlərindən biri olan 
istehlak kooperasiyası ənənəsi daha güclüdür. İstehlak 
kooperativi, o cümlədən kənd kredit kooperativi müstəqildir və 
öz fəaliyyətinə görə əmlak məsuliyyəti daşıyır. İstehlak 
 
 80
kooperativinin məqsədi özü üçün gəlir yaratmaq deyil, öz 
payçılarının gəlirlərini artırmaqdır [79]. 
Kooperativ assosiasiyalara «iştirakçıların tam bərabərliyi 
və özünüidarə prinsiplərinə əsaslanan, üzvlərdən hər birinin 
bilavasitə iştirak etdiyi və maddi məsuliyyət daşıdığı, əldə 
edilən xalis mənfəət isə kapitalın ödənilməsinə sərf edilmədiyi 
ümumi təsərrüfat məqsədlərinə nail olmaq üçün bir qrup şəxsin 
sərbəst birləşməsi» kimi baxılan mənbələrdə «kooperativ 
müəssisə» və «kooperasiya hərəkatı» anlayışları şərh olunur 
[00, 00]. «Kooperasiya hərəkatı» anlayışı müəyyən ideya 
mülahizələrinə əsaslanır. Kooperativin təşkilati-təsərrüfat 
məzmunu onun bu və ya digər növə mənsub olmasını müəy-
yənləşdirir və istehlak kooperasiyası ilə istehsal kooperasiyanı 
fərqləndirən amillərdən biridir. Kooperasiya onun əsasını təşkil 
edən maddi-texniki bazadan təcrid olunmuş şəkildə nəzərdən 
keçirilə bilməz. Lakin bu bazalar müxtəlif olduğuna görə 
kooperativlərin təbiəti də eyni deyildir. 
Kooperasiya insanların fəaliyyəti və könüllü birləşməsi 
prosesində təsərrüfatçılığın və qarşılıqlı münasibətlərin bir 
forması kimi bütün ictimai quruluşların əsasını təşkil edir və 
həmin quruluşların hər birində spesifik xüsusiyyətlər kəsb edir 
[99]. M.I.Tuqan-Baranovski yazırdı: «… kəndlilər iri kənd 
təsərrüfatına yalnız əmək kooperasiyası vasitəsilə keçə bilər», 
«kooperasiya kollektivizmdən daha yüksək sosialist tipidir və 
… gələcək inkişaf ictimai quruluşda kollektivizmdən daha 
kobud və zorakılığa əsaslanan qaydaların tədricən daha yüksək 
və sərbəst kooperasiya qaydaları tərəfindən sıxışdırılıb 
çıxarılmasından ibarət olacaqdır» [156]. Kooperasiya kapita-
lizmdə formalaşmış ideya və təcrübə olsa da, kooperativ 
hərəkatının və kooperativ təfəkkürün klassikləri iddia edirdilər 
ki, kooperasiya - kənd təsərrüfatının kapitalizmdən çıxarılması 
yoludur. Onlar belə bir mövqeyə əsaslanırdılar ki, xüsusi 
mülkiyyətin ləğv edilməsi şəraitində kooperasiya xırda əmtəə 
istehsalçılarının hər hansı şəraitə uyğunlaşmasına kömək edə 
 
 81
bilər. Eyni zamanda qeyd edilirdi ki, kənd təsərrüfatı 
kooperasiyası sənaye kapitalına münasibətdə öz işini sənaye ilə 
kənd təsərrüfatı arasında ekvivalent mübadilənin 
tənzimlənməsi istiqamətində qurmalıdır. Ötən əsrin əvvəlində 
kooperasiya kollektivizmdən daha yüksək təşkilati tip hesab 
olunurdu. A.V.Çayanovun fikrincə, kənd təsərrüfatı koope-
rasiyasının əhəmiyyəti ümumi prinsiplər əsasında inkişaf edən 
kooperasiyanın bu sahəsinin spesifikasından irəli gələn 
xüsusiyyətlərə malikdir. Müəssisələrdə əmək fəaliyyətinin 
növlərinin çoxsaylı olması faktı, öz növbəsində kooperativ 
birliklərinin ixtisaslaşmış növündən tutmuş kompleks növünə 
qədər müxtəlif tiplərinin yaranmasına gətirib çıxarır. Onun 
fikrincə, həm də kənd təsərrüfatı kooperasiyası kəndli 
təsərrüfatının tamamilə mütəşəkkil variantı olub, xırda əmtəə 
istehsalçısının fərdiliyinə xələl gətirmədən özünün təşkilati 
planından iri formanın xırda forma üzərində şəksiz 
üstünlüklərə malik olduğu elementləri ayırmasına və qonşuları 
ilə birlikdə çox vaxt muzdlu əməkdən istifadə etməklə həmin 
elementləri bu iri istehsal formasının dərəcəsinə uyğun təşkil 
etməsinə imkan verən mükəmməl və mütəşəkkil variantıdır 
[168-170]. 
Kooperasiyaya dair elmi əsərlərdə müəlliflər koopera-
tivlərin təsnifatı barədə müxtəlif fikirlər söyləyirlər. Məsələn, 
M.L.Xeysin kooperativləri təsnif edərkən istifadə olunmasını 
təklif etdiyi prinsipə görə payçılar kooperativi istehlakçı, 
istehsalçı kimi yaradır, ya da əmək və kapitalı birləşdirməklə 
öz təsərrüfatlarını yaratmağa çalışırlar [165, 166]. Başqa sözlə 
desək, həmin metodikaya görə ötən əsrin əvvəlində 
kooperativlər aşağıdakı kimi qruplaşdırılmalı idi: 
 ev təsərrüfatlarının şəraitinin yaxşılaşdırılması 
kooperativləri; 
 istehsal və satış şəraitinin yaxşılaşdırılması 
kooperativləri; 
 müstəqil istehsal üçün kooperativlər. 
 
 82
M.I.Tuqan-Baranovski istehsal sahəsində və mübadilə 
sahəsində kooperativləri fərqləndirirdi [156]. K.A.Pajitnov 
kooperativləri aşağıdakı qaydada qruplaşdırırdı: işçi qüvvəsi 
satan kooperativlər, istehlak kooperativləri və istehsalçıların 
kooperativləri. Bu halda işçi qüvvəsi satan kooperativlərə 
həmkarlar ittifaqları, əmək artelləri, istehlak kooperativlərinə 
istehlak kooperativləri və tikinti ortaqlıqları aid edilirdi. 
İstehsal kooperativləri daha geniş fəaliyyət sahəsinə aid birləş-
mələri əhatə edir. Belə ki, bu yanaşmada həmin kooperativlər 
kredit və tədarük birlikləri, sığorta ortaqlıqları, satış birlikləri, 
yardımçı işlərdə birgə fəaliyyət üçün yaradılmış ortaqlıqları 
əhatə edirdi [130]. Fəaliyyətin mahiyyəti və istiqamətinə görə 
kooperativlərin təsnifatı istehsal, satış, xidmət, istehlak 
əlamətləri üzrə ayrı-ayrılıqda və çoxfunksiyalılıq meyarı üzrə 
aparıla bilər. Bu halda maddi istehsalla məşğul olan 
kooperativlər ayrılıqda baxılırsa, istehlak kooperativləri: alqı-
satqı, müxtəlif xidmətlərin göstərilməsi, mədəni dəyərlərin 
istifadəsi kimi fəaliyyət sahələrini əhatə edir. 
Kənd təsərrüfatı əmtəə istehsalçıları tərəfindən iqtisadi 
əlaqələr sistemində onlara xidmət edən və onların mənafelərini 
qoruyan kooperativ birliklər yaradılması həm istehsalat 
problemlərini, həm də əhalinin məşğulluğunun təmin edilməsi, 
istehsal və sosial infrastrukturun qorunub saxlanması, ərzaq 
bazarının sabitləşməsi ilə əlaqədar sosial problemləri uğurla 
həll etməyə imkan verir. Fəaliyyət istiqamətləri aşkar ifadə 
edilməyən kooperativlər müvafiq mənbələrdə çoxfunksiyalı 
kooperativlər kimi təqdim olunur. Kooperativlər öz fəaliyyət 
sahəsini genişləndirmək, göstərdikləri xidmət növlərinin sayını 
artırmaq hüququna malikdir. Bu halda kooperativlərin profilini 
dəyişmək imkanları nəzərdə tutulur. 
Kooperativlər forma etibarı ilə sadə, keçid və mürəkkəb 
kooperativ növlərinə bölünə bilər. Sadə forma elə koope-
rativləri əhatə edir ki, onların mülkiyyətində, sərəncamında və 
istifadəsində pul vəsaitləri, əmtəələr və başqa qiymətlilər vardır 
 
 83
və payçılar əlavə dividendlər şəklində gəlir, güzəştli kredit və 
s. imtiyazlar əldə edirlər. Bu halda payçıların əsas gəlirinin 
kooperativdən kənarda yaranması nadir hal deyildir [130, 148]. 
Keçid formalı kooperativlər çoxsahəli və çoxməqsədli olur. 
Onlarda mülkiyyətin ictimailəşmə səviyyəsi praktiki olaraq 
sadə formalı kooperativlərdəki kimidir. Lakin payçıların 
istifadə etdikləri xidmətlərin tərkibi xeyli zəngindir. 
Mürəkkəb kooperativlərə aid olan istehsal kooperativ-
lərində əsas istehsal vasitələri maşınlar, avadanlıq, mal-qara, 
torpaq və başqa dəyərlər ictimailəşir və kooperativin üzvlərinin 
əsas gəliri məhz onlardan yaranır [81]. 
Kooperativlər vətəndaşlar tərəfindən məhsulların istehsalı, 
emalı və satışı ilə bağlı, eləcə də qanunla qadağan edilməmiş 
başqa fəaliyyət ilə birgə məşğul olmaq üçün könüllülük 
əsasında, pul vəsaitləri, torpaq sahələri, torpaq və əmlak payları 
və vətəndaşların başqa əmlakı şəklində payçılıq haqlarının və 
vətəndaşların başqa əmlakının könüllü şəkildə birləşdirilməsi 
və onların kooperativin pay fonduna verilməsi yolu ilə 
yaradılır. 
Kooperativ təsərrüfat (assosiasiya) təsərrüfat rəhbərləri 
tərəfindən könüllülük əsasında torpağın becərilməsi, 
heyvandarlıq məhsullarının istehsalı ilə bağlı birgə fəaliyyət 
üçün və ya kənd təsərrüfatı məhsullarının istehsalı ilə əlaqədar 
və üzvlərin əməkdə şəxsi iştirakına və onların əmlak payı kimi 
üzvlük haqlarının birləşdirilməsinə əsaslanan başqa fəaliyyətin 
həyata keçirilməsi üçün yaradıla bilər. MDB təcrübəsində bu 
halda üzvlərin torpaq sahələri, ictimai kooperativ ehtiyaclar 
üçün nəzərdə tutulan torpaqlar istisna olmaqla, kooperativ 
təsərrüfatın pay fonduna verilmir [110]. 
Yaxın tariximizdən göründüyü kimi, istehsal kooperativləri 
ilə yanaşı istehlak kooperativləri də təşkil edilir. İstehlak 
kooperativləri əmtəə istehsalçıları (vətəndaşlar və hüquqi 
şəxslər) tərəfindən onların istehlak kooperativinin təsərrüfat 
fəaliyyətində iştirak etməsi şərtilə yaradılır. Fəaliyyət 
 
 84
növündən asılı olaraq, istehlak kooperativləri artıq qeyd 
edildiyi kimi, satış, xidmət, təchizat, emal, bağçılıq, bostan-
çılıq, heyvandarlıq, kredit, sığorta və başqa kooperativ növ-
lərinə bölünür. Onlarda yalnız kooperativ əsaslarla yerinə 
yetirilməsi sərfəli olan ayrı-ayrı funksiyalar birləşir. 
Kooperasiya təkcə istehsal və ya istehlak kooperativlərinin 
yaradılması demək deyil. Sözün geniş mənasında kooperasiya - 
müxtəlif əmtəə istehsalçılarının istehsalın bir və ya bir neçə 
mərhələsində ümumi son nəticəyə nail olmaq üçün qarşılıqlı 
sərfəli əməkdaşlığı, məsələn, şəxsi yardımçı təsərrüfatlarla 
kollektiv kənd təsərrüfatı müəssisələri, kəndli (fermer) 
təsərrüfatları, fərdi sahibkarlar arasında, eləcə də şəxsi 
yardımçı təsərrüfatların öz aralarında əməkdaşlığı deməkdir 
[110, 148]. 
Hazırda inkişaf etmiş ölkələrin çoxunda istehlak 
kooperativləri kənd təsərrüfatı məhsullarının bəzi növlərinin 
emalında və satışında inhisarçı mövqe tutur. Avropa İqtisadi 
Birliyinə daxil olan ölkələrdə kənd təsərrüfatı məhsullarının 
yarıdan çoxu kooperativlər vasitəsilə satılır. 
Keçid iqtisadiyyatlı ölkələrdə vətəndaş cəmiyyəti təsisatları 
- məhsul istehsalçılarının, ixracatçı və idxalatçılarının 
assosiasiyaları, sahibkarlar ittifaqları, istehlakçı cəmiyyətləri, 
ictimai hərəkatlar və digər qeyri-dövlət təşkilatları get-gedə 
daha artıq əhəmiyyət kəsb edirlər. Bu təsisatlar, bir tərəfdən 
hökumətlə iqtisadi və sosial agentlər arasında dialoqu asan-
laşdırmalı, hökumət proqramlarında bütün əlaqədar tərəflərin 
iştirakını təmin etməli, biznes, əhali və dövlət aparatı arasında 
əks əlaqə yaratmalı, digər tərəfdən kənd təsərrüfatı isteh-
salçıları öz maraqlarını daha tam ifadə etmək, təsərrüfatçılıq və 
qanunvericilik təşəbbüsləri ilə çıxış etmək, qərarlar qəbul 
edilməsi prosesində bilavasitə iştirak etmək imkanına 
malikdirlər. 
Müasir dövrdə xidmət kooperativlərinin əmtəə 
istehsalçılarının bazar inteqrasiyasının ən adekvat forması kimi 
 
 85
inkişaf etdirilməsinin zəruriliyi artıq şübhə doğurmur, lakin 
şübhələrin olmaması hələ kooperativ hərəkatının istər sənaye 
kompleksini idarəetmə orqanları tərəfindən, istərsə də əmtəə 
istehsalçılarının özləri tərəfindən inkişaf etdirilməsinə gətirib 
çıxarmamışdır. Problemi həll etmək üçün ağlabatan aqrar 
proteksionizm siyasəti ilə yanaşı, şaquli kooperasiyasının 
inkişaf etdirilməsi təklif edilə bilərdi, lakin kooperativ hərəkatı 
hələ rüşeym halındadır [47]. 
Xidmətlər göstərilməsi ilə məşğul olan kooperativlərin 
inkişafını ləngidən səbəblərə aşağıdakılar aid edilə bilər:  
 kooperativ hərəkatının sosial bazasının zəif olması. 
 sahibkarlığın inkişafı üçün makroiqtisadi şəraitin 
əlverişsiz olması qeyri-leqal kooperativ fəaliyyətinin 
inkişafını stimullaşdırır; 
 tərəfdaşlar arasında sahələrarası iqtisadi əlaqələr iri 
səhmdar strukturları tərəfindən inhisara alınmışdır; 
 kooperativ qanunvericiliyinin qeyri-mükəmməl 
olması bunda təzahür edir ki, əvvələn, antiinhisar və 
vergi qanunvericiliyində şaquli kooperativlərin 
spesifikası nəzərə alınmır; ikincisi, kooperativ fəaliy-
yətinin spesifik formalarını tənzimləyən qanunlarda 
boşluqlar vardır; 
 kooperativlərə dövlət və bələdiyyə dəstəyi lazımi 
səviyyədə deyil; 
 təhsilin aşağı səviyyəsi və təsərrüfatların özünüidarə 
vərdişlərinin olmaması, kooperativlərə rəhbərlik edə 
biləcək insanların az olması. 
Yuxarıda sadalanan səbəbləri aradan qaldırmaq üçün bir 
sıra hüquqi, təşkilati və iqtisadi tədbirlər görülməsi zəruridir. 
İstehsal kooperativlərinin təsərrüfat fəaliyyətinin effektiv-
liyi digər təşkilati-hüquqi formalı təşkilatlarda olduğu kimi 
aşağı səviyyədədir. Bunun əsas səbəbləri, ilk növbədə sənaye 
məhsullarının qiymət dispariteti və xüsusən bazarda bu nisbətin 
arzuolunan səviyyədə olmamasıdır. Nəticədə kooperativlərin 
 
 86
bir çoxunun kreditorlar qarşısında borcları yaranmış, onlar öz 
dövriyyə vəsaitlərini itirmiş və maşın-traktor parkını yeniləş-
dirmək, istehsala investisiyalar qoymaq imkanından məhrum 
olmuşlar. 
Kooperativlərin fəaliyyəti ilə bağlı bir sıra problemlər, o 
cümlədən kredit kooperativləri və sığorta kooperativləri, 
kooperativlərin əmlakının formalaşması, torpaqdan istifadə, 
gəlirlərin bölüşdürülməsi, kooperativdən çıxanların payların 
ödənilməsi və başqa məsələlər hüquqi müstəvidə həll 
edilməlidir. 
MDB iştirakçıları olan ölkələrin milli iqtisadiyyatında 
kooperasiyanın rolu nəzərə alınmaqla 1997-ci il dekabrın 6-da 
MDB parlamentlərarası assambleyası dövlətlərarası koope-
rasiya şurasının təşəbbüsü ilə birlik ölkələrində kooperativ 
qanunvericiliyinin uyğunlaşdırılmasına yönəlmiş «Koope-
rasiya, kooperativlərin birlikləri (ittifaqları) haqqında» model 
qanun qəbul etmişdir. Bu qanunda istifadə edilən anlayışlar 
məlum beynəlxalq normalara, o cümlədən beynəlxalq əmək 
təşkilatının kooperativlər haqqında tövsiyəsində, Beynəlxalq 
Kooperativ Alyansının kooperativlərin identikliyi haqqında 
bəyannaməsində, BMT Baş Assambleyasının kooperasiya 
haqqında bir sıra sənədlərində təsbit olunmuş normalara yaxın-
laşdırılmışıdır [117]. Model qanun konsepsiyası kooperativin 
ikili təbiəti anlayışına əsaslanır: kooperativ bir tərəfdən 
insanların birliyi, digər tərəfdən bazar iqtisadiyyatına xas olan 
rəqabət mühiti şəraitində fəaliyyət göstərən, demokratik 
üsullarla idarə edilən müəssisədir. Model qanunda inkişaf 
etdirilmiş üç prinsipial müddəa diqqəti cəlb edir: 
 kooperativlərin iqtisadi sahədə səlahiyyətlərinin 
müəyyən edilməsi; 
 kooperativlərin avtonomluq və müstəqillik prinsipinin 
qanunvericilik qaydasında təsbit olunması; 
 müxtəlif növlü kooperativlərin identiklik 
əlamətlərinin təsdiq edilməsi. 
 
 87
Kooperativlərə öz mülkiyyətində əmlakı olan və öz öhdə-
liklərinə görə həmin əmlakla cavabdeh olan, digər hüquqları 
həyata keçirən hüquqi şəxs statusu verilməsi prinsipial 
əhəmiyyət kəsb edir. Kooperativlərə pay fondu, bölünməz 
fond, ehtiyat və digər fondlar yaratmaq, kooperativ üzvlərinin 
və başqa vətəndaşların borc vəsaitlərini cəlb etmək, koope-
rativin üzvlərinin əməkdə şəxsi iştirakına və kooperativin 
təsərrüfat fəaliyyətində üzvlərin iştirakına mütənasib olaraq 
onlara ödənişlər vermək hüququ verilməsi də mühüm faktdır. 
Kooperativlər müəssisələr, filiallar və nümayəndəliklər, 
struktur təsərrüfat vahidləri yaratmaq, təsərrüfat cəmiyyətləri 
və ortaqlıqları yaradılmasında iştirak etmək, o cümlədən həmin 
qurumların təsisçisi qismində çıxış etmək hüququna 
malikdirlər. Model qanunda kooperativlərin ittifaqlarının 
xüsusi səlahiyyətləri də nəzərdə tutulmuşdur. Onlar kooperativ 
bankların təsisçiləri qismində çıxış edə bilərlər. Bu cür 
bankların əsas məqsədi kooperativləri pul vəsaitləri ilə təmin 
etmək, onlara kassa-hesablaşma xidmətləri göstərmək, 
kooperativlərin və digər təsərrüfat subyektlərinin sərbəst pul 
vəsaitlərini səfərbər etməkdir  
Model qanun kooperativləri onların ittifaqlarını hədsiz 
dominantlığından da qoruyur. İttifaqda üzvlük könüllüdür, 
ittifaqa daxil olan kooperativ təşkilatlar isə özlərinin müstə-
qilliyini və hüquqi şəxs hüquqlarını saxlayır. Kooperativlərin 
ittifaqları könüllülük əsasında «aşağıdan yuxarıya» sxemi üzrə 
yaradılır. Onlar müəyyən dövlətin ərazisində öz aralarında 
könüllü şəkildə birləşərək növbəti səviyyəli ittifaqlar yarada 
bilərlər [81, 109, 148]. 
Kooperativlər və onun formalaşmasının sosial-iqtisadi 
əsaslarını təhlil edərkən belə bir nəticə hasil olur ki, bu təsisat 
forması yeni inkişaf mərhələsi astanasıdadır. O hələ sosial-
iqtisadi inkişaf istiqamətində tam gücünü hələ də nümayiş 
etdirməmişdir. O müvafiq təyinatlı müəssisə və digər 
təsisatlardan daha ədalətli gəlir bölgüsünü həyata keçirir və 
 
 88
özünün genişlənən demokratizmi ilə üstün fərqlənir. Buna görə 
də, kooperativ təsisatlar genişləndirilməli, onların rəqabət-
qabiliyyətliyinin artırılması üçün daha münasib institusional 
mühit formalaşdırılmalı və daha səmərəli dövlət tənzimlənməsi 
həyata keçirilməlidir. 
 
 
2.5. Kooperativ mülkiyyət və kooperasiya 
 münasibətlərinin üstünlükləri 
 
İqtisadi baxımdan təhlil etdikdə, kooperasiya münasibətləri 
öz iqtisadi maraqlarının reallaşdırılması məqsədilə fiziki və 
hüquqi şəxslər arasında əməkdaşlıq formasında təzahür edir ki, 
o da bilavasitə kooperativ prinsiplərə əsaslanır. Bu təzahür 
reallığından yanaşdıqda, kooperasiya əslində mürəkkəb 
ictimai-iqtisadi fenomen kimi xarakterizə edilir. Kooperasiya 
münasibətlərində iqtisadi amil də xüsusilə önəmli rola malik-
dir. Bu amilin önəmli rol oynaması əslində kooperativ mülkiy-
yətə əsaslanan istehsal münasibətləri şəraitində meydana çıxır. 
Buradan görünür ki, kooperasiya üçün xarakterik cəhətlərdən 
ən önəmlisi mülkiyyətin tam mənası ilə xüsusi xarakter 
daşımamasıdır. Əslində həmin sektor üçün mülkiyyət bütöv-
lükdə kooperasiya üzvlərinin payçılığı əsasında formalaşır. 
Məsələyə bu baxımdan yanaşdıqda, kooperasiya anlayışının 
bütövlükdə kooperativ münasibətlərin bütün sferalarını özündə 
əhatə etdiyi görünür. Burada isə iqtisadi mənafe mühüm 
əhəmiyyət daşıyır [81]. 
Kooperativ mülkiyyət əsas etibarilə kooperativ üzvlərinin, 
yəni ayrı-ayrı vətəndaşların əmlakı və gəlirləri əsasında 
formalaşır. Bu sahədə fəaliyyət göstərən qanunvericilik aktları 
vasitəsilə tənzimlənir, eyni zamanda kooperativlər öz 
fəaliyyətlərinin genişləndirilməsi istiqamətində və geniş təkrar 
istehsalın həyata keçirilməsi baxımından icarə formasında 
vəsaitlər cəlb etmək imkanlarına malikdir. Bütövlükdə 
götürdükdə, kooperativ mülkiyyətin özünəməxsus tarixi 
 
 89
aspektləri mövcuddur ki, bu aspektlərə ilk növbədə, xırda 
mülkiyyəti şamil etmək olar. Xırda mülkiyyət əsasında koope-
rativlər formalaşır və sonralar tarixi baxımdan kooperativlər 
geniş kooperativ fabriklərə çevrilir və onlar bu və ya digər 
müəssisələri icarəyə götürməklə hətta əldə etmək imkanına da 
malik olurlar [130]. 
Kooperativ mülkiyyətin əsas subyektlərinə ilk növbədə, 
xüsusi olaraq təşkilatlanmış kollektiv, digər tərəfdən isə ayrı-
ayrı fərdlər və kooperativ üzvləri daxildir. Kooperativlərin 
mülkiyyətinə kooperativ üzvlərinin payları və səhmləri şamil 
edilir ki, bu da mahiyyət etibarilə xüsusi mülkiyyəti özündə əks 
etdirir. Kooperativlərin real kapitallarına isə istehsal vasitələri, 
ödəmə vasitələri, əmlak və s. şamil edilir ki, bu da bütövlükdə 
kollektiv mülkiyyətin obyektini təşkil edir. 
Ümumiyyətlə, iqtisadi praktikada daha çox kollektiv 
mülkiyyətə əsaslanan müəssisə kimi xarakterizə olunan 
kooperativlər bu mülkiyyətin idarəedilməsi və qorunmasında 
da birgə fəaliyyəti həyata keçirirlər. Kooperativ mülkiyyətin 
qorunmasının hüquqi təminatının əsas istiqamətlərinə isə 
aşağıdakılar şamil edilir [148, 187-9]: 
 kooperativlərin dövlət müəssisələri ilə bərabər-
hüquqlu fəaliyyəti üçün real şəraitin yaradılması; 
 kooperativlərin maddi-texniki bazası, maliyyə və 
kredit münasibətlərinin formalaşdırılması; 
 kooperativlərin iqtisadi cəhətdən müstəqil və 
təsərrüfat hesablı fəaliyyət göstərməsinə əlverişli 
şəraitin yaradılması; 
 dövlət kooperativ orqanlarının qeyri-qanuni fəaliyyəti 
nəticəsində kooperativlərə dəymiş maddi ziyanın 
ödənilməsinin təminatlı mexanizminin yaradılması; 
 kooperativ sektora vergiqoymanın elmi əsaslan-
dırılmış sisteminin formalaşdırılması; 
 kooperativlərin qeyri-qanuni fəaliyyətdən əldə etdik-
ləri gəlir kanallarının bağlanması. 
 
 90
Transformasiya proseslərinin reallaşdırıldığı şəraitdə 
kooperativ münasibətlərinin inkişafı, eləcə də kooperativ mül-
kiyyətin qorunması sahəsində müəyyən problemlər mövcuddur 
ki, həmin problemlərin aradan qaldırılması təqdirində 
gələcəkdə kooperasiya münasibətləri bazar təsərrüfatçılıq 
sistemində öz rolunu və yerini qoruyub daha da inkişaf etdirə 
biləcəkdir. Qeyd olunmalıdır ki, transformasiya yönümlü 
dəyişikliklər şəraitində kooperasiyanın inkişafı bir sıra neqativ 
tendensiyaların təsiri səbəbindən də tormozlanır. Bu isə ayrı-
ayrı kooperativlərin inkişafına dövlət və kooperasiya orqanları 
tərəfindən ümumi təsirlərin aradan qaldırılmasını tələb edir. 
Təbii ki, kooperativlərin inkişafına neqativ təsir göstərən 
amillər iqtisadi və hüquqi vasitələrlə aradan qaldırılmalıdır 
[109, 130]. 
Müasir şəraitdə kooperasiya daha çox geniş yayılmış sosial 
hərəkat kimi xarakterizə olunur və daimi şəkildə inkişaf edərək 
bir fazadan digər fazaya keçir, təkamül prosesini yaşayır. 
Kooperasiya sektorunda mülkiyyətin reallaşdırılması, istehsal 
münasibətlərinin bütün elementlərinin məcmusu vasitəsilə 
həyata keçirilir. Mülkiyyətin reallaşdırılmasının forma və 
istiqamətləri əsasən mülkiyyət subyektləri ilə sosial-iqtisadi və 
istehsal münasibətlərinin məcmusu vasitəsilə çıxış edir. 
İstehsal vasitələrinə sahiblik, eləcə də istehsal edilən məhsulun 
bölüşdürülməsi, mübadiləsi və istehlakı əsas etibarilə təsərrü-
fatçılığın müxtəlif forma və metodları vasitəsilə reallaşdırılır. 
Problemə bu aspektdən yanaşdıqda belə qənaətə gəlmək olar 
ki, əslində kooperasiyanın əsasını tam mənası ilə xırda 
istehsalçıların maraqları və tələbatları təşkil edir. Daha 
doğrusu, kooperasiya münasibətləri adı çəkilən mülkiy-
yətçilərin iqtisadi müstəqilliyinin qorunub saxlanması ilə 
onların maraq və tələbatlarının reallaşdırılması əsasında 
yaranır. Bu baxımdan müasir şəraitdə kooperasiya müna-
sibətləri istehsalçıların və istehlakçıların bazar münasi-
bətlərinin doğurduğu problemlərin çevik şəkildə həllinə nail 
 
 91
olma üçün yaratdıqları qurumu özündə əks etdirir. Koope-
rasiya, eyni zamanda müasir şəraitdə istər xırda və istərsə də iri 
sahibkarların maraqlarının qorunmasının forma və metod-
larının məcmusu kimi də çıxış edir. 
Kooperasiya iqtisadi münasibətlərin bu və ya digər ərazi 
təşkilinin səmərəli həyata keçirilməsində də önəmli rol oynayır. 
Kommunikasiya sistemlərindən səmərəli istifadə edilməsi, eyni 
zamanda xammal və materiallara qənaət edilməsində mühüm 
rola malikdir. 
Kooperasiya münasibətlərinin inkişafının həyata 
keçirilməsi zamanı bütün zəruri şərtlərin olması vacibdir ki, bu 
şərtlərə də aşağıdakıları şamil etmək olar[81, 110]: 
 sənaye sektorunda müəssisələr arasında istehsal 
proqramlarının həyata keçirilməsində və hazır 
məhsulun buraxılması sahəsində vahid dövlət 
rəhbərliyinin təkmilləşdirilməsinin zəruriliyi; 
 məhsulun buraxılması ilə bağlı müəssisənin cari və 
perspektiv planları çərçivəsində müəyyən istehsal 
proqramlarının işlənib həyata keçirilməsinin 
zəruriliyi; 
 müəssisə və malgöndərənlər arasında istehsalın 
nisbətən yüksək səviyyəsinin təmin edilməsi ilə bağlı 
istehsal proqramlarının işlənib hazırlanmasının 
zəruriliyi; 
 istehsal kooperativlərinə aktiv qarşılıqlı yardımların 
həyata keçirilməsi və onlar arasında qarşılıqlı 
əməkdaşlığın inkişaf etdirilməsinin zəruriliyi. 
İstehsalın təşkilinin kooperativ formasının tətbiqi haqqın-
dakı diskussiyalarda kooperativlərin ölçüləri də kifayət qədər 
mübahisə obyekti olmaqdadır. Belə ki, müasir şəraitdə 
kooperasiya münasibətlərinin elmi-nəzəri əsasları ilə bağlı belə 
bir yanaşma üstünlük təşkil etməkdədir ki, ümumiyyətlə 
kooperasiya münasibətləri bütün iqtisadi sistemlərdə baş verən 
dəyişikliklərin başlıca vasitəsi kimi çıxış edir [110]. Bu 
 
 92
yanaşma kooperasiya münasibətlərinin formalaşması ilə bağlı 
ənənəvi yanaşmadan özünəməxsus xüsusiyyətləri ilə fərqlənir 
ki, həmin xüsusiyyətlərə, ilk növbədə ənənəvi yanaşma da 
hakim mövqe tutur. Kooperasiya münasibətləri bir qayda 
olaraq, ictimai istehsalın müəyyən sferalarında xırda istehsalda 
üstünlük təşkil etməsi ilə bağlı fikirləri rədd edir. 
Kooperasiya münasibətlərinin formalaşması ilə bağlı 
müasir yanaşmada başlıca tezis onunla bağlıdır ki, istehsal-
texniki göstəricilərin səviyyəsindən asılı olmayaraq, bütün 
təsərrüfat sferalarında kooperasiya münasibətləri bərabər-
hüquqlu olurlar [81, 148]. Təbii ki, bütün bunlar kooperasiya 
münasibətlərinə müasir yanaşmanın başlıca bazis prinsiplərini 
təşkil etməkdədir. 
Ümumiyyətlə, iqtisadiyyatda kooperasiya münasibətlərinin 
özünəməxsus üstünlükləri mövcuddur ki, bu üstünlüklərə də 
aşağıdakıları şamil etmək olar: 
 kooperasiya istehsal kooperativləri arasında daimi və 
sıx əməkdaşlıq məsələlərini özündə əks etdirir ki, bu 
zaman məhsulun satışı, istehsalın maddi-texniki 
resurslarla təchizatı qısa zaman kəsiyində kooperasiya 
münasibətlərində önəmli rol oynayır; 
 kooperasiya münasibətləri bu və ya digər məhsula 
olan sifarişin yerinə yetirilməsində, eləcə də təminat 
məsələlərinin həllində əhəmiyyət daşıyır; 
 kooperasiya münasibətləri xüsusilə sənaye 
sahələrində istehsal güclərindən səmərəli istifadə 
edilməsinə əlverişli şərait yaradır; 
 kooperasiya ixtisaslaşmanın inkişafı baxımından 
istehsalın təşkilinin ən səmərəli forması olub mütə-
rəqqi texnologiyanın cəlb edilməsində də mühüm rol 
oynayır. 
Kooperasiya iqtisadi münasibətlərin bu və ya digər ərazi 
təşkilinin səmərəli həyata keçirilməsində də önəmli rol oynayır. 
Kommunikasiya sistemlərindən səmərəli istifadə edilməsində, 
 
 93
eyni zamanda xammal və materiallara qənaət edilməsində 
mühüm rola malikdir. 
Kooperasiya münasibətlərinin inkişafının həyata 
keçirilməsi zamanı bütün zəruri şərtlərin olması vacibdir ki, bu 
şərtlərə də aşağıdakıları şamil etmək olar: 
 sənaye sektorunda müəssisələr arasında istehsal proq-
ramlarının həyata keçirilməsində və hazır məhsulun 
buraxılması sahəsində vahid dövlət rəhbərliyinin 
təkmilləşdirilməsinin zəruriliyi; 
 məhsulun buraxılması ilə bağlı müəssisənin cari və 
perspektiv planları çərçivəsində müəyyən istehsal 
proqramlarının işlənib həyata keçirilməsi zəruriliyi; 
 müəssisə və malgöndərənlər arasında istehsalın 
nisbətən yüksək səviyyəsinin təmin edilməsi ilə bağlı 
istehsal proqramlarının hazırlanmasının zəruriliyi; 
 istehsal kooperativlərinə aktiv qarşılıqlı yardımların 
həyata keçirilməsi və onlar arasında qarşılıqlı 
əməkdaşlığın inkişaf etdirilməsinin zəruriliyi. 
Aparılan araşdırmalar göstərir ki, kooperasiya müna-
sibətlərinin sosial-iqtisadi təzahürü heç də yeni anlayış deyildir. 
Odur ki, bu sahədə tədqiqatlar aparmış görkəmli rus 
tədqiqatçıları M.İ.Tuqan-Baranovskinin və A.V.Çayanovun 
fikirlərini ümumiləşdirsək, belə qənaətə gələrik ki, onların hər 
ikisinin əsərində kooperasiya münasibətləri həm sosial, həm də 
iqtisadi tərəfdən xarakterizə olunmuşdur. Belə ki, M.İ.Tuqan-
Baranovski kooperasiya münasibətlərinin daha çox sosial 
aspektlərini ön plana çəkmişdir. A.V.Çayanov isə 
kooperasiyanın daha çox iqtisadi üstünlüklərini tədqiq edir və 
belə qənaətə gəlir ki, əslində kooperasiya iqtisadi problemlərin 
həlli məqsədilə istehsalçıların təsərrüfat müstəqilliyinin 
qorunub saxlanması şərti ilə yaradılan strukturdur [156, 169-
171]. Problemə bu aspektdən yanaşdıqda belə qənaətə gəlmək 
olar ki, əslində kooperasiya münasibətləri XX əsrin 
əvvəllərindən etibarən təsərrüfatçılığın xarici mühit amillərinin 
 
 94
doğurduğu təhdidlərə qarşı xırda əmtəə istehsalçılarının müda-
fiə mexanizminin reallaşdırılması məqsədilə yaranmış bir 
qurum kimi fəaliyyət göstərmişdir. Xüsusilə kəndli təsər-
rüfatlarının maddi-texniki bazasının zəif şəkildə olması XX 
əsrin əvvəllərində kooperasiya münasibətlərinin sosial-iqtisadi 
təzahür kimi çıxış etməsinə gətirib çıxarmışdır. Belə ki, 
məhsuldar qüvvələr və istehsal münasibətləri inkişaf etdikcə 
kooperasiya da özünün məhdud sferasından çıxaraq, daha geniş 
sosial-iqtisadi kateqoriya kimi çıxış etməyə başlamışdır. 
Kooperasiya münasibətlərinin ikinci mühüm tərəfi 
kooperativlərin tam təsərrüfat subyekti kimi çıxış etməsidir. 
Daha doğrusu, kooperativlər hal-hazırda mülkiyyət hüququnu 
reallaşdıran subyekt kimi fəaliyyət göstərirlər. Mülkiyyət 
münasibətlərinin iqtisadi cəhətdən reallaşdırılmasında 
bilavasitə təsərrüfat subyekti kimi çıxış edən kooperativlər əsas 
etibarilə mövcud istehsal münasibətlərinin mühüm tərkib 
hissəsi kimi fəaliyyət göstərirlər. 
 
 
2.6. Azərbaycan Mərkəzi Kooperativlər İttifaqı 
(«Azərittifaq») və onun milli kooperativ inteqrasiyada rolu 
 
Ölkədə istehlak kooperasiyasının flaqmanı rolunda Azər-
baycan Mərkəzi Kooperativlər İttifaqı - «Azərittifaq» çıxış 
edir. Bu baxımdan respublikada istehlak kooperasiyası 
sferasında fəaliyyətlərin qiymətləndirilməsində müvafiq koope-
rsaiya təsisatı mühüm əhəmiyyət daşıyır. Bu əhəmiyyətlilikdən 
irəli gələrək «Azərittifaq»ın mövcud vəziyyətinin qiymət-
ləndirilməsi və istehlak kooperasiyasının perspektivlərinin 
təhlilı mühüm elmi zərurətə çevrilir. 
«Azərittifaq»ın 2008-ci il hesabatını nəzərdən keçirdikdə 
görərik ki, bu təşkilatda ötən il özünün struktur təşkilatları 
vasitəsi ilə əhaliyə 3 min manatlıq istehlak malları satılmış, 741 
min manatlıq iaşə xidməti göstərilmiş, 1,1 milyon manatlıq 
kənd təsərrüfatı məhsulları və xammalları tədarük olunmuş, 
 
 95
807 min manatlıq mal istehsal edilmiş, 2,1 milyon manatlıq 
pullu xidmət göstərilmişdir. Pərakəndə mal dövriyyəsi planına 
130, ictimai iaşə dövriyyəsi planına 103%, xalq istehlakı 
malları istehsalı planına isə 193% əməl edilmişdir. Ticarət, 
ictimai iaşə və tədarük fəaliyyətində üst-üstə 1,6 milyon manat 
ümumi gəlir əldə olunmuşdur ki, bu da 2007-ci ildəkindən 
xeyli çoxdur. 2008-ci ildə tədavül xərclərinə ticarətdə 7,11, 
ictimai iaşədə 0,76% qənaət olunaraq qənaətin ümumi məbləği 
217 min manat təşkil etmişdir. Rentabellik səviyyəsi əvvəlki 
illə müqayisədə ticarətdə və ictimai iaşədə bir qədər yüksələrək 
müvafiq olaraq 2,41% və 2,12%-ə çatmışdır. Bütün bunlar 
fəaliyyətin səmərəsinin qiymətləndirilməsinin son göstəricisi 
olan mənfəət səviyyəsində özünü göstərmişdir. Əsas fəaliyyət 
sahələrindən ticarət, ictimai iaşə, tədarük, yeyinti sənayesi, 
tikinti sahələrinin təsərrüfat ilini mənfəətlə başa vurması 
nəticəsində 2008-ci ildə ümumilikdə sistem üzrə 103 min 
manat mənfəət əldə olunmuşdur. Sənayedə mənfəət planı 
150,4% icra edilmiş, ticarətdə əvvəlki illə müqayisədə 13,2% 
artıma nail olunmuşdur. Hesabat dövründə həyata keçirilən 
tədbirlər nəticəsində ilin əvvəlinə nisbətən debitor borcları 
1728172 manat, kreditor borcları 1172566 manat, qısamüddətli 
bank kreditləri 658873 manat azaldılmışdır [10, 39, 187-5]. 
Bütün bunlarla yanası qeyd olunmalıdır ki, aparılan 
araşdırmalar göstərir ki, bu təşkilatda daha geniş səmərəlilk 
əldə etmək istiqamətində potensial imkanlar genişdir. Bunun 
üçün təşkilat öz xərclərinin azaldılması yönümündə tədbirlər 
həyata keçirməlidir. Bu zərurətdən çıxış edərək «Azərittifaq»da 
xərclərin azaldılması və onun fəaliyyəti ilə bağlı digər mühüm 
iqtisadi amillər tədqiqatda təhlil predmetinə çevrilmişdir. 
Kooperasiyanın fəaliyyət sahələrində istər sabit xərcləri, 
həm də qeyri-sabit xərcləri aşağı salmaq mümkündür. 
Kooperasiya sistemində tədavül xərclərinin əsas hissələrini, 
yəni 40%-ni əmək haqqı, 20%-ə qədərini material xərcləri, 
14%-ə qədərini isə maddi-texniki bazanın saxlanması və 
 
 96
istifadə edilməsi tutur. Qalan bütün xərclər isə tədavül 
xərclərinin 25%-ni təşkil edir. 
Öz həcminə görə nəqliyyat xərcləri tədavül xərclərinin 
tərkibində ikinci yeri tutur. Öz xərclərini azaltmaq üçün 
malların yüklənib daşınması işini yaxşılaşdırmaq lazımdır. 
Bundan əlavə, malların mərkəzləşdirilmiş qaydada daşınmasını 
təkmilləşdirmək lazımdır. Bütün bunlar mal yeridilməsində 
aralıq xərclərin ixtisar edilməsinə, yük daşınma ilə məşğul olan 
işçilərin bir hissəsinin bu sahədən azad edilib maddi istehsal 
sahələrinə cəlb edilməsinə, mal dövriyyəsi sürətinin artırıl-
masına, mal itkilərinin azaldılmasına səbəb olar. Mal 
dövriyyəsinin artım sürəti bir qayda olaraq, həmin tədavül 
xərclərinin artım sürətini qabaqlayır. Digər tərəfdən, xalq 
istehlakı malları istehsalının xərc indekslərini aşağıdakı analitik 
cədvəldə daha aydın görmək olar: 
Cədvəl 2.1 
İstehlak mallarının istehsalının xərc indeksləri 
 
S/№ Xərclərin növü Cəmi 
o cümlədən ticarətdə 
Pərakəndə 
ticarət üzrə 
Topdan 
ticarət üzrə 
1. Malların daşınması 19,5 19,0 21,8 
2. Əmək haqqı 41,3 43,6 30,1 
3. Maddi-texniki bazanın saxlanması 14,3 14,7 12,4 
4. Malların itkisi 2,1 2,2 2,0 
5. Taranın itkisi 0,1 0,7 0,3 
6. Kreditə görə bank faizləri 6,9 5,7 12,6 
7. Bazar qiymətlərinin sığortası 1,3 1,1 2,2 
8. Müəssisədən kənar müxtəlif itkilərin sığortası 1,1 0,8 1,2 
9. Sair xərclər 12,8 12,2 17,4 
Cəmi 100 100 100 
 
Mənbə: «Azərittifaq»ın məlumatları əsasında müəllif tərəfindən tərtib 
edilmişdir. 
 
 97
Cədvəl 2.1-də xərclərin növü, onların satış növündən asılı 
olaraq faiz dərəcəsi göstərilmişdir və ümumi olaraq aydınlıq 
gətirilmişdir. 
Göründüyü kimi, tədavül xərclərinin əsas hissəsini rayon 
kooperativlər cəmiyyəti üzrə əmək haqqı tutur. Azərittifaq 
sistemində əmək haqqı ticarətdə tədavül xərclərinin 35-50%-ni, 
ictimai iaşədə isə 55-65%-ni təşkil edir. Buna görə də, koope-
rasiya sistemində tədavül xərclərinin aşağı salınması üçün 
birinci növbədə bu xərcləri azaltmaq lazımdır. Bu baxımdan 
ticarət xərclərindən söhbət getdikdə, istehlak xərclərinə də 
diqqət yetirilməsi vacibdir. Bu xərclər tədavül xərclərinin bəzi 
maddələrinin tərkibində öz əksini tapır. Müəssisə və təşkilatın 
mənfəətlə işləməsi üçün də təsərrüfat fəaliyyətinin elmi 
əsaslarla qurulması və artıq xərclərə yol verilməməsi vacibdir. 
Kooperasiya sistemində müəssisənin mənfəətlə işləməsi üçün 
ən əvvəl tədavül xərclərindən səmərəli istifadə edilməsi, daha 
doğrusu onun səviyyəsinin aşağı salınması tələb olunur. 
Tədavül xərclərinin aşağı salınmasının əhəmiyyəti ondan 
ibarətdir ki, xərclərin aşağı salınmasından əldə edilən vəsaitin 
bir hissəsi kooperasiyanın fəaliyyət sahələrində çalışan işçilərin 
sosial şəraitinin yaxşılaşdırılmasına sərf oluna bilər. Əslində 
bütün bunlar mənfəətin həcminin artırılmasının potensial 
mənbəyi olduğundan, kooperasiyanın müəssisə və təşkilatları 
bu imkanların axtarışında olmalıdırlar. 
Kooperativ təşkilatında tədavül xərclərinin uçotunun təşkili 
onlar üçün qəbul olunmuş təsnifat əsasında qurulur. Mühasibat 
uçotunda tədavül xərcləri təsərrüfat fəaliyyətinin aşağıdakı 
sahələri üzrə qruplaşdırılır[187-11]: 
 ticarət müəssisələrinin tədavül xərcləri; 
 ictimai iaşə müəssisələrinin xərcləri; 
 tədarük müəssisələrinin tədavül xərcləri. 
Ticarətdə tədavül xərcləri ticarət müəssisələrinin növlərinə 
görə iki yerə bölünür:  
1. topdan ticarət müəssisələrinin tədavül xərcləri; 
 
 98
2. pərakəndə ticarət müəssisələrinin tədavül xərcləri. 
Azərittifaq sistemində fəaliyyət göstərən kooperativ 
təşkilatlarında tədavül xərclərinin nomenklatur maddələri 
Əlavə 1-də öz əksini tapmışdır. 
Tədavül xərcləri uçotunun bu qaydada təşkilindən irəli 
gələrək, 22 aprel 1991-ci ildə istehlak kooperasiya müəssisə və 
təşkilatların tədavül və istehsalat xərcləri uçotunda 
dəyişikliklər haqqında göstərişlər işlənib hazırlanmış və icra 
üçün sistemin bütün təşkilat və müəssisələrinə göndərilmişdir. 
Həmin məlumat əsasında 01 yanvar 1992-ci ildən başlayaraq 
kooperativ təşkilat və müəssisələrinin ticarət və ictimai iaşə və 
tədarük fəaliyyəti sahələrində tədavül xərcləri üçün müvafiq 
hesabat, nomenklatura maddələri müəyyən edilmişdir. 
Kooperativ təşkilatlarının ayrı-ayrı təsərrüfat fəaliyyəti sahələ-
rinin mühasibatlığında uçot reyestrləri və haqq-hesab cədvəlləri 
əsasında tərtib edilən material orderlərdə 44 №-li «tədavül 
xərcləri» sintetik hesabın, subhesabların təşkili onların analitik 
uçotunun aparılması üçün təyin edilmiş K-21, K-22, K-23, K-
24 №-li formalarda uçot reyestrinin hər bir xərc maddəsi üzrə 
məbləğlərin düzgün yazılması işini xeyli asanlaşdırır və 
mühasibatda əmək məhsuldarlığının yüksəlməsinə səbəb olur. 
Mühasibatda tədavül xərclərinin analitik uçotu üzrə K-21, K-
22, K-23, K-24 reyestrlərində nomenklatura maddələri üzrə 
aparılan razılaşmalar əsasında rüblük və illik hesabatların 3 №-
li «Tədavül xərcləri haqqında hesabat» forması tərtib olunur. 
Həmin hesabat formasında tədavül xərcləri 14 nomenk-
latura maddəsi üzrə göstərilir ki, onlar da aşağıdakılardan 
ibarətdir. Göstərilən «Tədavül xərcləri haqqında hesabat» 
formasında plan və faktiki mal dövriyyəsinə nisbətən tədavül 
xərclərinin səviyyəsi təsdiq olunarkən qəbul olunmuş 
proqnozlaşdırılan mal dövriyyəsi göstərilir. 
Hesabatın arayış hissəsində isə mal dövriyyəsinin həcmi, 
topdan ticarət, pərakəndə ticarət, ictimai iaşə və tədarük 
fəaliyyəti sahələri üzrə göstərilir. Tədavül xərcləri üzərinə 
 
 99
nəzarətin düzgün təşkil olunması kooperativ ticarətinə bazar 
münasibətləri şəraitində verilən ən böyük tələbdir. Bu tələbin 
düzgün realizə edilməsi ilə kooperativ təşkilatları iqtisadi 
həyatdan silinmək təhlükəsini sığortalamış olur və istehlak 
kooperasiyanın inkişafına müsbət təsir göstərə bilər. 
Azərittifaq sistemi üzrə 2000-2007-ci illərdə xalq istehlakı 
məhsullarının istehsalı aşağıdakı cədvəldə göstərilmişdir: 
 
Cədvəl 2.2 
 
Azərittifaq sistemi üzrə 2000-2007-ci illərdə xalq istehlakı 
mallarının istehsalı 
 
İstehsal Ölçü vahidi 2000 2003 2006 2007 
Xalq istehlakı 
malları istehsalı 
min 
man 2028,4 428,3 653,9 787,7 
Çörək və çörək-
bulka məhsulları min ton 6,5 1,1 1,5 1,4 
Qənnadı məhsulları ton 14,6 26 7,5 2,95 
Kolbasa məhsulları ton 2 - - - 
Konservlər min  b 5527,5 2076,6 - - 
Alkoqolsuz içkilər min dkl. 12,3 1,2 - - 
Pivə min dkl. 64,8 42,0 15,4 - 
 
Mənbə: «Azərittifaq»ın məlumatları əsasında müəllif tərəfindən tərtib 
edilmişdir. 
 
Cədvəl 2.2-nin təhlili göstərir ki, Azərittifaq sistemi üzrə 
2000-2007-ci illərdə əsas etibarilə xalq istehlakı malları, çörək 
və çörək bulka məmulatları, qənnadı məmulatları, eləcə də, 
kolbasa məhsulları, konservlər, alkoqolsuz içkilər istehsal 
edilmişdir. 2001-ci ildən etibarən kolbasa məmulatları, 2004-cü 
ildən isə alkoqolsuz içkilər, 2006-cı ildən konserv məhsulları, 
2007-ci ildən pivə istehsalı dayandırılmışdır. 
2007-ci ildə Azərittifaq sistemi üzrə 787,7 min manatlıq 
xalq istehlakı malları 14 min ton çörək-bulka məmulatları, 2,95 
 
 100
min ton qənnadı məmulatları istehsal edilmişdir. 2000-ci illə 
müqayisədə 2007-ci ildə Azərittifaq sistemi üzrə xalq istehlak 
mallarının istehsalı 61,2%, çörək-bulka məmulatlarının isteh-
salı 78,5%, qənnadı məmulatlarının istehsalı isə 79,8% 
azalmışdır. Azərittifaq sistemi üzrə istehsalın genişləndirilməsi 
ilk növbədə, sahəyə investisiya qoyuluşunun artırılmasından, 
elmi-texniki tərəqqinin ən yeni nailiyyətlərinin istehsalata 
tətbiqi imkanlarının genişləndirilməsindən bilavasitə asılıdır. 
Azərittifaq sistemi üzrə kooperativ sektorun əmtəə 
dövriyyəsi aşağıdakı cədvəldə göstərilmişdir [187-5]: 
 
Cədvəl 2.3 
 
Azərittifaqda kooperativ sektorun əmtəə dövriyyəsi 
 
(min manat) 
İllər Pərakəndə ticarət Tədarük plan fakt % plan fakt % 
1996 14878,2 12769,6 85,8 2262,4 4628,1 20,8 
1997 10995,8 8616,5 78,4 15012,4 1663,6 11,1 
1998 8611,4 6061,7 70,5 1015,3 1829,3 18,1 
1999 7181,9 4272,2 59,5 8923,2 1848,4 20,7 
2000 6269,2 4398,5 70,2 5922,7 1378,7 23,3 
2001 5502,6 4091,2 74,3 4488,8 893.9 19,9 
2004 3487,4 3415,5 97,9 1691,1 783,3 46,3 
2005 3204,6 3202,1 99,9 1382,6 879,5 63,6 
2006 3104,6 3015,8 97,1 1163,8 848,0 72,9 
2007 2863,3 3006,1 105,0 2234,4 1193,0 53,4 
2008 1279,0 1178, 6 92,1 736,5 736,5 100,0 
 
* 2004-cü ildən etibarən AZN-lə göstərilmişdir. 
Mənbə: «Azərittifaq»ın məlumatları əsasında müəllif tərəfindən tərtib 
edilmişdir. 
 
Cədvəl 2.3-ün təhlili göstərir ki, 1996-2007-ci illərdə 
Azərittifaqın pərakəndə ticarət sahəsi istisna olmaqla, digər 
sahələrində əmtəə dövriyyəsi planının yerinə yetirilməsi 
faizində kəskin kənarlaşmalar özünü göstərir. Pərakəndə ticarət 
 
 101
sektorunda 1999-cu ildə əmtəə dövriyyəsinin yerinə yetirilməsi 
59,5% təşkil etmişdir ki, bu da 1996-2007-ci illərdə ən aşağı 
göstərici sayıla bilər. Təhlil göstərir ki, 1996-2001-ci illərdə 
Azərittifaq sisteminin pərakəndə ticarət sahəsində əmtəə 
dövriyyəsinin planının yerinə yetirilməsi əhəmiyyətli dərəcədə 
aşağı olmuşdur. Adı çəkilən dövrlərdə tədarük sahəsində əmtəə 
dövriyyəsinin yerinə yetirilməsi kifayət qədər aşağı olmuşdur. 
1997-ci ildə tədarük sahəsində əmtəə dövriyyəsi planına 
11,1%, 1998-ci ildə 18,1%, 1999-cu ildə 20,7%, 2000-ci ildə 
23,3%, 2001-ci ildə isə 19,9% əməl edilmişdir. Qeyd etmək 
lazımdır ki, 2001-ci ildən etibarən Azərittifaq sistemində 
müəyyən irəliləyişlərə nail olunsa da, lakin bu heç də Azər-
ittifaq sistemində kooperativ sistemin dinamik inkişafını təmin 
etməyə əlverişli şərait yaratmamışdır. Belə ki, 2004-cü ildə 
Azərittifaq sisteminin pərakəndə ticarət sektoru üzrə pərakəndə 
əmtəə dövriyyəsi planına 97,9%, 2005-ci ildə 99,9%, 2006-cı 
ildə 97,1%, 2007-ci ildə 105%, 2008-ci ilin 6 ayı ərzində isə 
92,1% əməl edilmişdir. İctimai iaşə sektorunda isə 2004-cü ildə 
əmtəə dövriyyəsi planı 66,3%, 2005-ci ildə 68,5%, 2006-cı ildə 
78,7%, 2007-ci ildə 86,2%, 2008-ci ilin son 6 ayı ərzində isə 
106% yerinə yetirilmişdir. Tədarük sektorunda əmtəə 
dövriyyəsi planına 2004-cü ildə 46,3%, 2005-ci ildə 63,6%, 
2006-cı ildə 72,9%, 2007-ci ildə 53,4%, 2008-ci ilin son 6 ayı 
ərzində isə 100% əməl edilmişdir. Lakin 2007-2008-ci illərdə 
pərakəndə ticarət, ictimai iaşə və tədarük sektorlarında əmtəə 
dövriyyəsi planı 2005-ci illə müqayisədə müvafiq olaraq 
10,7%, 26,4% aşağı olmuşdur [10, 187-5]. Ümumiyyətlə 
götürdükdə, Azərittifaq sistemi üzrə tədarük fəaliyyətinin 
genişləndirilməsi bütövlükdə kənd təsərrüfatı məhsullarının 
daxili bazarının qorunmasında və yerli istehsalın stimullaş-
dırılmasında əhəmiyyətli rol oynaya bilər. Qeyd etmək lazımdır 
ki, Azərittifaq sisteminin hələ əvvəlki təsərrüfatçılıq dövründə 
kifayət qədər güclü inkişaf etmiş saxlanma və soyuducu 
kameraları mövcud olmuşdur. Fikrimizcə, bu sistemin 
 
 102
fəaliyyətinin aktivləşdirilməsi, eləcə də Azərittifaqın tədarük 
sisteminin aktivləşdirilməsi ilə bağlı dövlətin iqtisadi 
tədbirlərinin genişləndirilməsi problemin həllində önəmli rol 
oynaya bilər. 
Aparılan tədqiqatlar əsaslandırır ki, Azərittifaq sistemi üzrə 
kooperativ sektorun fəaliyyətinin iqtisadi səmərəlilik 
göstəricisi kimi mənfəət və rentabellik səviyyəsi əhəmiyyətli 
rol oynayır. Göstəricilərə nəzər yetirdikdə görərik ki, 
Azərittifaq sistemi üzrə kooperativ ticarət sektoru 1997-1999-
cu illər ərzində öz fəaliyyətini zərərlə başa çatdırmışdır. 
Pərakəndə ticarət sektorunda mənfəət planına 2000-ci ildə 
14,6%, 2001-ci ildə 27,7%, 2004-cü ildə 32%, 2005-ci ildə 
41,3%, 2006-cı ildə 32,8%, 2007-ci ildə 55,3%, 2008-ci ilin 6 
ayı ərzində isə 74,6% əməl edilmişdir. İctimai iaşədə mənfəət 
planı 1996-cı ildə 56,7% yerinə yetirilsə də, 1997-ci ildə bu 
sahə zərərlə işləmiş, 1998-ci ildə 12,6%, 1999-cu ildə 25,7%, 
2000-ci ildə 25,7, 2001-ci ildə 46,9%, 2004-cü ildə 33,7%, 
2005-ci ildə 41,4%, 2006-cı ildə 26,6%, 2007-ci ildə 44,4%, 
2008-ci ilin 6 ayı ərzində isə 67,1% əməl edilmişdir. Tədarük 
sektorunda 1996-2001-ci illərdə mənfəət planına əməl edilməsi 
kifayət qədər aşağı səviyyədə olmuşdur. 2004-cü ildə tədarük 
sektorunda mənfəət planına 40,4%, 2006-cı ildə 74,6%, 2008-
ci ildə isə 79,8% əməl edilmişdir [10, 187-5]. 
Təhlil göstərir ki, mənfəət planının yerinə yetirilməməsi 
nəticəsində Azərittifaq sistemi üzrə kooperativ ticarət, ictimai 
iaşə və tədarük sektorlarında rentabellik səviyyəsi bir sıra 
hallarda hətta 1%-i belə ötməmişdir. Bütövlükdə, Azərittifaq 
sistemində iqtisadi səmərəlilik əslində təsərrüfat fəaliyyətinin 
düzgün qurulmaması, infrastruktur şəbəkəsindən səmərəli 
istifadə edilməməsi, yerlərdə məhsulun tədarükü ilə bağlı 
zəruri tədbirlərin həyata keçirilməməsi nəticəsində təmin 
edilməmişdir. Apardığımız tədqiqatları ümumiləşdirərək belə 
qənaətə gəlmək olar ki, qloballaşma şəraitində kooperativ 
fəaliyyətin dirçəldilməsi ölkədə yoxsulluğun səviyyəsinin 
 
 103
azaldılmasında da əhəmiyyətli rol oynayır. Bazar müna-
sibətlərinin inkişaf etdiyi hazırkı mərhələdə kooperasiyanın 
gələcək inkişafını təmin etmək üçün ölkədə hüquqi baza 
yaradıldı və iqtisadi islahatlar həyata keçirilməyə başlandı. 
Dövlət mülkiyyətində olan əmlak və torpağın özəlləşdirilməsi, 
qiymətlərin liberallaşdırılması, pul-kredit sistemi, vergi və 
gömrük sahəsində yeridilən siyasət kooperativ inkişafın 
maraqlarına uyğunlaşdırılmalıdır. Qeyd etmək lazımdır ki, 
kooperativ mülkiyyətinə əsaslanan müəssisələr istehsal və satış 
müstəqilliyini təmin etmişlər. Hazırda onlar nə qədər və necə 
istehsal etməsi, məhsulu harada və hansı qiymətə satması 
funksiyalarını sərbəst həyata keçirirlər. Məhz belə bir hüquqi 
və iqtisadi mühit kooperativlərə öz bacarıq və qabiliyyətlərini 
reallaşdırmağa, əmək, torpaq və kapital kimi istehsal 
amillərindən daha səmərəli istifadə etməyə imkan verir. Bu 
imkanları maddi-mənəvi nemətlərə çevirmək, ölkəni sosial-
iqtisadi tərəqqi yoluna salmaq ilk növbədə, ölkə koopera-
tivlərinin öhdəsinə düşür. 
Ölkədə kooperasiyanın inkişafı bir tərəfdən yeni iş yerləri 
yaradır, istehlak bazarına yeni məhsul, xidmət növü çıxarır, 
ərzaq təhlükəsizliyini həll edir, vergi ödəyicilərinin sayını 
artırmaqla onun bazasını genişləndirir, digər tərəfdən isə 
yoxsulluğun aradan qaldırılmasına əvəzolunmaz dərəcədə 
əhəmiyyətli təsir göstərir, nəticədə əhalinin orta təbəqəsini 
formalaşdırır, yeni yaşayış və həyat tərzi yaradır. Nəzərə alsaq 
ki, kooperativlər regionlarda üstünlük təşkil edir və onların 
potensial imkanları digər sahibkarlara nisbətən daha çoxdur, 
onda bu imkanlardan səmərəli istifadə edilməsi bütövlükdə bu 
sahənin azad rəqabət mühitində fəaliyyət göstərməsinə əlverişli 
şərait yarada bilər. 
 
 104
III FƏSİL 
 
İSTEHLAK KOOPERASİYASININ TƏŞKİLATİ 
STRUKTURU VƏ FƏALİYYƏT MEXANİZMLƏRİ 
 
 
3.1. İstehlak kooperasiyasının təşkilati strukturu  
və spesifik xüsusiyyətləri 
 
Qloballaşma şəraitində kooperativ fəaliyyət dünya iqtisa-
diyyatında önəmli rola malik olmaqdadır. Dünya ölkələrinin 
təcrübəsi göstərir ki, kooperativ sektorunun fəaliyyəti artıq 
nəinki inkişaf etmiş, hətta inkişaf etməkdə olan ölkələrin 
sosial-iqtisadi həyatına əhəmiyyətli dərəcədə təsir göstər-
məkdədir. Kooperativlərin təşəkkülünün və inkişafının tarixinə 
qısa ekskurs etsək belə qənaətə gəlmək olar ki, artıq iki yüz 
ildən çox bir müddətdə kooperativlərin çox müxtəlif növləri 
fəaliyyət göstərməkdədir. İndiki dərinləşən qloballaşma 
şəraitində onların ümumi sayı təxminən 150-yə qədərdir. 
Dünya iqtisadiyyatı üzrə kooperativ sektorunda 100 milyondan 
çox işçi və qulluqçu çalışır [65, 83]. 
Birgə məqsədləri həyata keçirmək üçün iştirakçıların səy və 
resurslarının könüllü birləşməsi olan kooperasiya prinsip 
etibarilə iqtisadiyyatın bütün sahələrində fəaliyyət göstərən 
təsərrüfat subyektlərinin geniş təkrar istehsalı və o cümlədən də 
istehsal, təchizat və satış problemlərinin effektiv şəkildə həll 
edilməsində əhəmiyyətli rol oynayır. Artıq Qərbi Avropa 
ölkələrində və xüsusən də, Avropa İqtisadi Birliyinə daxil olan 
ölkələrdə kənd təsərrüfatının demək olar ki, xeyli hissəsi 
kooperativ birliklərin sərəncamındadır. Kooperativlər - fiziki 
şəxslərin yaxud fiziki və hüquqi şəxslərin iqtisadi, təsərrüfat və 
sosial tələbatlarını ödəmək məqsədilə onların səy və 
resurslarının könüllü birləşməsi əsasında yaradılan və fəaliyyət 
göstərən təsərrüfat subyekti olduğundan, iqtisadiyyatın ayrı-
 
 105
ayrı sahələrində istehsal-satış fəaliyyətinin kapital resurslarına 
olan ehtiyacları effektiv şəkildə ödənilə bilir [64, 148]. 
İstehlak kooperasiyası tarixən şəhərlə kənd, sənaye və kənd 
təsərrüfatı arasında əmtəə mübadiləsini həyata keçirən təşkilat 
kimi formalaşmışdır. Belə kooperasiya təşkilatları XIX əsrin 
sonlarından yaradılmağa başlamış, Azərbaycanın da tərkibində 
olduğu Sovetlər İttifaqının mövcud olduğu bütün dövr ərzində 
fəaliyyət göstərmişdir. Hazırda bu təşkilat forması 
respublikamızda Azərbaycan Mərkəzi Kopperativlər İttifaqı 
(Azərittifaq) adı ilə fəaliyyət göstərir. İndi respublikanın 79 
rayon və şəhərlərində bu təşkilatın şöbələrinin tabeçiliyində, o 
cümlədən ayrı-ayrı yaşayış məntəqələrində müxtəlif fəaliyyət 
sahələrinə aid müəssisələri vardır. Kooperativlər İttifaqının 
2008-ci ilin sonuna 530 mindən artıq payçısı vardır ki, bunlar 
da 981 məntəqədə yaşayırlar. Kooperativlər İttifaqının 2007-ci 
ilin sonuna 6000 mindən artıq payçısı vardır ki, bunlar da 
1000-dən çox yaşayış məntəqəsində fəaliyyət göstərirlər [48, 
187-5]. 
İstehlak kooperasiyasının mülkiyyəti kollektiv mülkiyyətin 
bir növüdür. Bu mülkiyyətin formalaşması, fəaliyyəti və 
müdafiəsi «Kooperasiya haqqında» Azərbaycan Respub-
likasının Qanunu ilə müəyyən olunur. Bu qanunda mülkiyyət 
münasibətlərinin bütün tərəfləri - istehlak cəmiyyətlərinin və 
Mərkəzi Kooperativlər İttifaqının bütün səviyyələrində 
mülkiyyətin idarə olunması, sərəncam verilməsi kimi məsələlər 
tənzimlənir. İstehlak cəmiyyətinin hər bir üzvü özünün 
keçirdiyi pay haqqına, həmçinin əldə etdiyi səhmlərə, istiq-
razlara, digər qiymətli kağızlara müvafiq olaraq cəmiyyətin 
mülkiyyətinə pay hüququna və ona hesablanmış dividendə 
malikdir. İstehlak kooperasiyası müəssisəsinin əmək kollek-
tivinin üzvlərinin vergilər və digər məcburi ödənişlər həyata 
keçirildikdən sonra müəssisənin sərəncamında qalan mənfəətin 
bir hissəsinə malik olmaq hüququ vardır [7, 187-11]. 
 
 106
İstelak təyinatlı kooperativin səs hüququ olan üzvü 
müəyyən olunmuş qaydada və həcmdə üzvlük haqqı verən və 
kooperativdə səs hüququna malik olan fiziki və hüquqi şəxs 
hesab edilir. Bununla belə, kooperativlərin fəaliyyətində 
kooperativin səs hüququ olmayan üzvləri də iştirak edir. 
Kooperativlərin səs hüququ olmayan üzvləri kooperativin 
nizamnaməsini qəbul edən, kooperativin nizamnaməsi ilə 
müəyyən olunmuş qaydada və həcmdə üzvlük haqqı və pay 
haqqı verən, bunun müqabilində dividend alan və kooperativin 
idarə edilməsində iştirak etməyən fiziki və hüquqi şəxslər 
hesab edilir [109]. 
İstehlak təyinatlı kooperativlərin fəaliyyəti zamanı kapital 
resurslarına olan ehtiyaclar bir qayda olaraq, istehsal və xidmət 
göstərilməsindən əldə olunan pul gəlirləri və üzvlük haqları - 
fiziki və ya hüquqi şəxsin kooperativin üzvlüyünə daxil olarkən 
verdiyi pul, pay haqqı (pay) - kooperativ üzvünün kooperativin 
pay haqqı fonduna verdiyi vəsaitlər hesabına ödənilir. Pay 
haqqı səs hüququna malik olan üzvlərə mütləq pay və əlavə 
pay və səs hüququna malik olmayan üzvlər üçün pay 
formasında olur. Kooperativ təşkilatların üzvləri kooperativ 
fəaliyyətin həyata keçirilməsi məqsədilə mütləq pay, əlavə pay 
ödəyirlər. Mütləq pay - səsvermədə və kooperativin 
fəaliyyətində iştirak etmək və kooperativ ödənişlərini almaq 
hüququ verən kooperativ üzvünün verdiyi payı, əlavə pay - 
kooperativin səs hüququna malik olan üzvü tərəfindən 
kooperativin nizamnaməsində müəyyən olunmuş qaydada və 
həcmdə dividend almaq üçün öz arzusu ilə mütləq paydan artıq 
verdiyi payı özündə əks etdirir. Kooperativ təşkilatın üzvləri 
həyata keçirilən fəaliyyətin nəticəsi olaraq kooperativ ödənişlər 
və dividendlər əldə edirlər. Kooperativ ödənişlər kooperativ 
üzvlərinin kooperativdə şəxsi əmək iştirakına və ya 
kooperativin fəaliyyətində iştirakına mütənasib kooperativ 
üzvləri arasında bölüşdürülən kooperativ mənfəətinin bir 
hissəsini, dividendlər isə səs hüququna malik olan kooperativ 
 
 107
üzvlərinin əlavə payına və səs hüququna malik olmayan 
kooperativ üzvlərinin payına görə kooperativ mənfəətindən 
ödənilən hissəni özündə əks etdirir [64, 81]. 
Ümumiyyətlə, dünya ölkələrinin praktikası göstərir ki, 
kooperativ fəaliyyətin həyata keçirilməsi dövlətin qanun-
vericilik aktları və eləcə də kooperasiya fəaliyyətini tənzim-
ləyən hüquqi-normativ aktlarla bilavasitə bağlıdır. Respub-
likamızda kooperativ fəaliyyətin həyata keçirilməsi qeyd 
olunduğu kimi, bilavasitə ölkə Konstitusiyasına, «Kooperasiya 
haqqında” Azərbaycan Respublikası Qanununa əsaslanır. Bu 
qanunda Azərbaycan Respublikasında kooperativlərin 
(kooperativ cəmiyyətlərinin), onların ittifaqlarının (assosi-
asiyalarının) yaradılmasının və fəaliyyətinin hüquqi, təşkilati 
və iqtisadi əsasları müəyyən edilir. Qanuna görə kooperasiya - 
birgə məqsədləri həyata keçirmək ucun iştirakçıların səy və 
resurslarının könüllü birləşməsi; kooperativ isə - fiziki 
şəxslərin yaxud fiziki və hüquqi şəxslərin iqtisadi, təsərrüfat və 
sosial tələbatlarını ödəmək məqsədilə onların səy və 
resurslarının könüllü birləşməsi əsasında yaradılan və fəaliyyət 
göstərən təsərrüfat subyektidir [187-11]. 
Ümumiyyətlə götürdükdə, iqtisadiyyatda istehlak təyinatlı 
kooperativlərin yaradılmasının və fəaliyyətinin əsas prinsipləri 
aşağıdakılardır: 
 kooperativdə könüllu üzvlük; 
 kooperativ üzvlərinin qarşılıqlı yardım və iqtisadi 
faydalılığının təmin olunması, mənafelərinin əlaqə-
ləndirilməsi; kooperativ üzvləri arasında kooperativin 
gəliri və zərərinin kooperativin fəaliyyətində 
iştirakına və ya şəxsi əmək iştirakına görə pay haqqı 
nəzərə alınmaqla bölüşdürülməsi; 
 kooperativin demokratik əsaslarla idarə edilməsi (o 
cümlədən, səs hüququna malik olan kooperativ 
üzvünün payının həcmindən asılı olmayaraq bir səsə 
malik olması); 
 
 108
 kooperativin təsərrüfat müstəqilliyinə malik olması. 
Fəaliyyət xarakterinə görə istelak təyinatlı kooperativlər də 
istehsal, istehlak kooperativləri və yaxud qarışıq növlü 
(istehsal-istehlak) ola bilər. Bütün hallarda növ müxtəliflik-
lərindən asılı olmayaraq, kooperativlərin hüquqlarını aşağıdakı 
kimi təsnifləşdirmək mümkündür: 
 qanunvericilikdə nəzərdə tutulan qaydada istənilən 
fəaliyyətlə məşğul olmaq; 
 ölkə banklarında və başqa dövlətlərin banklarında 
hesab açmaq; 
 müstəqil surətdə əmlaka sahiblik, əmlakdan istifadə 
və əmlaka sərəncam vermək; 
 kooperativlər ittifaqında (assosiasiyalarda) birləşmək 
və beynəlxalq kooperativ təşkilatlarının fəaliyyətində 
iştirak etmək; 
 müqavilə bağlamaq, öz üzərinə əmlak öhdəliyi 
götürmək; 
 dövlət tərəfindən tənzimlənən qiymət və tariflər 
istisna olmaqla öz məhsulu, işi və xidmətinə qiymət 
və tarif müəyyən etmək; 
 ölkə daxilində və xaricdə müəssisələr, filial və 
nümayəndəliklərini yaratmaq; 
 xarici iqtisadi fəaliyyətlə məşğul olmaq; 
 özünün təşkilat strukturunu müəyyən etmək; 
 kooperativi yenidən təşkil etmək və ləğv etmək. 
Fəaliyyət xarakterinə görə kooperativlər istehsal, istehlak 
kooperativləri və yaxud qarışıq növlü (istehsal-istehlak) ola 
bilər. Dövlət, kooperativlərin yaradılmasını və fəaliyyətini 
güzəştli kreditlər ayırmaqla və digər vəsaitlərlə stimullaşdırır, 
hüquqlarının müdafiəsinə təminat verir. Kooperativlərin təsər-
rüfat, maliyyə və digər nov fəaliyyətinə, idarəetmə və nəzarət 
orqanlarının seçilməsinə, vəzifəli şəxslərin təyin olunmasına və 
onların vəzifədən azad edilməsinə dövlət və bələdiyyə 
orqanlarının müdaxiləsinə yol verilmir. Kooperativlərdə 
 
 109
yoxlama, onların fəaliyyətinə nəzarət qanunvericilikdə nəzərdə 
tutulan qaydada həyata keçirilir. 
İstehlak təyinatlı kooperativin əmlakı onun əsas 
fondlarından, dövriyyə vəsaitlərindən və balansında göstərilən 
digər maddi dəyərlərdən ibarətdir. Kooperativin əmlakı onun 
üzvlərinin xüsusi (ümumi paylı, ümumi birgə) mülkiy-
yətindədir. Kooperativin əmlakı özünün və cəlb edilən vəsait-
lərin hesabına yaranır. Cəlb edilən vəsaitin həcmi kooperativin 
ümumi vəsaitinin 50 faizindən çox olmamalıdır. Kooperativin 
vəsaiti kooperativ üzvlərinin üzvlük haqqı, pay haqqı, 
təsərrüfat fəaliyyətindən əldə edilən gəlir və qanunvericiliklə 
qadağan olunmayan digər gəlir mənbələri hesabına yaranır. 
Kooperativ öz fəaliyyətini həyata keçirmək üçün fondlar 
yaradır. Kooperativlər öz fəaliyyətlərini əlaqələndirmək, 
hüquqlarının müdafiə edilməsini təmin etmək, ümumi məna-
felərini dövlət və digər orqanlarda, təşkilatlarda, habelə 
beynəlxalq təşkilatlarda təmsil olunması və digər məqsədlər ilə 
könüllülük əsasında sahə, ərazi və başqa prinsiplərə əsasən 
ittifaqlar (assosiasiyalar) yarada bilərlər. Ittifaqları iki və daha 
çox kooperativ yarada bilər. Ittifaqın üzvlüyünə başqa hüquqi 
şəxslər də daxil ola bilərlər. Ittifaqın tərkibinə daxil olan 
kooperativlər və hüquqi şəxslər öz təsərrüfat müstəqilliklərini 
və hüquqi şəxs statuslarını saxlayırlar. Ittifaqın üzvləri onun 
xidmətlərindən əvəzsiz olaraq istifadə etmək hüququna 
malikdirlər [7, 187-11]. 
Xüsusilə keçid dövründə istehlak təyinatlı kooperativ 
fəaliyyətin həyata keçirilməsi dövlət tərəfindən davamlı olaraq 
dəstəklənməlidir. İnkişaf etmiş ölkələrdə dövlət iqtisadiyyatda 
azad rəqabət mühitinin formalaşdırılmasını təmin etmək 
məqsədilə sosial-iqtisadi proseslərin hüquqi baxımdan tənzim-
lənməsini həyata keçirir. Bundan əlavə dövlət, kooperativlərin 
yaradılmasını və fəaliyyətini güzəştli kreditlər ayırmaqla və 
digər vəsaitlərlə stimullaşdırır, hüquqlarının müdafiəsinə 
təminat verir. Kooperativlərin təsərrüfat, maliyyə və digər növ 
 
 110
fəaliyyətində, idarəetmə (o cümlədən, sədrinin) və nəzarət 
orqanlarının seçilməsində, vəzifəli şəxslərin təyin olunmasında 
və onların vəzifədən azad edilməsində dövlət və bələdiyyə 
orqanlarının müdaxiləsinə yol verilmir. Kooperativlərdə 
yoxlama, onların fəaliyyətinə nəzarət qanunvericilikdə nəzərdə 
tutulan qaydada həyata keçirilir. Kooperativlərin hüquqlarının 
pozulması nəticəsində kooperativlərə dəymiş zərər təqsirli 
şəxslər tərəfindən ödənilməlidir. Bu cür zərərlərin ödənilməsi 
barədə mübahisələrə məhkəmə və ya iqtisad məhkəməsində 
baxılır [7]. 
İstehlak təyinatlı kooperativ ücdən az olmayan fiziki və 
hüquqi şəxs tərəfindən yaradılır. Kooperativ yaratmaq arzusu 
olan şəxslər bu məqsədlə təşəbbüs qrupu yaradır. Təşəbbüs 
qrupunun vəzifələrinə aşağıdakılar daxildir [81, 148]. 
 pay haqqı fondunun həcmi və onun mənbələri 
göstərilməklə kooperativin nəzərdə tutulan istehsal-
təsərrüfat fəaliyyətinin əsaslandırılması; 
 kooperativin nizamnamə layihəsinin hazırlanması; 
 kooperativ üzvlüyünə daxil olmaq barəsində 
ərizələrin qəbulu; 
 kooperativ üzvlərinin təsis yığıncağının hazırlanması 
və keçirilməsi. 
Araşdırmalar göstərir ki, dərinləşən qloballaşma şəraitində 
də kooperativlərin ən geniş yayılmış növ müxtəlifliklərinə 
istehlak kooperasiyaları şamil edilir. İstehlak kooperasi-
yalarının kooperativlərin digər növ müxtəlifliklərindən başlıca 
fərqi onların daha çox sosial təminatlı xidmətlər göstərməsi ilə 
bağlıdır. Qeyd etmək lazımdır ki, istehlak kooperasiyaları 
mövcud olduqları bütün dövrlərdə tam mənası ilə istehlak 
təsərrüfatı kimi fəaliyyət göstərmişlər. İstehlak kooperativləri 
müxtəlif iqtisadi sistemlərdə belə öz təbiətlərini qoruyub 
saxlamışlar. Onların mənşəyini araşdırarkən belə qənaətə 
gəlmək olar ki, bu terminlər iqtisadi sistemlər və iqtisadiyyatın 
təşkilinin tipləri ilə eyni dövrə təsadüf edir. 
 
 111
İstehlak təsərrüfatlarının fəaliyyətini təhlil edərkən 
tədqiqatçılar daha çox iqtisadi nəzəriyyənin kifayət qədər 
populyar xarakter daşıyan metodlarından istifadə edilməsinə 
fikir verirlər [148]: 
 istehlak cəmiyyətləri xətti ilə məhsul istehsalı və 
bölgüsü zamanı daha çox iqtisadi təzahürlər və 
qarşılıqlı əlaqələr ön plana çəkilməli, eyni zamanda 
tarixən bölgü münasibətlərinin müasir kooperativlərə 
təsiri araşdırılmalıdır.  
 iqtisadi proses və strukturların fəaliyyəti məqsədilə 
məqsəd, metod və vasitələrin təhlili aparılmalıdır. 
Ümumiyyətlə götürdükdə, istehlak kooperasiyalarının 
nəzəri əsaslarını araşdırarkən bir sıra əsas terminlərdən istifadə 
olunması məqsədəuyğun hesab edilir. Bu baxımdan təsərrüfat 
kateqoriyası və onun sosial-iqtisadi anlamı daha çox maraq 
doğurur. Təsərrüfat iqtisadi prinsiplərə əməl olunması əsasında 
bu və ya digər məhdud həcmdə məhsul istehsalı və xidmətlər 
göstərilməsini hədəfləyən planauyğun kollektiv fəaliyyəti 
özündə əks etdirir. Təsərrüfatın əsasını müəssisələr təşkil edir. 
Müəssisələr isə ictimai və şəxsi tələbatı ödəmək məqsədilə 
məhsul istehsalı və xidmətlərin göstərilməsi üzrə təsərrüfat 
strukturlarının planauyğun təşkilini özündə əks etdirir. Bu 
baxımdan istehlak kooperasiyasının nəzəriyyəsində istehlak 
təsərrüfatı və kooperativi anlayışına iki aspektdən yanaşıl-
malıdır. Birincisi, təsərrüfat anlayışı, ikincisi isə, müəssisə 
anlayışı ilə bağlıdır [130, 148]. 
Məlum olduğu kimi, kooperativ müəssisələr, o cümlədən 
istehlak kooperativləri digər müəssisələrdən öz sosial təyinatı 
ilə fərqlənir. İstehlak kooperativlərinin formalaşması və 
inkişafının təhlili göstərir ki, onların məcmu fəaliyyət top-
lumuna və onun nəticələrinə istehsal, sosial və ictimai amillər 
daha çox təsir göstərir. Fəaliyyətinin konkret tərəflərindən asılı 
olmayaraq, istehlak təsərrüfatları və ya istehlak kooperativləri 
aşağıdakı məcmu fəaliyyət elementləri özündə əks etdirir: 
 
 112
 müəyyən məqsədin reallaşdırılmasına istiqamət-
lənməklə payçı sahibkarların istehsal faktorlarının 
kombinasiyası; 
 kooperativlərdə fəaliyyət göstərən hər bir işçinin 
sosial maraqlarının qorunub saxlanılması; 
 cəmiyyətin ehtiyaclarının ödənilməsi məqsədilə zəruri 
fəaliyyətin həyata keçirilməsi. 
İstehlak kooperasiyasının formalaşması və inkişafı 
cəmiyyətin konkret tarixi xüsusiyyətlərindən bilavasitə asılı 
olmuşdur. İstehlak kooperasiyasının inkişafına iqtisadi sistemin 
tipi və xarakteri, mülkiyyət münasibətlərinin spesifik 
xüsusiyyətləri, dövlətin sosial-iqtisadi sistemə müdaxiləsinin 
miqyası və hədləri də əhəmiyyətli dərəcədə təsir göstərmişdir. 
Bazar iqtisadi münasibətləri mülkiyyətin çoxnövlülüyünə və 
çoxukladlı iqtisadiyyatın inkişafına əlverişli şərait 
yaratdığından istehlak kooperasiyaları da kollektiv mülkiyyətin 
mühüm tərkib hissəsi olmaqla, əlverişli inkişaf perspektivlərinə 
malik olur. 
Hal-hazırda dövlət müstəqilliyini yaşayan kooperasiya 
sistemi vahid xalq təsərrüfatı kompleksinin mühüm tərkib 
hissəsi olmaqla əhalinin gündəlik tələbat məhsullarına olan 
ehtiyaclarının qarşılanmasında əhəmiyyətli rol oynayır. Qeyd 
etmək lazımdır ki, qloballaşma şəraitində istehlak koopera-
siyasının inkişafına keçid dövrünün spesifik xüsusiyyətləri də 
öz təsirini göstərir. Transformasiya prosesinin ilkin 
mərhələlərində təsərrüfatsızlıq hallarının geniş vüsət alması 
istehlak kooperasiya sistemində əmlakın xeyli hissəsinin 
dağılmasına və bu sistemin fəaliyyətinin iqtisadi göstə-
ricilərinin aşağı düşməsinə səbəb olmuşdur. İnkişaf etmiş 
ölkələrin praktikası göstərir ki, xüsusilə keçid dövründə 
kooperasiya münasibətlərinin, o cümlədən onun mühüm tərkib 
hissəsi olan istehlak kooperasiyasının elmi əsaslarla idarə 
olunması və dövlət tərəfindən tənzimlənməsi (eyni zamanda 
dəstəklənməsi) qloballaşmanın dərinləşməsi, bazar müna-
 
 113
sibətlərinin formalaşması və inkişafı baxımından da xüsusi 
əhəmiyyət kəsb edir. 
İstehsalın idarə olunmasının obyektiv zəruriliyindən bəhs 
edərək K.Marks qeyd etmişdi ki, ictimai əmək də müəyyən 
dərəcədə idarə olunmağa möhtacdır, çünki bu idarəetmə 
fərdlərinin fəaliyyəti arasında ahənglik yaradır və istehsal 
orqanizminin müstəqil orqanlarının hərəkətindən fərqli olaraq, 
bütün istehsal orqanizminin hərəkətindən doğan ümumi 
vəzifələr yerinə yetirilir [45]. 
Hazırda dərinləşən qloballaşma şəraitində kooperasiya 
sistemində idarəetmə sistemlərinin təkmilləşdirilməsi və 
inkişaf etdirilməsi bu sahənin fəaliyyətinin rəqabətə 
davamlılığının yüksəldilməsi baxımından mühüm rol oynayır. 
Təbii ki, istehlak kooperasiyasının xüsusilə regionlarda 
fəaliyyətinin düzgün təşkil edilməsi xüsusi əhəmiyyət kəsb 
edir. Praktiki olaraq heç bir əlavə maddi, əmək və maliyyə 
resursları sərf etmədən yalnız idarəetmənin özündə lazımi 
qayda yaratmaqla böyük iqtisadi səmərə əldə etmək olar. 
Apardığımız tədqiqatlar göstərir ki, ötən əsrin 70-80-ci 
illərində respublikanın iqtisadi inkişafında əldə edilmiş 
nailiyyətlərdə istehlak kooperasiyasının da önəmli payı 
olmuşdur. Təbii ki, əhalinin istehlak məhsullarına olan ehtiyac-
larının səmərəli şəkildə təmin edilməsi kooperativ istehsal və 
ticarət müəssisələrinin uğurlu fəaliyyətindən də bilavasitə asılı 
olmuşdur. Lakin bütövlükdə götürdükdə,  mərkəzləşdirilmiş 
planlaşdırma sisteminin öz iqtisadi potensialını tükəndirməsi, 
xüsusilə iqtisadi cəhətdən müstəqilliyini qoruyub saxlamalı 
olan payçı təsərrüfatlarının hüquqlarının məhdudlaşdırılması 
bu sistemin də iqtisadi böhranın təsirlərinə məruz qalmasına 
gətirib çıxarmışdır. Bütün bunlar isə son nəticədə istehlak 
bazarında yerli istehsal hesabına əhalinin istehlak məhsullarına 
və müxtəlif xidmətlərə olan tələbatının ödənilməməsinə gətirib 
çıxarmışdır. Təbii ki, iqtisadi cəhətdən özünü doğrultmayan 
sistem və onun forma və üsulları liberallaşdırılmağa ehtiyaclı 
 
 114
idi. Bütün bunlar isə iqtisadi sistemdə və onun mühüm tərkib 
hissəsi olan kooperasiya münasibətləri sferasında köklü 
islahatların həyata keçirilməsini tələb edirdi. 
 
 
3.2. İstehlak kooperasiyasının idarə edilməsi  
və tənzimlənməsi mexanizmləri 
 
Kooperativ təşkilatlarda, eləcə də onların ittifaqlarında elmi 
əsaslarla idarəetmə sistemlərinin formalaşması, fəaliyyət 
göstərməsi və inkişafı bu proseslərin nəzərə alınmasını tələb 
edir. Kooperativ təşkilatların inkişafının bazar münasibətlərinin 
xarakterinə uyğunlaşdırılması onların xarici iqtisadi əlaqə-
lərinin təkmilləşdirilməsi və eləcə də elmi-texniki tərəqqinin ən 
yeni nailiyyətlərinin kooperativ sektorun fəaliyyətinə tətbiq 
edilməsi bu sahənin qloballaşma şəraitində rəqabətə 
davamlılığının yüksəldilməsində mühüm əhəmiyyət kəsb edir. 
Bu məqsədlə də, idarəetmənin təkmilləşdirilməsinə, yeni bir-
ləşmələrin, yeni qurumların yaradılmasına dair reallaşdırılacaq 
tədbirlərin həyata keçirilməsi və onun maliyyə əsaslarının 
yaradılması zəruridir. Qeyd etmək lazımdır ki, hal-hazırda 
istehlak kooperasiyasının inkişaf etdirilməsinin təşkilati-
iqtisadi mexanizminin təkmilləşdirilməsi mühüm əhəmiyyət 
kəsb edir. 
Kooperasiyanın təşkilati əsasını özündə cəmləşdirən və tam 
sərbəst fəaliyyət göstərən kooperativlərin (istər istehsalla, istər 
emalla, istərsə də aqroservis xidməti ilə məşğul olan 
qurumların) idarə edilməsinin səmərəliliyinin inteqral ifadəsini 
fikrimizcə, təsərrüfatçılıq sisteminin rentabelliyi təşkil edir. 
Kooperativlər, fermer təsərrüfatları, səhmdar cəmiyyətləri 
və digər əmtəə istehsalçılarının istehsal etdikləri məhsulların 
bir qismi sahədən və yaxud fermadan təzə halda bazarlar, 
tədarük təşkilatları və ictimai iaşə müəssisələri vasitəsilə 
əhaliyə birbaşa satılır, digər bir qismi isə xammal şəklində 
sonrakı emal üçün yeyinti sənayesi müəssisələrinə (un 
 
 115
dəyirmanlarına, ət-süd, konserv, şərabçılıq və s. zavod və 
kombinatlara) daxil olur. Yeyinti sənayesinin hazır məsulu isə 
yenə də topdan, pərakəndə ticarət, bazarlar, ictimai iaşə və 
yarmarkalar vasitəsilə təkrarən əhalinin şəxsi istehlakına 
yönəldilir [12, 13, 20]. 
Ümumiləşdirmə və müqayisəli təhlil məqsədilə bu təşkilati 
struktur həmçinin bölgə və respublika miqyasında da istifadə 
oluna bilər. Respublikamızda aparılan iqtisadi islahatlar 
kooperativlərin idarəetmə orqanları sisteminin də yenidən 
qurulmasını, müxtəlif parametrlərdə müəyyən dəyişikliklər 
aparılmasını tələb edir. Ancaq iqtisadi praktikada bu tələbə heç 
də əməl olunmur. Bir sıra region kooperativ təşkilatlarında 
yaranmış böhranlı vəziyyət rəhbərliyin forma və metodlarının 
dəyişdirilməsini, onlardakı idarəetmə aparatının strukturunun 
təkmilləşdirilməsini zəruri edir. 
İdarəetmə ümumi səciyyə daşıyır və cəmiyyətin 
təbiətindən, onun üzvlərinin əmək münasibətlərindən, əmək 
prosesində və ictimai həyatda onların bir-birilə təmasda olmaq 
zərurətindən irəli gəlir. Məhsuldar qüvvələrin rolunu və yerini 
müəyyən etməklə mütəşəkkilliyi, əmək bölgüsü və koope-
rasiyanı təmin edən idarəetmə sistemi fəaliyyət göstərmədiyi 
halda geniş təkrar istehsal prosesinin, eləcə də əhaliyə 
göstərilən xidmətlərin səmərəliliyini təmin etmək mümkün 
deyildir. Məlum olduğu kimi, idarəetmə - bu və ya digər 
məqsədə nail olmaq üçün idarəetmə subyektinin idarəetmə 
obyektinə inzibati-iqtisadi, sosioloji, psixoloji və hüquqi 
təsirinin məcmusunu özündə əks etdirir. Səmərəli təsir yalnız 
onda mümkündür ki, bu təsir bütövlükdə mövcud və ya 
formalaşmaqda olan sistemin tələblərinə uyğun gəlsin. 
Bazar münasibətlərinin tənzimlənməsi və struktur 
dəyişiklikləri edilməsi prosesləri bir-birilə bağlı və qarşılıqlı 
surətdə asılıdırlar, çünki bazar malların və xidmətlərin konkret 
növlərinin tələb və təklifinin müəyyən səviyyədə 
saxlanılmasını nəzərdə tutur, ixtisaslaşma isə öz növbəsində 
 
 116
istehsal strukturunu və məhsul satışının proseslərini səciyyə-
ləndirir. Beləliklə, idarəetmənin əsas forma və metodlarının 
həm ixtisaslaşmaya, həm də bazar münasibətlərinə uyğun 
gəlməsi təsərrüfatçılığın yeni iqtisadi metodlara keçirilməsi 
üçün zəruri şərtdir. 
İdarəetmənin təşkilinin səviyyəsi əsasən idarəetmə funk-
siyalarının nə dərəcədə dəqiq müəyyən edilməsindən, düzgün 
icra olunmasından asılıdır. Məhz elə buna görə funksiyaların 
sistemləşdirilməsinə və təsnifatlaşdırılmasına, onların 
mahiyyəti, məzmunu və təyinatının araşdırılmasına həlledici 
əhəmiyyət verilməlidir. İdarəetmə funksiyalarına isə onların 
standartlaşmasına şərait yaradan məqsədlərin, vəzifələrin, 
texnologiyaların müəyyən vəhdəti xasdır. 
Mülkiyyət və təsərrüfatçılıq formalarının çoxnövlülüyü 
istehlak xidmətləri dairəsinin xeyli genişlənməsini tələb edir, 
çünki aqroservisdən daha geniş istifadə edilməsi, çoxsaylı 
mexanikləşdirmə işlərinin görülməsi zərurəti yaranır. 
Xidmətlər toplusuna, onların operativliyinə, etibarlılığına, 
istehsalçının maraq və ehtiyacının daha dolğun ödənilməsinə 
tələbat artır. Məhz elə buna görə də regionlarda, eləcə də 
kəndlərdə istehlak kooperasiyaları müəssisələrinin geniş 
şəbəkəsinin yaradılması və inkişaf etdirilməsi çox vacibdir. 
Artıq bazar iqtisadiyyatı şəraitində kənd get-gedə daha 
mürəkkəb bir sosial sistemə çevrilməkdədir. 
Regionlarda istehlak kooperasiyalarının inkişaf etdirilməsi 
xüsusilə kənd təsərrüfatında istehsal edilən məhsulun effektiv 
şəkildə tədarükünə də əhəmiyyətli təsir göstərə bilər. İstehlak 
kooperasiyaları könüllü birlikləri özündə əks etdirir. Bu 
baxımdan regionlarda fəaliyyət göstərən kəndli (fermer) 
təsərrüfatlarının, kooperativlərin və kiçik müəssisələrin koope-
rasiyasının genişlənməsinə, eləcə də onların  assosiasiyalar və 
ittifaqlarda birləşdirilməsi obyektiv zərurətə çevrilmişdir. Bu 
assosiasiyalar və ittifaqlar birgə istehsalat (xidmət) fəaliyyəti 
göstərmək məqsədilə könüllü olaraq birləşmiş fermerlərin, 
 
 117
kənd təsərrüfatı kooperativlərinin, kiçik müəssisələrin, fiziki 
şəxs statuslu ailə təsərrüfatlarının könüllü birlikləri olmaqla, 
qloballaşma şəraitində çevik təşkilati, iqtisadi və hüquqi mexa-
nizmə malik olurlar. Fermer təsərrüfatlarının assosiasiyaları 
onların iştirakçılarının gəlirlərini artırmaq məqsədilə birgə 
istehsalın (xidmətin) təşkili, kənd təsərrüfatı məsullarının emalı 
və satışı, fəaliyyətin bütün sahələrində kooperasiyanın 
mütərəqqi formalarından istifadə, maddi-texniki bazanın 
inkişaf etdirilməsi, assosiasiya (ittifaq) iştirakçılarının qanuni 
maraq və hüquqlarının kollektiv müdafiəsi yolu ilə yaradıla 
bilər. 
Dərinləşən qloballaşma və inkişaf edən bazar iqtisadiyyatı 
şəraitində istehlak kooperasiyalarının iqtisadi mexanizmlər 
vasitəsilə dəstəklənməsi də mühüm əhəmiyyət kəsb edir. 
Regionlarda fəaliyyət göstərən istehlak kooperasiyalarının 
təminatlı qiymətlər, güzəştli kreditləşdirmə, vergi güzəştləri və 
eləcə də məqsədli proqramlar vasitəsilə dəstəklənməsi onların 
daxili və xarici bazarlarda rəqabət qabiliyyətinin yüksəl-
dilməsində əhəmiyyətli rol oynaya bilər. İnkişaf etmiş ölkələrin 
praktikasında istehlak kooperasiyalarının inkişafına böyük 
önəm verilməklə bu qurumlar strateji məqsədli proqramlar və 
planlaşdırma sistemləri ilə dəstəklənir [37, 124, 141]. 
Apardığımız tədqiqatlar göstərir ki, strateji planlaşdırma 
istehlak kooperasiyasında struktur dəyişikliklərinin effektiv 
şəkildə həyata keçirilməsinə, kooperativ qurumların öz 
fəaliyyətlərinin genişləndirilməsinə, ən başlıcası isə hazırda 
daha da kəskinləşən rəqabəti nəzərə almaq imkanlarını artıra-
caqdır. Qeyd etmək lazımdır ki, strateji planlaşdırmanın ən 
mühüm prinsipini məqsədlərin seçimi təşkil edir. Bu baxımdan 
istehlak kooperasiyası qurumlarının bazarın bərabərhüquqlu 
subyekti kimi çıxış etmələri mühüm faktorlardan biridir. 
Məlum olduğu kimi, müstəqil Azərbaycan Respublikası 
inzibati-amirlik metodlarına əsaslanan mərkəzləşdirilmiş 
təsərrüfatçılıq sistemindən demokratik prinsiplər əsasında 
 
 118
qurulan və azad bazar münasibətlərinə söykənən yeni iqtisadi 
sistemə keçməyə başlamışdır. Artıq transformasiya yönümlü 
islahatların, iqtisadi sistem dəyişikliklərinin ilkin mərhələsi 
uğurla başa çatdırılmış, mülkiyyətin özəlləşdirilməsi nəticə-
sində iqtisadiyyatda azad sahibkarlıq qurumları fəaliyyət gös-
tərməyə başlamışdır. Respublikada aparılan məqsədyönlü 
xarici və daxili siyasət nəticəsində ölkəmiz beynəlxalq 
münasibətlər sisteminə inteqrasiya olunmuş və bütövlükdə 
bazar iqtisadi sisteminin əsas atributları ölkənin təsərrüfat 
həyatında qərarlaşmağa başlamışdır. Xalq təsərrüfatının aparıcı 
sahələrinin yenidən qurulması və perspektivli fəaliyyətinin 
təmin olunması istiqamətində radikal islahatlar və struktur 
dəyişiklikləri hazırda da davam edir. Qeyd etmək lazımdır ki, 
struktur dəyişikliklərinin həyata keçirilməsi uzunmüddətli bir 
proses olub, nəticə etibarilə bazar təsərrüfatçılıq sisteminin 
formalaşmasına xidmət edir. Özəl bölmələrlə dövlət bölmələri 
arasında sağlam rəqabətin yaranması, bütün sahələrə sərmayə 
qoyuluşuna marağın artması, uğurla həyata keçirilən torpaq 
islahatlarının aparılması, təsərrüfatların inkişafının durmadan 
təkmilləşdirilməsi onu göstərir ki, respublikanın ictimai-siyasi 
həyatında sabitlik bərqərar olmaqla müsbət keyfiyyət 
dəyişiklikləri baş verir, milli iqtisadiyyatımız dünyanın iqtisadi 
sisteminə inamla inteqrasiya olunur. 
Beynəlxalq Kooperativlər Alyansının üzvü olan və ölkə 
iqtisadiyyatında özünəməxsus yer tutan «Azərbaycan Mərkəzi 
Kooperativlər İttifaqı - Azərittifaq» da öz fəaliyyətinin bazar 
iqtisadiyyatının tələblərinə uyğun qurulması istiqamətində 
müvafiq işlər görmüş, islahatların müvəffəqiyyətlə aparılması 
üçün normativ hüquqi baza yaradılmış və bu sahədə bir sıra 
önəmli tədbirlər həyata keçirilmişdir [118]. Qeyd etmək 
lazımdır ki, iqtisadiyyatın bazar münasibətlərinə keçirilməsi ilə 
bağlı həyata keçirilən islahat proqramlarında istehlak 
kooperasiyalarının maraqları da dövlət tərəfindən diqqətdə 
saxlanılmışdır. Belə ki, bazar münasibətlərinə keçidlə əlaqədar 
 
 119
transformasiya yönümlü proseslərin gedişində kooperasiyanın 
rolunun artırılması dövlətin qarşısında duran vəzifələrdən biri 
olmuşdur. 
Kooperasiyanın inkişaf etdirilməsinə dövlət qayğısının 
ifadəsi olaraq 18 aprel 1995-ci il tarixli «Aqrar islahatın 
əsasları haqqında» Azərbaycan Respublikası Qanununda 
istehlak kooperasiyasının  islahatı barədə ayrıca 9-cu maddədə 
nəzərdə tutulmuşdur. Bundan əlavə, 07 fevral 1996-cı ildə 
«Kooperasiya haqqında» Azərbaycan Respublikasının Qanunu 
qəbul edilmişdir [7, 187-11]. 
Məlumdur ki, ölkəmizin kooperatorları 16 noyabr 1996-cı 
il tarixdə özlərinin növbədənkənar XIX qurultayını keçirmiş, 
adı çəkilən qanunların tələblərinə uyğun Azərittifaqın yeni 
nizamnaməsi qəbul olunmuş və kooperasiya sisteminin gələcək 
inkişafının əsas istiqamətləri müəyyən edilmişdir. 
Azərittifaq sistemində iqtisadi islahatların həyata 
keçirilməsinin birinci mərhələsi 1998-2000-ci illəri əhatə 
etmişdir. İslahatların qeyd etdiyimiz birinci mərhələsində 
“Kooperasiya haqqında” qanuna əsaslanaraq kooperasiyanın 
bütün fəaliyyət sahələrində islahatların keçirilməsi, idarəet-
mədə bazar iqtisadiyyatının tələblərinə uyğun mütərəqqi 
formaların tətbiq olunması, onların gündəlik tələbat mallarına 
və xidmətlərə olan tələbatlarının ödənilməsi və kəndin sosial 
vəziyyətinin yüksəldilməsinə yönəldilmiş tədbirlərin həyata 
keçirilməsi kooperasiyanın başlıca vəzifəsi hesab olunur. Bu 
mərhələ üçün təsdiq olunmuş iqtisadi islahatlar proqramına 
uyğun olaraq, sistemdə payçıların könüllü olaraq koope-
rasiyanın üzvlüyündən çıxdıqları vaxt onların paylarının qay-
tarılması, yaxud varislərinə verilməsinin hüquqi əsaslarla 
müəyyənləşdirilmiş kiçik pərakəndə ticarət və ictimai iaşə 
müəssisələrinin ilk növbədə payçılara və ya əmək kollektivi 
üzvlərinə təklif olunmaqla özəlləşdirilməsi həyata 
keçirilmişdir. 
 
 120
Əmlakın özəlləşdirilməsindən əldə olunan vəsait koope-
rativ təşkilatların, bank ssudalarının və digər kredit borclarının 
ödənilməsinə, eləcə də, dövriyyə vəsaitinin tamamlanmasına 
yönəldilmişdir. İslahatların bu mərhələsində kooperasiyanın 
ayrı-ayrı sahələri üzrə inkişafı təmin edən tələblərinə 
aşağıdakılar aiddir [13, 187-11]: 
 kooperativ cəmiyyətlərin və ittifaqların mallara olan 
tələbatının ödənilməsinə köməklik məqsədilə malların 
mərkəzləşdirilmiş qaydada göndərilməsinin təşkili, 
eləcə də topdan satış bazarlarının səhmdar 
cəmiyyətləri və birgə müəssisələrə çevrilməsi; 
 istehlak müəssisələri və topdan satış fəaliyyəti 
göstərən qurumları ilə kooperativ təşkilat və müəs-
sisələri arasında birbaşa əlaqələrin yaradılması; 
 iqtisadi cəhətdən sərfəli və perspektivli olan 
pərakəndə ticarət şəbəkəsi infrastrukturunun bazar 
münasibətlərinə keçid dövrünün konseptual tələbləri 
baxımından yenidən qurulması, qəsəbə və şəhərlərdə 
yerləşən və 15-dən çox olan pərakəndə ticarət 
müəssisələrinin bazasında səhmləri ilk növbədə 
payçılara və əmək kollektivi üzvlərinə satılmaqla 
səhmdar cəmiyyətlərin yaradılması; 
 istehlak bazarında kooperasiyanın mövqeyini 
möhkəmləndirmək və alıcı qüvvəsinin cəlb olun-
masında rəqabətə davam gətirmək məqsədilə malların 
iri partiyalarla ucuz qiymətə alınaraq alıcılara 
çatdırılmasına qədər bütün mərhələlərdə mütərəqqi 
formalardan istifadə etməklə xərclərin maksimum 
azaldılması yolu ilə satış qiymətlərinin aşağı 
salınmasına nail olunması. 
İslahatların birinci mərhələsində kooperativ ticarətinin 
inkişaf perspektivlərini təmin edən bu tədbirlərin məqsədyönlü 
və ardıcıl həyata keçirilməsi bu sahədə mövcud olan böhranlı 
tendensiyaların bu və ya digər şəkildə aradan qaldırılmasına və 
 
 121
sahənin fəaliyyətinin sabitləşməsinə əlverişli şərait yaratmışdır. 
Doğrudur, müəyyən illərdə istehlak kooperasiyasının ayrı-ayrı 
sahələri üzrə həm artım, həm də azalma müşahidə olunmuşdur. 
Hal-hazırda da bütövlükdə, kooperasiyanın və xüsusilə 
kooperativ ticarətin bazar iqtisadiyyatı şəraitinə uyğunlaş-
dırılması istiqamətində müəyyən tədbirlər həyata keçirilir. 
Buna misal olaraq göstərilir ki, Azərittifaqın sonuncu - XXI 
qurultayında onun şurası və idarə heyətinin işi barədə hesabat 
və kooperasiyanın gələcək inkişaf perspektivlərinin əsas 
istiqamətləri haqqında qərar qəbul etmişdir. Bu qərarda 
kooperativ təşkilatlarının son illərindəki fəaliyyəti geniş təhlil 
edilmiş, yaxın illərdə onların qarşısında duran vəzifələr müəy-
yənləşdirilmişdir. Bütövlükdə kooperasiyanın və kooperativ 
ticarətinin inkişafına dair tədbirlər planı hazırlanmışdır ki, onun 
da həyata keçirilməsinə mərkəzi aparat tərəfindən ciddi nəzarət 
edilir. Respublikanın ümumdaxili məhsul istehsalında 
kooperativ müəssisə və təşkilatların rolunun artırılması, 
maliyyə intizamının gücləndirilməsi, hər bir təsərrüfat subyekti 
üzrə mənfəətin çoxaldılması, rentabelliyin yüksəldilməsi 
xüsusilə vurğulanmışdır [12, 13]. 
Bazar münasibətlərinə keçid şəraitində iqtisadiyyatın hər 
bir sahəsində səmərəli mülkiyyət formaları yaradılır. Bunun 
nəticəsidir ki, hazırda iqtisadiyyatımızda çoxnövlü mülkiyyət 
formaları fəaliyyət göstərir. Konstitusiyada qəbul olunmuş 
mülkiyyət formaları - dövlət mülkiyyət forması, bələdiyyə 
mülkiyyət forması və xüsusi mülkiyyət forması əsas, digər 
mülkiyyət formaları ilə törəmədir. Bunlar əsasən aşağı-
dakılardır: dövlət mülkiyyəti, xüsusi mülkiyyət, bələdiyyə 
mülkiyyəti, xırda əmtəə istehsalı ilə səciyyələnən mülkiyyət, 
şəxsi və fərdi mülkiyyət, kooperativ mülkiyyət, qarışıq 
mülkiyyət forması və s. [13, 18]. 
Mülkiyyətin göstərilən çoxnövlü formaları iqtisadi 
münasibətlər sistemində bir-biri ilə qarşılıqlı əlaqə və təsir 
halında mövcuddur. Adları çəkilən mülkiyyət formalarından 
 
 122
biri kooperativ mülkiyyətidir. Kooperativ mülkiyyətinə həm 
istehsal, həm də digər maddi və qeyri-istehsal dairələrinə aid 
kooperativlər daxildir. Kooperativlər könüllü birləşmiş üzvlərin 
material və pul vəsaitləri hesabına təşkil olunur. Kooperativlər 
ölkə iqtisadiyyatının sənaye, kənd təsərrüfatı, o cümlədən 
nəqliyyat, ticarət, kommunal və sosial xidmətlər sahəsində 
mövcuddur. İqtisadiyyatın ticarət sektoru üzrə fəaliyyət 
göstərən kooperativ ticarəti bir çox mərhələlərdən keçmişdir. 
Bunlardan da ən xarakteriki və uzunömürlüsü keçmiş sovet 
hakimiyyəti dövrünə təsadüf edir. Həmin dövrdə kooperativ 
ticarəti ictimai təşkilat məzmumu daşımasa da, vahid sovet 
quruluşu  baxımından  formalaşır və  inkişaf edirdi.  Etiraf 
etmək lazımdır ki, bu dövr ərzində kooperativ ticarəti əhaliyə 
ticarət xidmətinin göstərilməsində və özünün maddi-texniki 
bazasının möhkəmləndirilməsində müəyyən nailiyyətlər əldə 
etmişdir. Qeyd etmək lazımdır ki, kooperativ ticarət kooperativ 
mülkiyyətə əsaslanır. Onun xüsusi vəsaitinin əsasını payçıların 
daxilolma və üzvlük haqqı təşkil edir, bu vəsait təsərrüfat 
fəaliyyəti nəticələrindən əldə edilən mənfəət hesabına artırılır 
[81, 130, 148]. 
Respublikamız dövlət müstəqilliyini bərpa etdikdən sonra 
kooperativ ticarətinin fəaliyyətində də müəyyən dəyişiklik baş 
vermişdir. Belə ki, xalq təsərrüfatının başqa sahələri kimi 
kooperasiya da öz işini bazar iqtisadiyyatı şəraitinə uyğun 
qurur. Bu da mövcud zərurətdən yaranmışdır. Ölkənin həya-
tında baş verən hadisələr xalq təsərrüfatının tərkib hissəsi olan 
kooperasiyadan da yan keçməmişdir. Kənd təsərrüfatı və 
sənayedə davam edən iqtisadi tənəzzül, uzun illər əməkdaşlıq 
etdiyimiz MDB ölkələrinin təşkilat və müəssisələri ilə 
təsərrüfat əlaqələrinin (öyrənilməsi) qırılması, istehlak malları, 
xammal və materiallarla, ticarət-texnoloji avadanlıqlarla təc-
hizatda böyük çətinliklər yaratmışdır. Mal təchizatı olmadığına 
görə lisenziya ödəmək imkanı olmayan və iqtisadi cəhətdən 
özünü doğrultmayan bir çox pərakəndə ticarət və ictimai iaşə 
 
 123
obyektləri öz fəaliyyətini dayandırmışdır. Bütün bunlar bazar 
iqtisadiyyatı çətinlikləri ilə bağlı olduğundan, kooperasiya öz 
işini yenidən qurmalı olmuşdur. Daha dəqiq desək, 
kooperasiyada islahatların aparılması ilə bağlı kompleks 
proqram işlənib hazırlanmış və onların həyata keçirilməsi üçün 
geniş təşkilati tədbirlər həyata keçirilməkdədir [149,151]. 
Aparılan iqtisadi islahatlar ölkə iqtisadiyyatında özünə-
məxsus yer tutan kooperasiyanın fəaliyyətində də özünü büruzə 
verir. Respublikanın bütün rayonlarını əhatə edən geniş ticarət, 
iaşə xidməti və emal müəssisələri şəbəkəsinə malik olan və 
1993-cü ildən Beynəlxalq Kooperativlər Alyansının üzvü olan 
Azərittifaq sistemi də Dövlət Proqramında nəzərdə tutulan 
məqsədlərin həyata keçirilməsinə öz geniş iqtisadi potensialı 
ilə hərtərəfli kömək göstərməyi özünə borc hesab edir. 
Yaxın perspektiv üçün kooperasiyanın sosial-inkişaf 
perspektivləri Azərbaycan Mərkəzi Kooperativlər İttifaqı 
tərəfindən müəyyən edilmişdir. Bu perspektivlərin reallaş-
dırılması aşağıdakı istiqamətlərdə həyata keçirilir [00]: 
 respublikada kooperasiyanın fəaliyyətinin demokratik 
dəyərlərə və Beynəlxalq Kooperativlər Alyansının 
prinsiplərinə uyğun inkişaf etdirilməsi; 
 payçı hüquqlarının genişləndirilməsi və qorunması, 
payçıların idarəetmədə rolunun artması, onların üzvü 
olduqları kooperativ təşkilatlardan dividend əmlak 
payı almaları, kooperativ təşkilatlarda qalmaq və öz 
payı ilə sərbəst olaraq üzvlükdən çıxaraq səla-
hiyyətlərinin vərəsəlik və nizamnamə ilə nəzərdə 
tutulan digər hüquqlarının təmin olunması; 
 payçı olmayan kollektivin üzvlərini kooperasiyanın 
üzvlüyünə cəlb etmək üçün və ya onların əmək 
kollektivi üzvlüyündə qalmaqlarına marağı 
yüksəltmək üçün həmin şəxslərin kooperasiyada iş 
stajı və iş keyfiyyətlərini nəzərə almaqla onlara 
kooperativ təşkilatının bölüşdürülən mənfəətindən 
 
 124
haqq vermək, imtiyaz və güzəştlərdən istifadə 
səlahiyyəti vermək istiqamətində işlərin davam 
etdirilməsi; 
 saxlanılması kooperasiya üçün iqtisadi cəhətdən 
səmərəli olmayan təsərrüfat vahidləri və müəs-
sisələrin ilk növbədə payçılara və əmək kollektivi 
üzvlərinə təklif olunmaqda Azərittifaqın nizamnaməsi 
ilə müəyyən edilmiş qaydada özəlləşdirilməsi, 
təsərrüfat fəaliyyətinin yaxşılaşdırılmasına, dövlət 
büdcəsinə olan borcların ödənilməsinə, əmək haqqına, 
müasir tələblərə cavab verən müəssisələr və digər 
səmərəli fəaliyyət sahələri yaradılmasına 
yönəldilməsi kimi müsbət təcrübənin inkişaf 
etdirilməsi; 
 kooperasiyanın ticarət, emal-istehsal, tədarük, təmir-
tikinti nəqliyyat xidməti və tikinti və digər sahələrdə 
fəaliyyətini yaxşılaşdırmaq məqsədi ilə sistemin 
analoji aqrar fəaliyyət sahələri ilə yeni əlaqələr 
qurmaqla birgə müəssisələr yaradılması; 
 müxtəlif növ kooperativlər, fermer təsərrüfatı, 
sahibkarlıq fəaliyyəti ilə məşğul olan fiziki və hüquqi 
şəxslərin fəaliyyətlərinin əlaqələndirilməsi, bu 
məqsədlə xidmət büroları və servis təşkil olunması; 
 ölkədə qəbul edilən qanunvericilik aktlarında koope-
rasiyanın maraqlarının daha dolğun təmsil olunması 
üçün ardıcıl və real iş aparılması, kooperasiyanın 
hökumətlə birgə maraq sferasını təkmilləşdirmək 
məqsədi ilə qarşılıqlı münasibətlərin mövcud 
qanunvericiliyə uyğun tənzimlənməsi; 
 xarici dövlətlərin iş adamları və şirkətləri ilə iqtisadi 
əlaqələrin genişləndirilməsi, müxtəlif beynəlxalq 
maliyyə təsərrüfat qurumları ilə iş birliyi yaradılması, 
onlara inteqrasiya vasitəsi ilə kooperasiyanın hüquq 
və mənafelərinin beynəlxalq miqyasda daha geniş 
 
 125
təmsil və müdafiə edilməsinə nail olunması müxtəlif 
aspektlərdən effektlidir: informasiya mübadiləsi baş 
verir, idarəedicilərin təkmilləşdirilməsi və yeni 
işgüzar mühitdə fəaliyyəti üçün şərait yaranır. 
Məhsulların (xidmətlərin) yeni bazarlarda sınaqdan 
çıxarılması prosesi həyata keçirilir. Beynəlxalq 
əməkdaşlıq qloballaşma mexanizmlərini həyata 
keçirən və rəqabətli üstünlük əsasında seçim etməyə 
xidmət edən münasibətlərdir. 
Beynəlxalq sferada dərinləşən qloballaşma şəraitində 
kooperasiya münasibətləri dünya praktikasında strateji 
istiqamət hesab olunur. Mülki iqtisadiyyatın inkişafı və iqtisadi 
potensialın reallaşdırılması qarşılıqlı əlaqələrin keyfiyyətindən 
çox asılıdır. Azərbaycan üçün yeni istehsal sahələrinin yara-
dılması ənənəvi məhsul buraxılışı ilə yanaşı, məhsul çeşidinin 
genişləndirilməsi; yeni texnologiyanın alınması və tətbiqi; 
istehsalçıların münasibətinin öyrənilməsi, milli maraqların 
reallaşması ümumi məsələlərdə baş verən dəyişikliklərdəndir. 
Onlar hamısı müqayisədə yaranmış müxtəlif birgə 
fəaliyyətlərdə eldə edilmiş təcrübə və rəqabət proseslərinin 
məhsuldar nəticələridir [130, 151]: 
Bütün bu qeyd olunanlar beynəlxalq kommunikasiya 
sistemlərinin iqtisadi çərçivəsində baş verir. Beynəlxalq əla-
qələr və dünya iqtisadi sisteminin qloballaşmaya doğru istiqa-
mətlənməsi ölkələrin qarşılıqlı fəaliyyətini dəyişir. 
Dərinləşən qloballaşma şəraitində kooperasiyanın yeni 
istiqamətlərinə aşağıdakılar aiddir [146, 187-9]: 
 beynəlxalq iqtisadi əlaqələr sahəsində informasiya 
bazasının yaradılması və bu sahədə firma və 
təşkilatların təminatının gücləndirilməsi; 
 kooperasiya əlaqələrinin investisiya təminatı ilə 
gücləndirilməsi; 
 ölkənin iqtisadi cazibədarlığı vergi mühitinin 
əlverişliliyi ilə müəyyən edilir. Eyni zamanda milli 
 
 126
subyektlərin xarici ölkələrdə ticarət və digər 
münasibətlər yaratmasının əsas səbəbi məhz 
vergilərin səviyyəsindədir; 
 dövlət səviyyəsində iqtisadi və sosial razılaşmaların 
rolunun gücləndirilməsi. Bu onunla əlaqədardır ki, 
dövlət təminatı və razılığı çərçivəsində kooperasiya 
əlaqələri daha sabit və mənfəətli olur; 
 beynəlxalq iqtisadi münasibətlər içərisində regional 
inteqrasiya istiqamətlərinə yenidən baxılması zərurəti. 
Kooperasiya sistemində fəaliyyət göstərən müəssisələrin 
inkişafı üçün investisiya və sərmayələrin cəlbində faktiki və 
strateji maliyyə planlarının hazırlanması müasir dövr baxı-
mından xüsusi əhəmiyyət kəsb edir. Kooperasiya sistemində 
investisiyaların cəlbində investisiyaların təhlükəsizliyi 
problemi aktualdır. Belə ki, cəlb olunan investisiyaların çox 
hissəsi yerli və xarici investorların vəsaitləridir, bu 
investisiyaların çox hissəsinə dövlət zəmanəti verilmir. Bu amil 
bazar münasibətlərinin ümumi prinsipinə uyğundur. Bu 
problemin həlli də bilavasitə bütövlükdə kooperasiya siste-
minin, eləcə də onun tərkibinə daxil olan kooperativ ticarətin 
inkişafını təmin edən amillərdən biridir. 
Beləliklə, bazar iqtisadiyyatı şəraitində kooperativ ticarətin 
inkişaf perspektivləri - yeni ticarət kooperativlərinin yara-
dılması, mütəmadi ixtisaslaşmış işçi qüvvəsi ilə təmin olunma, 
normal maddi-texniki bazanın təşkili, digər müəssisələrlə geniş 
iqtisadi əlaqələrin qurulması və inkişaf etdirilməsi və s. bu kimi 
tədbirlərdən ibarətdir. 
 
 
3.3. İstehlak kooperasiyasının səmərəlilik göstəriciləri 
sistemi 
 
Dərinləşən qloballaşma və bazar münasibətlərinin 
genişlənməsi şəraitində istehsalın səmərəliliyinin yüksəldilməsi 
getdikcə daha çox aktuallıq kəsb edir. Müasir dövrdə müstəqil 
 
 127
Azərbaycan Respublikasının iqtisadi siyasəti iqtisadiyyatın 
keyfiyyət amillərinə meyilin artması, təsərrüfatın intensiv 
metodlarına keçirilməsi, dinamik inkişafın təmin edilməsi və 
istehsal-təsərrüfat fəaliyyətinin səmərəliliyinin yüksəldilməsi 
üçün bütün ehtiyat və imkanlardan lazımınca istifadə 
edilməsini tələb edir. Səmərəlilik metodları adətən istehsal 
münasibətlərinin xarakterindən asılıdır. Bazara keçid şəraitində 
istehsalın səmərəliliyi ölkə iqtisadiyyatının funksiyasının 
mühüm nəticəsidir. Mövcud resurslar əsasında ölkə iqtisadiy-
yatının səmərəliliyinin yüksəldilməsi ictimai məhsulun artması 
və əhalinin rifahının yaxşılaşması ilə izah olunur. Ölkə 
iqtisadiyyatının səmərəliliyinin yüksəliş kursu müəyyən gös-
təricilərdə öz əksini tapmışdır. Həmin göstəricilər aşağı-
dakılardır [3, 8, 27]: 
 ümumi daxili məhsulun məsrəflərə və istehsal 
resurslarına olan nisbəti; 
 milli gəlirin məsrəflərə və resurslara olan nisbəti. 
Xalq təsərrüfatının bütün sahələrində iqtisadi və sosial 
səmərəliliyin nisbətinin harmonik şəkildə təmin edilməsi 
qloballaşma şəraitində mühüm əhəmiyyət kəsb edir. Qeyd 
etmək lazımdır ki, ayrı-ayrı sahələrin təsərrüfat fəaliyyətinin 
səmərəlilik göstəriciləri və onun meyarları həmin sahələrin 
yerinə yetirdikləri spesifik vəzifələrdən irəli gəlir. Ölkənin 
iqtisadiyyatının dinamik inkişafı bir sıra sahələrlə yanaşı, 
istehlak kooperasiyasının inkişafından, eləcə də, bu sahədə 
fəaliyyət göstərən kooperativ ticarət təşkilatlarının 
fəaliyyətindən asılıdır. 
Məlum olduğu kimi, mal mübadiləsi sferasında malların 
reallaşması prosesi baş verir ki, bunun nəticəsində həmin 
malların istehsalı üçün sərf edilmiş əmək və digər məsrəflər 
maddi cəhətdən ödənilir. Malların dövriyyə sürəti geniş təkrar 
prosesin başa çatma vaxtına bilavasitə təsir göstərir. Ticarətin 
fəaliyyətində bilavasitə istehsal sahəsinin və mübadilə sferasının 
məsrəfinin  səmərəliliyi öz əksini tapır. Müasir dövrdə istehlak 
 
 128
kooperasiyasının və kooperativ ticarətin səmərəliliyinin yük-
səldilməsi və onun işinin qiymətləndirilməsi daha aktual 
problemə çevrilir. 
Hazırda kooperativ ticarətinin iqtisadi səmərəliliyini tam 
xarakterizə edəcək vahid ölçü meyarı yoxdur. Odur ki, bu 
sahənin səmərəliliyini müəyyən etmək üçün bir yox, bir neçə 
göstəricilər sistemindən istifadə etmək məqsədəuyğun hesab 
edilir. Çünki ticarət fəaliyyəti bir-birini şərtləndirən, mürəkkəb 
asılılıq təşkil edən proseslərlə bağlıdır. Bu mülahizələrlə 
əlaqədar ticarətin və xüsusən də, kooperativ ticarətin səmə-
rəliliyinin əsas göstəricisi kimi əhalinin tədiyə qabiliyyətinin 
ödənilməsinin pərakəndə mal dövriyyəsi ilə əhatə olunmasıdır. 
Bu göstərici vasitəsi ilə əhalinin mal alışı fondlarını 
reallaşdırmaq olar. Həmin göstərici barədə informasiya, tələb 
və təklif balansı əsasında müəyyən edilə bilər. Müasir tələblərə 
görə ticarətin qarşısında duran vəzifə təkcə malların 
istehsalçıdan istehlakçıya çatdırılmasından ibarət deyil. Az 
məsrəflərlə rasional istehlakın təmin edilməsi bazar iqtisa-
diyyatı şəraitində ticarət sektorunun qarşısında duran əsas 
vəzifələrindən biridir. Qeyd etmək lazımdır ki, əgər malların 
dövr etməsi sürətlənərsə, onda mal ehtiyatlarının saxlanmasına 
yönəldilən dövriyyə vəsaiti ticarətdən azad oluna bilər və ölkə 
iqtisadiyyatının digər sahələrinə yönələ bilər. Bu da ticarətin 
bir sahə kimi xalq təsərrüfatı əhəmiyyətli olması deməkdir. 
Elmi-texniki tərəqqi mal dövriyyəsinin artmasına az işçi 
qüvvəsi ilə yüksək dövriyyə göstəricilərinə nail olunmasına 
təsir edir. Ticarət fəaliyyətinin faydalılığının artması ticarət 
proseslərinin mexanikləşdirilməsi və avtomatlaşdırılması 
prosesi ilə sıx əlaqədardır. Bu işdə tətbiq olunan mütərəqqi iş 
formalarından qablaşdırılmış malların ticarətinin artırılmasını 
qeyd etmək lazımdır, bütün bunlar əmək haqqı fonduna qənaət 
edilməsinin və ölkədə əmək resurslarından rasional qaydada 
istifadə etməyin başlıca şərtidir. Mühüm göstəricilərdən biri də 
əhaliyə xidmətin keyfiyyəti göstəricisidir. Sözsüz ki, bu 
 
 129
göstərici ticarətin spesifik vəzifələrinin icrası ilə bilavasitə 
bağlıdır və ticarətin mədəni xidmət səviyyəsini əks etdirməklə 
aşağıdakı məsələləri şərtləndirir [19, 81]: 
 əhaliyə tələbatına görə geniş çeşiddə daimi mövcud 
olan malların satılması; 
 istehlakçılara müxtəlif formada göstərilən pullu 
xidmətlər; 
 regionların və yaşayış məntəqələrinin ticarət şəbəkəsi 
ilə təmin edilmə səviyyəsi; 
 əlverişli metodlar və mütərəqqi üsullarla ticarət 
xidmətinin göstərilməsi; 
 mal alışı üçün az vaxt sərf edilməsi; 
 malların reklamı və s. 
Həmin göstəricilər bilavasitə topdansatış ticarətinin 
fəaliyyətindən də asılıdır. Yüksək ticarət xidməti əhalinin mal 
alışı üçün sərf etdiyi vaxta qənaət mənbəyidir. İstehlak məs-
rəflərinin ixtisar edilməsi əməkçilərin asudə vaxtının artması 
üçün şərait yaradır, bu da məlum olduğu kimi, sosial inkişafın 
əsas vasitələrindən biridir. Bu məsrəflərin azalması ticarətin 
səmərəliliyinin bir meyarı kimi qəbul edilə bilər. 
Asudə vaxtın rasional qaydada istifadə edilməsi insan 
sağlamlığı üçün başlıca şərt olmaqla yanaşı, növbəti iş günü 
üçün insanların özünü işə hazırlaması, onların təkrar istehsal 
kimi başa düşünməlidir. Bu sahədə əsas istiqamət ticarətdə 
özünə xidmət üsulundan geniş istifadədir. Ticarətə elmin və 
texnikanın yeni nailiyyətlərini hərtərəfli etmək vacib şərtdir, 
istehlaka daha yaxşı hazır olan malların satışını təşkil etməkdən 
ibarətdir. Bu səmərəlilik göstəricilərinin ticarətdə tətbiqi hələ 
çətinliklərlə rastlaşır, çünki bəzi xidmət göstəricilərinin meyarı 
hələ də müəyyənləşdirilməmişdir. İstehsal kooperasiyasında və 
kooperativ ticarətdə mənfəət və rentabellik kimi iqtisadi 
səmərəliliyin göstəricilərinin əhəmiyyəti böyükdür. Ticarətdə 
mənfəətin müəyyən edilməsi ümumi gəlirdən məsrəfləri 
çıxmaqla yerinə yetirilir. Mənfəət ticarətin fasiləsiz və dolğun 
 
 130
fəaliyyəti üçün əsas iqtisadi göstəricidir. Mənfəət başqa 
sahələrdə olduğu kimi təsərrüfat hesablı göstəricidir. Burada 
iqtisadi səmərəlilik özünü tam şəkildə əks etdirir. Təsərrüfat 
hesabının həyata keçirilməsi şəraitində ticarət fəaliyyətinin 
qənaətçilik göstəricisidir. O ticarətin son və maliyyə 
göstəricisidir. İqtisadi həvəsləndirmə fondunun fond yaradıcısı 
göstəricilərindəndir. Elə buna görə də, istehlak kooperasi-
yasının və kooperativ ticarətinin qarşısında duran başlıca vəzifə 
təsərrüfat fəaliyyətinin rentabelliyinin yüksəldilməsi üçün 
daimi ehtiyatlar axtarılmasından ibarətdir. Rentabellik ticarət 
mənfəətinin nisbi göstəricisidir. Mənfəətin əsas və dövriyyə 
fondlarına və bütün məsrəflərə nisbətini göstərir [148]. 
İstehlak kooperasiyası və kooperativ ticarətin təsərrüfat 
fəaliyyətinin başlıca səmərəlilik göstəricisi rentabelliyi əks 
etdiren struktur quruluş Sxem 3-də əksini tapmışdır: 
 
Sxem 3.1 
 
Kooperativ ticarətində rentabellik göstəricisinin sxemi 
 
 
 
 
 
 
 
 
Müasir dövrdə səmərəliliyin üç forması mövcuddur. Bunlar 
ümumi iqtisadi səmərəlilik və sosial səmərəlilikdir [176-178]. 
Əmtəələrin 
alınması 
xərcləri 
Tədavül 
xərcləri 
 
Gəlirlər 
 
RENTABELLİK 
 
 131
Ümumi iqtisadi səmərəlilik - istehsal qüvvələrinin inkişaf 
səviyyəsi ilə müəyyən edilir. Bu səmərəlilik formasının meyarı 
ümdə resurslar hesabına istehsal nailiyyətlərinin maksimum 
artmasıdır. 
Sosial-iqtisadi səmərəlilik fərdi və ictimai tələbatın 
ödənilməsi prosesində mövcud ictimai istehsal prosesləri 
şəraitində bilavasitə istehsal qüvvələrinin inkişafı səviyyəsinə 
əsaslanır. 
Sosial səmərəlilik - sosial-iqtisadi səmərəliliyin bir his-
səsidir və cəmiyyət üzvlərinin həyat tərzinin formalaşmasında 
əsaslı surətdə təsir göstərən tədbirlərin vasitəsilə müəyyən 
edilir. Bu səmərəlilik formasının başlıca meyarı sosial 
xarakterli tələbatın insanların maddi və mədəni tələbatına daxil 
etməklə, onların ödənilməsi üçün yönəlmiş resurslar nisbətinin 
təyin edilməsidir. 
İqtisadi və sosial səmərəliliyin yüksəlməsi yalnız iqtisadi 
səmərəliliyin yüksəldilməsi nəticəsində mövcud ola bilər. 
Fondverimi, əmək məhsuldarlığı göstəricilərindən fərqli olaraq, 
səmərəlilik göstəricisi nəticəvi xarakterli kateqoriya kimi çıxış 
edir. Elə buna görə də iqtisadi səmərəlilik göstəricisi təkrar 
istehsal kateqoriyasıdır. Çünki məhsulun təkrar istehsalının 
bütün mərhələlərində rastlaşılır. 
İstehlak kooperasiyasının hər bir fəaliyyət sahəsinin 
səmərəliliyinin qiymətləndirilməsi müəyyən meyar əsasında 
həyata keçirilir. Bu meyar xalq təsərrüfatının faydalılığı 
meyarının təkmilləşdirilməsi əsasında yaradılır. 
Ticarətin səmərəliliyi aşağıdakı tələblərə cavab verməlidir 
[25, 29, 130]: 
 ümumi xalq təsərrüfatının səmərəliliyinin meyarı ilə 
reallaşdırılmış ticarətin spesifik funksiyaları 
tələblərini xarakterizə etməyi bilsin; 
 optimal planlaşdırma aləti kimi ictimai inkişafın 
sosial-iqtisadi əlaqələrini əks etdirsin; 
 
 132
 kollektivlərin və onların ayrı-ayrı üzvlərinin fəaliyyət 
sahələrinin yüksək göstəricilərə istiqamətlənməsi, 
bütün resurslardan rasional qaydada istifadə edilməsi 
qənaət rejiminin güclənməsi və artırılmasına 
yönəldilməlidir. 
İntensivləşmə və effektlilik biri digərini şərtləndirən və 
tamamlayan geniş təkrar istehsalın iqtisadi və sosial 
kateqoriyalarıdır. Belə ki, effektlilik, daha doğrusu effektliliyin 
yüksəlməsi intensivləşmənin nəticəsi kimi özünü təzahür edir. 
Effektivlik və intensivləşmə müxtəlif kateqoriyalar olduqları 
üçün və onların lazımınca fərqlənməsi ayrılıqda təsdiq 
olunmalıdır. 
Müasir şəraitdə ticarət vasitəsilə əhalinin istehlak mallarına 
olan tələbinin daha dolğun ödənilməsi, ticarətin əsas göstəricisi 
mal dövriyyəsi həcminin artırılması, strukturunun yaxşılaş-
dırılması, onun texniki bazasının gücləndirilməsi, elmi-texniki 
tərəqqinin nailiyyətlərinin tədavül dairəsində tətbiqi, ticarətin 
yüksək ixtisaslı kadrlarla təmin edilməsi və s. məsələlər bir-biri 
ilə sıx surətdə bağlıdır. Bu məsələlərin kompleks həcmi ticarət 
potensialının artırılmasının zəruri şərtidir. 
Ticarət potensialı dedikdə, müəyyən tarixi dövrdə əhalinin 
istehlak və gündəlik tələbat mallarına olan tələbatını daha 
dolğun ödəmək məqsədilə zaman və məkan amilləri nəzərdə 
tutulmaqla alıcının tələbatının dəyişilməsi istiqamətlərinə 
uyğun surətdə satışa kəmiyyət və keyfiyyətcə kifayət qədər mal 
çeşidi çıxarmaq və onu yüksək ticarət xidməti şəraitində realizə 
etmək imkanlarının  məcmusu başa düşülür. 
İstehlak kooperasiyasının fəaliyyətinin səmərəliliyinin 
qiymətləndirilməsində tədavül xərcləri də önəmli rol oynayır. 
Tədavül xərcləri malların istehsalçıdan istehlakçıya çatdırıl-
masına qədər pul formasında ifadə olunmuş ictimai əmək 
məsrəflərinin məcmusunu özündə əks etdirir. Başqa sözlə, 
tədavül xərcləri malların istehlakçıdan istehlakçıya çatdırılması 
ilə əlaqədar olan əmək məsrəflərinin pulla ifadəsidir. 
 
 133
Tədavül prosesinin bütün mərhələlərində tədavül xərcləri 
yaranır. Xarakterinə görə ticarətdə tədavül xərcləri iki qrupa 
bölünür [2, 177, 178]: 
 prosesində istehsalın davamı ilə əlaqədar olan xərclər; 
 istehlak məhsullarının dəyərinin formasının dəyişməsi 
ilə əlaqədar olan xərclər. 
Əlavə 2-də istehlak kooperasiyası sistemində tədavül 
xərclərinin xarakteristikasını əks etdirən sxem verilmişdir. 
İstehsalın davamı ilə əlaqədar olan xərclərə - malların 
yüklənib daşınması, saxlanması, onların yenidən emal edil-
məsi, genişlənməsi, çəkilib bükülməsi və s. belə, yəni istehsalın 
davamı ilə əlaqədar olan əməliyyatların sərf olunan xərcləri 
daxildir. Bu xərclər yeni dəyərin yaradılması və yaxud da 
istehsalda yaranan dəyərin yaradılması ilə əlaqədardır. Dəyərin 
formasının dəyişməsi ilə əlaqədar olan xərclərə məhsulun 
əmtəə formasından pul formasına dəyişilməsi ilə əlaqədar olan 
xərclər daxildir. Buraya malların satışı, uçotun aparılması, 
reklam işinin təşkili və s. xərclər daxildir. Bu xərclər heç bir 
dəyər yaratmır, dəyərin formalarının dəyişməsini təmin edir və 
istehsalda yaradılan dəyəri artırmır. Belə xərcləri iqtisadçılar 
xalis xərclər adlandırırlar. Bu xərclər istehsalın yaratmış 
olduğu xalis gəlirin hesabına ödənilir. Təcrübədə bu xərcləri 
bir-birindən ayırmaq bu sıra çətinliklərlə əlaqədardır. Ona görə 
də həmin xərclər bir-birindən ayrılır. Onların uçotu və 
planlaşdırılması birgə aparılır. 
Tədavül xərcləri üzrə məsrəflər iqtisadi əlamətlərinə görə 
aşağıdakı kimi qruplaşdırılır [177]: 
 əmək haqqı (əsas və əlavə əmək haqqı üzrə məsrəflərin 
bütün növləri); 
 digər təsərrüfat sahələrinin ticarətə göstərdiyi 
xidmətlərlə əlaqədar məsrəflər; 
 ticarət prosesində istehlak olunan maddi vəsaitlərin 
dəyəri; 
 
 134
 malların yüklənib daşınması, saxlanması və satışı 
zamanı baş verən itkilər. 
Tədavül xərclərinin belə bir təsnifatı əsasında ölkədə əmtəə 
tədavülünün bütün sahələrində, o cümlədən dövlət və 
kooperativ ticarətində, ticarət satışı təşkilatlarında tədavül 
xərclərinin dəqiq müəyyən olunması və uçotunun aparılması, 
xərclərin nomenklaturası müəyyən edilmişdir. 
Ticarətdə və ictimai iaşə sferasında tədavül xərclərinin 
nomenklaturasına aşağıdakı maddələr daxildir [177, 178]: 
 dəmir yolu, su və hava nəqliyyatı ilə yükdaşıma 
xərcləri; 
 avtomobil nəqliyyatı ilə yükdaşıma xərcləri; 
 əməyin ödənilməsi fondu; 
 cari xərclər; 
 malların saxlanması; 
 soyuducu qurğularının saxlanması üzrə xərclər; 
 ticarətin reklamı üzrə xərclər; 
 kredit üzrə faizlər; 
 tara üzrə xərclər və itkilər; 
 kadr hazırlığı üzrə xərclər; 
 ticarət sferasında nəzərdə tutulan sair xərclər. 
Tədavül xərcləri mütəşəkkil və qeyri-mütəşəkkil xərclərə 
bölünür. Mütəşəkkil xərclər - bilavasitə ticarət anbar 
funksiyaları və əməliyyatları ilə əlaqədar olan xərcləri özündə 
əks etdirir. Bunların tərkibində nəqliyyat xərcləri bilavasitə 
ticarət anbar işçilərinin əmək haqqı, binaların, qurğuların, 
inventarların saxlanılması və icra edilməsi xərcləri, malların 
saxlanması, çeşidlənməsi, və qablaşdırılması məsrəfləri, tara 
əməliyyatları üzrə xərclər və s. daxildir. Qeyri-mütəşəkkil 
xərclərə isə yuxarı təşkilatların saxlanması xərcləri üzrə 
məsrəflər aiddir. Bu xərclər ticarət sahələri və mütəxəssislər 
arasında mütəşəkkil xərclərin ümumi məbləğinə münasib 
qaydada bölünür və onların tədavül xərclərinə aid edilir. 
 
 135
Tədavül xərclərinin səviyyəsi bir sıra amillərdən asılıdır. 
Bu amillər aşağıdakılardır [2, 177]: 
 mal dövriyyəsinin həcmi və strukturluğu amili; 
 mal yeridilməsi yolları və həlqəliyi amili; 
 ticarət işçilərinin əmək məhsuldarlığı; 
 maddi-texniki bazanın vəziyyəti; 
 xüsusi dövriyyə vəsaitinin təmin olunma dərəcəsi; 
 malların dövriyyə sürəti; 
 digər xalq təsərrüfatı sahələrinin xidmətlərinin dəyəri 
və s. 
Kooperativ təşkilatlarında qənaət rejiminə daha ciddi riayət 
olunması, qeyri-məhsuldar xərc və itkilərin ixtisar edilməsi; 
istehsalın inkişafını və təsərrüfatın keyfiyyət göstəricilərinə 
təsərrüfat hesabına maliyyənin və kreditin təsirinin güclən-
məsini tələb edir. Tədavül xərclərinin səviyyəsi aşağı olduqca 
mənfəətin həcmi çoxalır, deməli burada yığım və istehlak 
fondları yaradılmalıdır. Bu işin yerinə yetirilməsində mü-
hasibat uçotunun rolu böyükdür. 
İstehlak təyinatlı kooperativ təşkilatında tədavül xərclərinin 
uçotunun əsas vəziyyətləri aşağıdakılardır [53, 81]: 
 ticarət, ictimai iaşə və tədarük fəaliyyəti sahəsində 
baş vermiş xərclərin və idarə aparatının saxlanması 
xərclərinin mühasibat uçotunda ilkin sənədlər 
əsasında vaxtı-vaxtında və düzgün olaraq hesabat-
larda və uçot reyestrlərində əks olunması həmin 
xərclərin məqsədəuyğunluğunu və qanunauyğun-
luğunu yoxlamaqla, artıq xərclərin baş verməsi 
hallarının qarşısının alınması; 
 maliyyə vəsaitlərinin xərclənməsi üzərində müntəzəm 
nəzarət etmək məqsədilə tədavül xərclərinin uçotu və 
planlaşdırılması müəyyənləşdirilmiş nomenklaturaya 
uyğun aparılır; 
 kooperasiyanın fəaliyyət sahələrində ayın sonuna mal 
qalığı və satış mallarının məbləğinə aid olan tədavül 
 
 136
xərclərinin müəyyən olunmasına dair haqq-hesab 
cədvəli tərtib edilir; 
 topdan və pərakəndə ticarət ictimai iaşə və tədarük 
təşkilatlarında, hesabat dövründə tədarük xərclərinə, 
malların itki normaları daxilində əskik gəlməsi əsas 
vəsaitin amortizasiyası, bank kreditindən istifadə 
olunması üzrə faiz məbləğləri, azqiymətli və tez 
köhnələn əşyaların köhnəlməsi və başqa məbləğlər də 
daxil edilir; 
 kooperativ təşkilatlarında tədavül xərcləri və idarə 
aparatının saxlanması xərclərinə riayət olunmasında 
nəzarət sisteminin böyük rolu vardır.  
Qənaət rejimi - material, əmək və maliyyə resurslarının 
saxlanması və rasional istifadə edilməsinin istiqamətləri kimi 
planauyğun qaydada həyata keçirilən tədbirlər sisteminə 
deyilir. İstifadə olunan resursların istehlak hissəsini özündə əks 
etdirən xərclər, onların həcminin azaldılması və səviyyəsinin 
aşağı salınması tədavül xərclərinin həcminin azaldılmasına da 
təsir göstərir. Bu isə onunla nəticələnir ki, mal resurslarının 
həcmi artır, təsərrüfatsızlıq halları aradan qaldırılır. Tədavül 
xərcləri malların realizə prosesində ticarət xidmətinin bütün 
tələblərinə keyfiyyətcə cavab verən ictimai-zəruri məsrəflərin 
istifadəsi ilə məhdudlaşdırılmalıdır. Lakin ayrı-ayrı ticarət 
təşkilatlarında mal ehtiyatlarının saxlanması üçün ayrılmış 
özünü doğrultmayan xərclər hələ də mövcuddur. İdarə apa-
ratının saxlanması ilə əlaqədar mövcud olan xeyli xərclər, 
malların daşınmasında qeyri-rasional istifadə olunan xərclər, 
eləcə də mal və digər dəyərlərin, xidmətlərin itkiləri müxtəlif 
ticarət təşkilatlarında qeyri-qənaətbəxş olan xərcləri özündə 
birləşdirir. Bütün bu xərclər ticarət təşkilatının  iqtisadi işində 
olan nöqsanların hesabına yaranır.  
Ticarətdə tam əhatəli qənaət rejimi məsrəflərə ehtiyatla 
münasibət alıcıların sərf etdiyi vaxta qənaət etmək, istehlak 
məsrəflərinin azalmasına yönəlməlidir. Ekspertlərin 
 
 137
tədqiqatlarının nəticələri onu göstərir ki, yuxarıda göstərilən 
tədbirlərə riayət etmək tədavül xərclərinin həcminin dəyər 
göstəricilərində 1,5 dəfə fərq verir [24, 25, 81]. 
Apardığımız tədqiqatlar göstərir ki, yeddi ildən artıq davam 
edən çox ağır böhrandan sonra, 1997-ci ildən əldə edilmiş 
siyasi stabillik tendensiyaları respublikanın sosial-iqtisadi 
göstəricilərinin inkişafının təməlini yaratmışdır. Kooperasiyada 
da mövcud olan enerji, xammal və müxtəlif növlü materialların 
qıtlığı, ən əsası isə mövcud qanunların fəaliyyət mexanizminin 
olmaması bu sahədə yaranmış böhranı daha da dərin-
ləşdirmişdir. Məhz bunun nəticəsidir ki, ölkə əmtəə və xidmət 
bazarının strukturunda keçmişdə xüsusi çəkisi 37%-ə qədər 
olan bir qurumun, yəni, kooperasiyanın bugünkü dövriyyədə 
müvafiq göstəricilər üzrə payı 0,2% təşkil edir. Halbuki, 
keçmiş dövrlə müqayisədə Azərbaycan kooperatorlarının XX 
qurultayının materiallarında 2003-cü ilə qədər dövrdə yuxarıda 
adları qeyd olunan resursların ümumi həcminin qənaət 
hesabına 75-80% artması nəzərdə tutulurdu. Bu yalnız 
normativlərin plan səviyyəsinin real baza əsasında uçotu və 
onun istifadə olunmasına düzgün nəzarət nəticəsində əldə edilə 
bilər. Əfsuslar olsun ki, bütün bunlar bu qurumda mövcud 
dövrdə tətbiq olunmur və təsərrüfatsızlıq bütün sahələr üzrə baş 
alıb gedir. Bunun nəticəsidir ki, hazırda 100-dən çox 
təsərrüfatdan cəmi 16 kooperativ təşkilatı ilin yekununa görə 
pərakəndə ticarət dövriyyəsi planını yerinə yetirmiş və 
göründüyü kimi kooperativ təşkilatlarının çox böyük əksə-
riyyəti bu əsas göstərici planının icrasını təmin edə bilmə-
mişdir. Hər 5 təşkilatdan 4-ü planı kəsirlə yerinə yetirmişdir. 
Buna baxmayaraq, iqtisadiyyatın mövcud qeyri-stabil 
şəraitində heç bir kooperativ təşkilat dövriyyə planını qoy-
maqla sığorta olunmamışdır. Bu gün plandan kiçik 
kənarlaşmaları təbii hal kimi qəbul etmək olar və 5%-10% 
kəsirlə işləyən təşkilata bəlkə də bəraət qazandırmaq olardı. 
Lakin planı cəmi 8,9% səviyyəsində icra edən Yevlax, 10,3% 
 
 138
yerinə yetirən Neftçala, 17,8% yerinə yetirən Oğuz, 27,2% 
yerinə yetirən Cəlilabad, 31% yerinə yetirən Ağdam, 37% 
yerinə yetirən Kürdəmir və digər kooperativ təşkilatlarına heç 
nə ilə haqq qazandırmaq mümkün deyil. Belə halda hansı 
səmərəli fəaliyyətdən, resurs verimindən söz gedə bilər? Bütün 
bunlar isə maliyyə və material tutumlu tədbirlərin həyata 
keçirilməsini tələb edir. Onların iqtisadi cəhətcə maliy-
yələşdirilməsi bugünkü imkan hüdudlarından əfsus ki, 
kənardır. 
 
 139
II HİSSƏ 
 
AQRAR SEKTORUN MALİYYƏLƏŞDİRİLMƏSİ VƏ 
İSTEHLAK BAZARININ FORMALAŞMASI AMİLLƏRİ 
 
IV FƏSİL 
 
AQRAR SEKTORUN İNKİŞAFI VƏ ONUN 
MALİYYƏLƏŞDİRİLMƏSİ PROBLEMLƏRİ 
 
 
4.1. Kənd təsərrüfatının müasir vəziyyəti və onun 
inkişaf perspektivləri 
 
Respublika əhalisinin təqribən yarısı - 4 milyon nəfəri kənd 
yerlərində yaşayır. Şəhər əhalisinin də bir qismi kənd 
təsərrüfatı və onun infrastrukturları ilə bağlıdır. Iqtisadi 
fəaliyyətlə məşğul əhalinin təqribən 35%-i kənd təsərrüfatinda 
calışır. Uzunmüddətli müharibənin vurduğu zərərlərə, əsasən 
kənd təsərrüfatının inkişaf etdiyi böyük ərazilərin Ermənistan 
Respublikasi tərəfindən işğala məruz qalmasına, bu ərazilərdə 
aqrar sahənin xeyli istehsal, xidmət və emal strukturlarının 
məhv edilməsinə, kecmiş SSRİ məkanındakı iqtisadi əlaqələrin 
və bazarların itirilməsinə, maddi-texniki bazanin maliyyə 
imkansızlığından zəifləməsinə baxmayaraq, ümumi daxili 
məhsulun strukturunda kənd təsərrüfatı hələ də 18-22% təşkil 
edir [187-5]. 
Ötən əsrin 90-ci illərinin əvvəllərində ölkədə baş verən 
ictimai-siyasi proseslər nəticəsində milli iqtisadiyyat, o 
cümlədən aqrar-sənaye kompleksi dərin iqtisadi böhran 
vəziyyətinə düşmüş, kənd təsərrüfatı məhsulları istehsalı 
kəskin surətdə azalmışdı. 1990-cı ilə nisbətən 1995-ci ildə kənd 
təsərrüfatı məhsulları istehsalı 2 dəfə, tütün 6,2 dəfə, tərəvəz 2 
dəfə, üzüm 4 dəfə, cay 3,2 dəfə, taxıl 35%, kartof 17%, bostan 
məhsulları 38%, ət istehsalı 2,1 dəfə, süd istehsalı 1,1 dəfə, 
yumurta istehsalı 54% azalmışdı. 
 
 140
Aparılmış və hazırda aparılan ardıcıl və sistemli iqtisadi 
islahatlar nəticəsində dövlət mülkiyyətinin özəlləşdirilməsi və 
azad sahibkarlığın inkişafı bu sahədə mühüm irəliləyişlərə nail 
olunmuşdur. Ölkədə artıq torpaq islahatları faktiki olaraq başa 
çatmış, 1390 min hektardan çox torpaq sahəsi əvəzsiz olaraq 
870 minədək kəndli ailəsinə paylanmışdır. Hazırda ölkənin 
kənd təsərrüfatı məhsullarının 90-99%-i özəl bölmədə istehsal 
olunur. 2008-ci ildə ümumi daxili məhsulun 5,5%-i kənd 
təsərrüfatında istehsal olunmuşdur. Müqayisə üçün qeyd etmək 
lazımdır ki, bu göstərici 1970-1980-cı illərdə 20-30% həddində 
olmuşdur. 
Aşağıda 1995-2007-ci illərdə respublikada kənd 
təsərrüfatının inkişafını xarakterizə edən göstəricilər əksini 
tapmışdır: 
 
Cədvəl 4.1 
 
Ölkə iqtisadiyyatında kənd təsərrüfatının yeri 
 
S/
№ Göstəricilər 1995 2000 2005 2007 
1. 
Ümumi daxili məhsulun dəyəri, 
mln. man. 
o cümlədən kənd və meşə 
təsərrüfatında 
Ümumi daxili məhsulun 
dəyərində kənd və meşə 
təsərrüfatının xüsusi çəkisi, % 
2133,8 
 
540,2 
 
25,3 
4718,1 
 
751,0 
 
15,9 
12522,5 
 
1081,5 
 
9,1 
26815,1 
 
1486,8 
 
5,5 
2. 
Əsas kapitala yönəldilmiş 
investisiya, mln. man. 
o cümlədən kənd təsərrüfatında 
Əsas kapitala yönəldilmiş 
investisiyada kənd 
təsərrüfatının xüsusi çəkisi, % 
228,0 
 
4,5 
 
1,9 
967,8 
 
6,5 
 
0,7 
5769,9 
 
40,7 
 
0,7 
7471,2 
 
243,3 
 
3,2 
3. 
Məşğul əhali - cəmi, min nəfər 
o cümlədən kənd təsərrüfatı, 
ovçuluq və meşə təsərrüfatında 
Məşğul əhalinin tərkibində 
3613,0 
 
1112,8 
 
3704,5 
 
1517,2 
 
3850,2 
 
1510,0 
 
4014,1 
 
1556,0 
 
 
 141
S/
№ Göstəricilər 1995 2000 2005 2007 
kənd təsərrüfatı, ovçuluq və 
meşə təsərrüfatında 
çalışanların xüsusi çəkisi,% 
30,8 41,0 39,2 38,8 
4. 
Orta aylıq əmək haqqı, manat: 
ölkə üzrə, cəmi 
kənd təsərrüfatı, ovçuluq və 
meşə təsərrüfatında 
12,5 
 
6,7 
44,3 
 
13,8 
123,6 
 
41,5 
215,8 
 
86,8 
 
Mənbə: Azərbaycanın kənd təsərrüfatı. Bakı, 2008, s. 46-48. 
 
Azərbaycan Respublikası Prezidentinin 11 fevral 2004-cü il 
tarixli Fərmanı ilə təsdiq edilmiş «Azərbaycan Respublikası 
Regionlarının Sosial-iqtisadi İnkişafı Dövlət Proqramı»nda 
(2004-2008-ci illər) regionlarda iqtisadiyyatın inkişafını 
sürətləndirən amillər, bununla bağlı dövlət siyasətinin və dövlət 
dəstəyinin əsas istiqamətləri müəyyən edilmişdir. Dövlət 
proqramında digər vəzifələrlə yanaşı, aqrar sahədə islahatların 
ikinci mərhələsini sürətləndirmək, bunun üçün regionlarda 
fermerlərə və digər kənd təsərrüfatı işçilərinə kömək məqsədilə 
müxtəlif servis mərkəzləri yaratmaq, toxumçuluq bazasını 
genişləndirmək, texnika ilə təminatı yaxşılaşdırmaq və digər 
zəruri tədbirləri həyata keçirmək nəzərdə tutulmuşdur ki, bütün 
bunlar da uğurla həyata keçirilmişdir. Dövlət proqramının 
həyata keçirilməsi nəticəsində son beş ildə Azərbaycan 
iqtisadiyyatı 2,6 dəfə artmışdır, adambaşına düşən gəlir 5500 
ABŞ dollarına çatmışdır. Kənd təsərrüfatı məhsulları 
istehsalçılarına yanacaq, mühərrik yağları, buğda, toxum və 
gübrəyə görə subsidiyaların verilməsi, texnika, gübrə və toxum 
təchizatının yaxşıladırılması üçün dövlət büdcəsindən vəsaitin 
ayrılması və vergi güzəştlərinin tətbiqi nəticəsində son beş ildə 
məhsul istehsalının nominal dəyəri 2,4 dəfə artmışdır. İndi 
ölkədə Azərbaycan Respublikası Prezidentinin 14 aprel 2009-
cu il tarixli fərmanı ilə yeni regional inkişaf strategiyası həyata 
keçirilir. Azərbaycan Respublikası regionlarının 2009-2013-cü 
 
 142
illərdə sosial-iqtisadi inkişafı Dövlət Proqramının əsas məqsədi 
ölkədə qeyri-neft sektorunun inkişafının sürətləndirilməsinə, 
iqtisadiyyatın diversifikasiyasına, tarazlı regional və davamlı 
sosial-iqtisadi inkişafa, əhalinin həyat səviyyəsinin daha da 
yaxşılaşdırılmasına nail olmaqdır. Bu proqramın da uğurla 
həyata keçirilməsi üçün ölkədə yetərli resurs və potensial 
mövcuddur [8, 9]. 
Azərbaycanda kənd təsərrüfatı üçün müstəsna və fərqli 
iqlim şəraiti, geniş çeşiddə məhsul yetişdirməyə, ərazisinin çox 
hissəsində heyvandarlığın bütün sahələri ilə məşğul olmağa 
imkan verən zəngin torpaqlar vardır. Belə ki, Azərbaycan 
Respublikasının ümumi ərazisinin 4524,8 min hektarı kənd 
təsərrüfatına yararlı torpaq sahəsi, o cümlədən 1791,2 min 
hektarı əkin yeri, çoxillik əkmələr, bundan da 1287,3 min 
hektarını suvarılan torpaqlar, 2773,6 min hektarını isə örüş və 
biçənəklər təşkil edir [187-5]. Ancaq qeyd etməmək mümkün 
deyildir ki, ölkə iqtisadiyyatında mühüm mövqeyə malik olan 
və əhalinin böyük bir hissəsini işlə təmin edən aqrar sahə ötən 
əsrin 90-cı illərinin əvvəllərində öz mövqeyini yavaş-yavaş 
itirməyə başlamışdı. Doğrudur, son on ildə kənd təsərrüfatında 
ümumi daxili məhsulun dəyəri (qiymət artımı nəzərə alın-
madan) 2,3 dəfə artmışdır. Lakin sənayenin hasilat bölməsində 
(neftçıxarma) və tikintidə, nəqliyyat və rabitədə daha yüksək 
nəticələrə nail olunmuşdur. Belə ki, bu sahələrdə elə həmin 
dövrdə ümumi daxili məhsulun dəyərinin müvafiq surətdə 
20,3; 5,1 və 4,6 dəfə artırılmasına nail olunmuşdur. Bunun da 
əsas səbəbi həmin sahələrdə əsas kapitala böyük həcmdə 
investisiya qoyuluşlarının yönəldilməsidir. Belə ki, sənayeyə, 
nəqliyyat və rabitəyə investisiyalar daha yüksək templə 
artmışdır. Kənd təsərrüfatına 2006-cı ildə 58,3 mln. manat, 
2007-ci ildə 243,3 mln. manat, 2008-ci ildə 286,5 mln. manat 
investisiya yönəldilmişdir. İnvestisiya qoyuluşlarında 
tutduqları xüsusi çəkiyə görə də bu sahələr arasında kəskin 
fərqlər müşahidə olunur. Yəni 1995-ci illə müqayisədə 2007-ci 
 
 143
ildə cəmi investisiya qoyuluşlarında sənayenin xüsusi çəkisi 
46,4%-dən 60,8%-ə, nəqliyyat və rabitənin xüsusi çəkisi 5,3%-
dən 12,2%-ə qədər artmış, tikintinin xüsusi çəkisi 0,3%-dən 
0,1%-dək azalmış, kənd təsərrüfatının isə xüsusi çəkisi 1,3%-
dən 3,2%-ə yüksəlmişdir [187-5]. 
Respublikada 2004-2007-ci illərdə kənd təsərrüfatı üzrə 
vəziyyət aşağıdakı kimi olmuşdur: 
 
Cədvəl 4.2 
 
Kənd təsərrüfatı məhsullarının istehsalı, milyon manat 
 
 
Ümumi məhsul 
 
2004 2005 2006 2007 
Cəmi 1476,6 1732,1 1969,7 2765,0 
o cümlədən 
bitkiçilik 874,8 988,2 1124,3 1726,4 
heyvandarlıq 601,8 743,9 845,4 1038,6 
 
Mənbə: Azərbaycanın kənd təsərrüfatı. Bakı, 2008, s. 49-51 
 
Kənd təsərrüfatı məhsulları istehsalında bitkiçiliyinin 
xüsusi çəkisi 2004-2007-ci illər ərzində 59,2%-dən 62,4%-ə 
çatmışdır. Halbuki, bu dövrdə, dəyər ifarəsində bitkiçilik 
məhsullarının həcmi 97,3% artmışdır. Heyvandarlıq 
məhsullarının kənd təsərrüfatı məhsulları istehsalında xüsusi 
çəkisi 40,8%-dən 37,6%-ə qədər aşağı düşmüşdür. Müqayisə 
olunan dövrdə heyvandarlıq məhsulları istehsalı 72,6% 
artmışdır. Bitkiçiliyin müxtəlif sahələrində əkin sahələri və 
məhsul istehsalı dinamikası arasında fərqli meyillər müşahidə 
olunmuşdur. Taxılçılıqda əkin sahəsi 9,3%, məhsul istehsalı da 
7,2% azalmış, tütünün əkin sahəsi 50%, məhsul istehsalı 55,4% 
azalmışdır. Sonuncu halda məhsuldarlığın bir qədər azalması 
da baş vermişdir. Pambıqçılıqda da bu tendensiya davam 
 
 144
etmişdir. Belə ki, 2005-2007-ci illər ərzində əkin sahəsi 3,4%, 
məhsul istehsalı isə 26,3% aşağı düşmüşdür və s. [187-5]. 
Aşağıda 2005-2007-ci illərdə Azərbaycanda kənd 
təsərrüfatı bitkilərinin əkin sahəsi və məhsul istehsalını 
xarakterizə edən cədvəl verilmişdir: 
 
Cədvəl 4.3 
 
Kənd təsərrüfatı bitkilərinin əkin sahəsi və məhsul istehsalı 
 
Məhsullar 
Əkin sahəsi 
(min ha) 
Məhsul istehsalı 
(min ton) 
2005 2006 2007 2005 2006 2007 
Taxıl 802,3 784,7 739,6 2126,9 2078,9 2004,4 
Pambıq 112,4 102,8 75,6 196,6 130,1 100,1 
Tütün 2,8 1,8 1,3 7,1 4,8 2,9 
Kartof 70,7 66,8 67,1 1083,1 999,3 1037,3 
Tərəvəz 78,8 80,2 85,0 1127,3 1186,4 1227,3 
Meyvə 92,9 108,5 114,0 625,7 662,4 677,8 
Üzüm 9,6 8,7 11,1 79,7 94,1 103,4 
Çay 2,9 1,8 1,7 0,7 0,7 0,5 
 
Mənbə: Azərbaycanın statistik göstəriciləri. Bakı, 2008, s. 70, 75, 130, 
156, 158. 
 
Son dövrlərdə heyvandarlıqda baş sayının artması baş verir. 
2004-2007-ci illər də bu baxımdan istisna olmamışdır Təhlil 
dövründə iribuynuzlu mal-qaranın baş sayı 7,2%, o cümlədən 
inək və camışların sayı 13,1%, qoyun və keçilərin baş sayı isə 
11,4% artmışdır [10]. Bunu aşağıda təqdim olunan cəvdəldən 
daha aydın görmək mumkündür: 
 
 
 
 
 
 
 
 145
Cədvəl 4.4 
 
İlin əvvəlinə mal-qaranın baş sayı (min baş) 
 
Mal-qara 2004 2005 2006 2007 2008 
İribuynuzlu 
mal-qara 2341,8 2315,8 2380,0 2445,0 2511,8 
o cümlədən 
İnək və camış 1075,7 1117,0 1151,3 1183,6 1216,8 
Qoyun və keçi 7280,1 7488,8 7698,7 7868,4 8109,7 
Donuz 20,4 22,9 22,9 21,3 18,7 
 
Mənbə: Azərbaycanın statistik göstəriciləri. Bakı, 2008, s. 87, 174. 
 
2004-2007-ci illər ərzində ət istehsalı 18,7%, süd istehsalı 
10,5% artmışdır. Nəzərə alsaq ki, ölkə əhalisinin 49%-i kənd 
yerlərində yaşayır və ölkə iqtisadiyyatında məşğul əhalinin 
mütləq böyük əksəriyyəti kənd təsərrüfatında çalışır və kənd 
təsərrüfatı ölkənin ərzaq təminatında və ərzaq təhlükəsizliyinin 
təmin edilməsində müstəsna rola və əhəmiyyətə malikdir, bu 
sahəyə investisiya qoyuluşlarının həcminin artırılması mühüm 
və həyati əhəmiyyət kəsb edir. 
Aşağıda respublikada 2004-2007-ci illərdə kənd təsərrüfatı 
məhsulu həcmlərini xarakterizə edən cədvəl öz əksini 
tapmışdır: 
 
Cədvəl 4.5 
 
Heyvandarlıq məhsulları istehsalı 
 
Məhsullar 2004 2005 2006 2007 
Ət  (min ton) 143,7 149,6 155,5 170,6 
Süd  (min ton) 1213,7 1251,9 1299,5 1341,3 
Yumurta  (mln. ədəd) 829,4 874,6 760,9 871,0 
Yun  (min ton) 12,3 13,1 13,6 14,2 
 
Mənbə: Azərbaycanın statistik göstəriciləri. Bakı, 2008, s. 95, 180. 
 
 146
Ötən illərdə respublikada fəaliyyət göstərən 120 üzüm 
emalı, 10 şərab, 19 pambıqtəmizləmə, 54 meyvə-tərəvəz 
konservi, 8 tütün fermentləmə zavodları, 1 tütün kombinatı, 16 
çay çəkici fabrik, xeyli sayda süd, ət, yun emal edən müəs-
sisələrin çox hissəsinin özəlləşdirilməsi başa çatmış, bir hissəsi 
isə özəlləşmə prosesindədir. Həmin emal müəssisələrində 
mövcud olmuş avadanlıqlar köhnə olduğu üçün, eyni zamanda 
xammal bazasının zəif inkişafı nəticəsində bir çoxunun 
fəaliyyəti dayandırılmış, onların yenidən qurulması isə 
investisiya qoyuluşu imkanlarının məhdud olması ucbatından 
ləng həyata keçirilir. Eyni zamanda kənd təsərrüfatı 
məhsullarının saxlanılmasında, istehlakçılara çatdırılmasında 
onların qablaşdırılması və saxlanılmasının lazımi standartlara 
cavab verməməsi istiqamətində müəyyən problemlər 
mövcuddur. 
Respublikada aparılan torpaq və aqrar islahatları nəticə-
sində regionlarda yaşayan əhalinin çox hissəsinin torpaq və 
digər daşınmaz əmlak sahibinə çevrilməsinə baxmayaraq, 
insanlarda ilkin kapitalın, eyni zamanda, aqrar sektorun inki-
şafını təmin edən şəraitin, o cümlədən texnikanın, servisin, 
məsləhət xidmətinin, infrastrukturun, emal müəssisələrinin və 
s. kifayət qədər olmaması, eləcə də irriqasiya sisteminin zəruri 
tələblərə cavab verməməsi, bu səbəbdən də məhsuldarlığın 
aşağı səviyyədə olması imkanlardan səmərəli istifadə 
edilməsini məhdudlaşdırır. 
 
 
4.2. Kənd təsərrüfatının kreditləşdirilməsi                               
və maliyyələşdirilməsi 
 
Azərbaycanda aqrar sahədə müvəffəqiyyətlə aparılan 
islahatlar nəticəsində kənd təsərrüfatı tez bir zamanda və 
fundamental şəkildə dəyişmiş, bununla bərabər yeni yaranmış 
ailə kəndli təsərrüfatları bir sıra çətinliklərlə üzləşmişlər. Belə 
ki, böyük təsərrüfatlarda (kolxoz və sovxozlarda) qərarların 
 
 147
qəbul olunmasında nə texniki, nə də təşkilati qərarların qəbul 
edilməsində elə bir mühüm rolu olmayan kəndlilər kiçik kənd 
təsərrüfatı sahələrinin, hətta bəzən bir neçə hektar sahələrin 
sahibkarları və menecerləri olmuşlar. Yeni yaradılmış fermerlər 
heç bir təcrübəyə, məlumat və məsləhət mənbələrinə çıxış 
imkanına malik olmadan, kənd təsərrüfatı fəaliyyətlərinin 
məhsulun artırılması məqsədlərindən gəlirin artırılması 
məqsədinə yönəldilməsi kimi çətin problem ilə üz-üzə 
qalmışlar. 
Hələ ötən əsrin 90-cı illərindən başlayaraq Azərbaycan 
Respublikasının maliyyə sektoru özünün əhəmiyyətli dərəcədə 
konsolidasiya və restrukturizasiya prosesində idi və bu proses 
indiyə kimi başa çatdırılmamışdır. Sosialist bank sisteminin 
yeni bazar iqtisadiyyatına uyğun dəyişdirilməsi bank 
sektorunun iflası və ona inamın itməsi ilə nəticələnmişdir. İlkin 
olaraq, 1994-cü ildə yaranmış çoxsaylı və geniş miqyaslı 
piramida sxemlərinin iflasa uğraması nəticəsində əhalinin yeni 
yaranan kommersiya banklarına olan böyük inamı tez bir 
zamanda puça çıxmışdır. Bu proses 1998-ci ildə Rusiyanın 
maliyyə bazarında yaşanan böhranla müşayiət olunmuşdur ki, 
bu da son nəticədə kreditləşdirmədə, xüsusilə də kənd 
təsərrüfatının kreditləşdirilməsində kommersiya banklarının 
tərəddüdlərini artırmışdır. Hələ ötən əsrin 90-cı illərinin sonuna 
kimi ölkədə mövcud olan bankların heç birinin kənd yerlərində 
şöbələri mövcud deyildi. Bununla bərabər, kənd təsərrüfatının 
son dərəcədə lazım olan maliyyə vəsaitləri ilə təmin olunması 
üçün alternativ pilot layihələrdən də qənaətbəxş nəticələr əldə 
olunmamışdı. TACIS proqramı çərçivəsində həyata keçirilən 
layihələr tərəfindən tələsik yaradılmış kredit birlikləri vasitəsilə 
ərzaq məhsullarının satılması ilə yaradılan fondların təkrarən 
istifadə olunması səyləri özünü doğrultmamış, nəticədə yeni 
yaradılan kredit birliklərinin böyük əksəriyyəti öz 
fəaliyyətlərinə xitam vermişdilər [149]. 
 
 148
Banklar geniş miqyasda iqtisadiyyatda maliyyə xid-
mətlərinin təmin edilməsində, xüsusən də, kənd ərazilərində 
mövcud olan müəssisələr və yoxsul əhali ilə münasibətdə 
maraqlı olmamışlar. Yayılma, Bakıdan kənar ərazilərdə 100-
dən az filiallar ilə təmsil olunmaqla, son dərəcə aşağıdır. Bank 
sektoruna inamın aşağı səviyyədə qalmaqda davam etməsi 
bankların kapitallaşdırılmasının aşağı olması və fəaliyyətin 
ilkin iki il ərzində depozitlərin götürülməsinə qoyulan 
qadağalar ilə təsdiq edilir. Qeyri-bank institutları (mikro-
maliyyələşdirmə institutları, kredit birlikləri və qeyri-rəsmi 
borcalan qruplar) bu vəziyyətdə kiçik biznesin, xüsusən də 
kənd ərazilərində olan biznesin lazımi kredit vəsaitləri ilə 
təminatında başlıca rol oynayırlar. Belə bir şəraitdə, kənd 
təsərrüfatı sektorunun orta müddətli inkişafı məqsədilə 
Azərbaycan Hökuməti çoxmərhələli şəkildə həyata keçirilən və 
ümumi məbləği 133,7 milyon ABŞ dolları təşkil edən (o 
cümlədən 100 milyon ABŞ dolları Dünya Bankı tərəfindən 
ödənilən) Uyğunlaşdırılmış Kredit Proqramının (UKP) 10 il 
ərzində kreditləşdirilməsini xahiş etdi. Yuxarıdakı mülahizələr 
proqramın hazırlanması üçün yanaşmanı müəyyən etmişdir. 
Proqram çox sayda müxtəlif növ, bir-biri ilə əlaqəli, hər biri öz-
özlüyündə müstəqil şəkildə həyata keçirilən layihənin 
mürəkkəbliyinə malik olan fəaliyyətləri dəstəkləmişdir. Bu 
fəaliyyətlərin heç biri ayrı-ayrılıqda kənd ərazilərində inkişafı 
təmin etmək üçün kifayət olacaq dərəcədə hesab edilməmişdir. 
Kənd kredit fəaliyyətinin quruluşuna təsir göstərən əsas amil 
kənd əhalisi arasında kredit mədəniyyətinin yaradılması və 
formalaşmaqda olan maliyyə vasitəçilərinin ictimai maraqlara heç 
bir risk törətməməsinin təmin edilməsi idi [123, 149, 187-11]. 
Layihədə ən iri komponent olan kənd maliyyə kompo-
nentinin cəmi dəyəri 15.29 milyon ABŞ dolları nəzərdə 
tutulmuşdu ki, ondan da 12.99 milyon ABŞ dolları Beynəlxalq 
İnkişaf Assosiasiyasının payıdır. Bu komponent ailə kəndli 
təsərrüfatları üçün bazarın tələblərinə əsaslanan kredit və 
 
 149
depozit xidmətlərin göstərilməsi məqsədi ilə hazırlanmış və 
aşağıdakıları özündə cəmləşdirmişdir: 
(a) layihənin kənd ərazilərində təxminən 80 kredit 
birliklərindən (KB) və birgə məsuliyyətli 200 (qeyri-rəsmi) 
borcalan qrupdan (BQ) ibarət olan yerli maliyyə institutlarının 
(YMİ) şəbəkəsinin yaradılması; 
(b) iştirakçı yerli maliyyə institutlarına öz üzvləri üçün sub-
kreditlərin ayrılması məqsədi ilə kredit xəttinin açılması; 
(c) bu prosesin müvafiq beynəlxalq təcrübəyə malik olan və 
yerli maliyyə institutlarına verilən kreditlərin hər birinin 20 
faizinin birgə maliyyələşdirilməsi üçün maliyyə vasitələrinə 
malik olan struktur (institut) vasitəsi ilə yerinə yetirilməsi, 
onun tərəfindən kredit xəttinin idarə olunması və texniki 
yardımın (TY) göstərilməsi. 
Kənd Kredit Fondu (KKF) iştirakçı yerli maliyyə 
institutlarına kreditlərin verilməsi və onlardan ödənişlərin 
toplanması məqsədilə nəzərdə tutulmuşdur. Bu fond faktiki bir 
təşkilat kimi yox, daha çox Maliyyə Nazirliyi ilə Müvəqqəti 
Agent və Birgə maliyyələşdirmə üzrə razılaşma əsasında 
fəaliyyət göstərən seçilmiş icraçı agentlik kimi planlaş-
dırılmışdı. Lakin Kənd maliyyə komponentinin quruluşunda bir 
sıra çatışmazlıqlar qeyd oluna bilər. Bunlar xüsusən də 
aşağıdakılardır: 
İcraçı Agentliyin mahiyyəti. Ümumən maliyyə sektorunun 
zəif inkişafını nəzərə alaraq, hökumət əsas etibarı ilə maliyyə 
vasitəçilərinin ehtiyatlı və ciddi şəkildə seçilməsinin təmin 
edilməsində və kredit mədəniyyətinin inkişafında maraqlı 
olmuşdur. 1999-cu ildə TACIS proqramı layihələri tərəfindən 
açılan kredit xətti proqramının icrasının uğursuz olmasının 
başlıca səbəblərindən biri kimi bu işlərin həyata keçirilməsinə 
məsuliyyətli olan müvafiq icraçı agentliyin, kreditlərin 
vaxtında ödənilməsi (qaytarılması) üçün heç bir stimulun 
olmaması göstərilir. Beləliklə də, təklif edilən yenilik icraçı 
agentliyi hər bir yerli maliyyə institutlarına verilən kreditin 
 
 150
ümumi məbləğinin 20%-nin maliyyələşdirilməsinə məcbur 
edirdi. Gözlənildiyi kimi bu, icraçı agentliyi, həm prosesə cəlb 
olunmuş sektora (yerli kənd maliyyə institutlarına) keyfiyyətli 
texniki yardımın göstərilməsində, həm də öz investisiyalarının 
bərpasının təmin edilməsində məsuliyyətli etmiş olardı. Belə 
yanaşma öz-özlüyündə böyük risk deməkdir. Belə ki, icraçı 
agentlik rolunun icra edilməsində maraqlı olan iddiaçılardan 
heç biri, həm 20% miqdarında investisiya qoyuluşu yatırmağa 
hazırlığını, həm də lazımi səriştəli texniki yardımı təmin etmək 
bacarığında olduğunu göstərməyəcəkdi. Qeyd edilməlidir ki, 
bu risk hərtərəfli qaydada qiymətləndirmə zamanı təyin edilmiş 
və ona alternativ yanaşmalar və çatışmazlıqları barədə təhlil 
obyektiv qaydada göstərilmişdir. 
İcraçı Agentlik üçün çıxış strategiyası. İcraçı Agentlik tək 
texniki yardımın göstərilməsi və bacarıq qabiliyyətinin 
yaradılmasına deyil, həm də Kənd maliyyə komponenti altında 
institusional idarəetmənin təmin edilməsinə məsuliyyət daşıyır. 
Xüsusi olaraq qeyd etmək lazımdır ki, icraçı agentliyin 
institusional qaydada kredit komponentinin idarə olunmasından 
uzaqlaşdırılması üçün atılmalı addımlar, həmçinin vaxtı 
çatmamış kreditlərin borcalan qruplardan (BQ) kim tərəfindən 
yığılması; KB-nin yaradılması üçün kimin tərəfindən institu-
sional dəstəyin təmin ediləcəyi; Kənd Kredit Fondunun 
rolunun nədən ibarət olması kimi məsələlər öz həllini 
tapmamışdır. Burada həmçinin, diqqət özü-özlüyündə icraçı 
agentliyin öz investisiya payının geri qaytarılmasının təmin 
edilməsi üzrə səylərində cəmləşdirilir. 
Ailə kəndli təsərrüfatları və digər kənd təsərrüfatı 
müəssisələri öz fəaliyyətlərində investisiyalardan daha geniş 
istifadə edirlər. Kənd maliyyə komponenti çərçivəsində kənd 
ərazilərində 20,3 min şəxsə, ümumi məbləği 11,7 milyon ABŞ 
dolları olan 27,5 min kiçik həcmli kreditlərin verilməsi ilə 
investisiya qoyuluşunun genişləndirilməsində əldə olunmuş 
təsirləndirici nəticələri nümayiş etdirir. Bu nümunəvi təşəbbüs 
 
 151
əhəmiyyətli əhatə dairəsini göstərir, belə ki, formal bank 
sektoruna çıxışı olmayan iqtisadi fəal əhalinin bu işlərə cəlb 
edilməsi son nəticədə nümunəvi ərazilərdə ümumi iqtisadi 
artıma öz təsirini göstərmişdir [187-5]. 
Kənd yerlərində maliyyə xidmətlərinə tələbatın böyük 
olmasını və bu tələbatın tam ödənilmədiyini nəzərə alaraq ilkin 
olaraq nəzərdə tutulandan daha çox sayda birgəborclular qrupu 
yaradılmışdır. Hazırda birgəborclular qruplarının sayı 905 ədəd 
təşkil etmişdir. Birgəborclular qruplarına ayrılmış kreditlərin 
məbləği 9,1 milyon ABŞ dolları, kreditlərin qaytarılma 
səviyyəsi 95 faizə çatmışdır. Birgəborclular qruplarının fəal 
üzvlərinin sayı 10,7 min, kreditlərin ümumi sayı 24,4 min, 
kreditlərin orta məbləği 370 ABŞ dolları təşkil etmişdir ki, bu 
da əhatə dairəsi (borcalanların sayı) və dərinlik (kreditlərin 
məbləğinin az olması) baxımından ciddi nailiyyətdir [15]. 
Qeyd edilməlidir ki, Birgəborclular qruplarının kreditləş-
dirilməsi üç il, əvvəl başlamışdır. 2007-ci il tarixinə olan 
məlumatların təhlilinə əsasən Birgəborclular qrupları üçün 
kreditlərin paylanması göstərir ki, kreditlərin ən böyük hissəsi, 
yəni 79%-i heyvandarlığa yönəldilmişdir. Onun ardınca 
tərəvəzçilik, kartofçuluq və şəkər çuğundurunun yetişdirilməsi 
gəlir. Heyvandarlığın payının hələ də böyük olaraq qalmasına 
baxmayaraq, bu sahədə tədricən azalma meyilləri müşahidə 
olunmuş və 2004-cü illə müqayisədə bu rəqəm 8% azalmışdır. 
Birgəborclular qrupları yalnız kənar maliyyə mənbələrinə 
arxalanma nöqteyi-nəzərindən maliyyə cəhətdən dayanıqlı 
institutlar kimi nəzərdə tutulmamışdılar. Onlar tam 
özünümaliyyələşdirmə əsasında fəaliyyət göstərməli idilər. 
Birgəborclular qrupları kredit mədəniyyətinin (xüsusilə də kiçik 
kənd borcalanları arasında) formalaşdırılmasında vacib rol 
oynayırlar. Bəzi Birgəborclular qrupları ikinci və ya üçüncü 
kreditləşdirmə mərhələsindədirlər və yavaş-yavaş öz üzvləri 
üçün kredit tarixini formalaşdırırlar. Bəzi banklar, məsələn 
ParaBank və DebütBank öz vəsaitləri hesabına Birgəborclular 
 
 152
qruplarına sosial girova əsaslanan kreditləşdirmə modelini 
tətbiq edirlər. Faiz dərəcəsi siyasətinə edilmiş dəyişiklik 
özünümaliyyələşdirməni və Birgəborclular qruplarının kredit-
ləşdirilməsinin əməliyyat davamlılığını təmin etdi. Kreditlərin 
qaytarılmasının təmin edilməsi və sosial həmrəylik prinsipi 
əsasında kreditləşdirmə isə yaradılmış və heç bir ciddi borca 
malik olmayaraq ləğv edilən Birgəborclular qruplarının 
timsalında məhsuldar olduğunu sübut etmişdir [15]. 
Statistik məlumatlar göstərir ki, yaradılmış Birgəborclular 
qruplarının orta hesabla yalnız 25%-i əsas etibarı ilə daha əvvəl 
bu qrupun üzvü olmuş şəxslərdən ibarətdir. Birgəborclular 
qrupları üzvlərinin əksər hissəsi yeni müştərilərdir və kredit 
birlikləri üzvlərinin də bir hissəsi keçmiş Birgəborclular 
qrupları üzvləridir - yəni Birgəborclular qrupları sistemi 
benefisiarları dayanıqlı maliyyə institutları ilə uzunmüddətli 
münasibətlər yaratmağa hazırlamaq kimi ümdə məqsədinə nail 
olmaqdadır. 
Birgəborclular qruplarından kredit alan 179 resipiyent 
arasında sorğu keçirilmişdir. Sorğu təsərrüfat fəaliyyəti 
növlərinin əksəriyyəti üzrə gəlirin və mənfəət normasının art-
dığını göstərmişdir. Sorğunun nəticələri əsasında xalis gəlirin 
artması ən çox qarğıdalı istehsalında, investisiyalardan ən çox 
mənfəət normasının artımı isə tərəvəz istehsalında baş ver-
mişdir. Günəbaxan və yazlıq arpa üçün az sayda kredit alın-
mışdır və bu, xalis gəlirin və mənfəət normasının cüzi 
azalmasına səbəb olmuşdur. Qeyd olunmalıdır ki, bu bitki 
növləri üzrə müsabiqəli qrant proqramı çərçivəsində texnoloji 
tədqiqat və ya nümunəvi sahə fəaliyyəti təşkil edilməmiş və 
həmçinin mənfəətin azalması kreditləri qaytarmağa imkan 
verməmişdir [15, 187-5]. 
 
 
 
 
 153
Aşağıda investisiyaların növü üzrə fermer təsərrüfatlarının 
gəlirinin dəyişməsi təsvir olunur: 
 
Cədvəl 4.6 
 
Birgəborclular qruplarının sub-kreditləri çərçivəsində 
mənfəət norması 
 
 
Kənd Təsərrüfatının Kreditləşdirilməsi Agentliyinin məlumatları 
əsasında müəllif tərəfindən tərtib edilmişdir. 
 
Birgəborclular qruplarının benefesiarları arasında aparılan 
sorğu məlumatları aqrar sahədə kredit mühitinə və fəaliyyət 
səmərəliliyinə təsir parametrlərini, ilkin yanaşmada münasibət 
bildirməyə imkan verir. 
 
 
Məhsullar 
Respond
entlərin 
sayı, 
nəfər 
Kredit-
lərin sayı 
(2007-ci il) 
Kredit-
lərin 
ümumi 
sayında 
payı, % 
Kredit-
lərin 
ümumi 
məbləğin
də payı, 
% 
Xalis 
gəlirin 
dəyişməsi, 
% 
Mənfəət 
norma-
sının 
artımı, 
% 
Kartof 22 1313 5,36 5,07 45 27 
Tərəvəz 20 2353 9,64 9,01 42 37 
Çay 4 60 0,25 0,15 75 12 
Günəbaxan 4 16 0,00 0,05 -11 -9 
Şəkər 
çuğunduru 19 1222 4,99 5,52 29 20 
Qarğıdalı 19 184 0,75 0,91 119 20 
Yazlıq arpa 4 17 0.00 0.22 2 -1 
Yemiş 4 40 0,16 0,13 23 8 
Heyvandarlıq 83 19169 78,32 78,53 58 14 
Pambıq* - 60 0,25 0,35 - - 
Yemçilik* - 40 0,16 0,22 - - 
Cəmi/Orta 179 24 474 100,0 100,0 54 18 
 
 154
Aşağıda Birgəborclular qruplarının benefisiarları arasında 
sorğunun nəticələri öz əksini tapmışdır: 
 
Cədvəl 4.7 
 
Birgəborclular qruplarının benefisiarları arasında 
sorğunun nəticələri 
 
Birgəborclular qruplarının krediti mənfəət əldə etməyə imkan 
vermişdirmi: 
Hə 99,45% 
Yox 0,55% 
Mənfəət nəyə sərf olunacaq: 
Fəaliyyətin genişləndirilməsinə 84,10% 
İstehlaka 8,72% 
Hər iki məqsədə 7,18% 
KTIKL-in ümumi təsiri: 
Zəif (təsiri olmayıb) 5,49% 
Qənaətbəxş 58,79% 
Yaxşı 35,71% 
Kredit proqramında iştirakın davam etdirilməsi planı: 
Hə 92,31% 
Yox 0,00% 
Qərar qəbul etməmişəm 7,69% 
 
Kənd Təsərrüfatının Kreditləşdirilməsi Agentliyinin məlumatları 
əsasında müəllif tərəfindən tərtib edilmişdir. 
 
Borcalan qrupları üçün sub-kreditlər Azərbaycan Mərkəzi 
Bankının mərkəzləşdirilmiş hərrac dərəcəsi (qiymətləndirmə 
zamanı 14%-ə bərabər idi) üstəgəl 15% dərəcəsi ilə 
verilmişdir. Birgəborclular qrupları tərəfindən son istifadəçilərə 
veriləcək kreditlərin faiz dərəcəsi isə onlar tərəfindən bazar 
şəraitinə uyğun şəkildə müəyyənləşdirilməlidir. Təkrar 
kreditləşdirmə dərəcəsi illik 30% müəyyən edilmişdir və onlar 
kənd yerlərində geniş spektrli kənd təsərrüfatı, heyvandarlıq və 
 
 155
qeyri-təsərrüfat kiçik işgüzar fəaliyyət üçün toplanmış biznes 
planlara əsaslanır. Bazara əsaslanan faiz dərəcələri və kredit 
portfelinin keyfiyyətinin yaxşı olması Kredit Birlikləri fəaliy-
yətlərinin ikinci ilində 123 faizlik əməliyyat özünütəminat, 84 
faizlik maliyyə özünütəminat səviyyəsinə çatmağa imkan 
vermişdir [4, 15]. 
Birgəborclular qruplarının əsas məqsədi ən yoxsul kənd 
borcalanları arasında kredit mədəniyyətinin formalaşdırılması 
və benefisiarlara daha formal maliyyə institutlarına, xüsusilə də 
kredit birliklərinə qoşulmaq imkanı yaratmaqdan ibarət idi. 
Əməliyyat dayanıqlığı isə Birgəborclular qrupları tərəfindən 
tətbiq olunan faiz dərəcələrinin bazar şəraitinə uyğun 
olduğunu, Birgəborclular qruplarının yaradılması və sub-
kreditlərin verilməsi xərclərini ödəmək üçün kifayət etməsini 
nümayiş etdirmək üçün məqsədəmüvafiqdir. Daha əvvəl qeyd 
olunduğu kimi, Birgəborclular qrupları qrup üzvlərinə sosial 
girov əsasında kreditlər verən qeyri-rəsmi maliyyə institut-
larıdır. İcraçı Agentlik Borcalan qruplarının yaradılmasına 
yardım göstərmək, onların monitorinqi, kreditlərin ayrılması və 
yığılması üçün cavabdeh idi. Buna görə də, ənənəvi 
yanaşmadan istifadə edərək borcalan qruplarının Əməliyyat 
Özünütəminatı Əmsalını (OSS) hesablamaq mümkün deyil: 
birincisi - borcalan qrupları mühasibat balansı və ya digər növ 
maliyyə hesabatına malik deyillər. Buna görə də «kredit-itki 
təminatı xərcləri» kimi göstərici mövcud deyil; ikincisi, bütün 
Birgəborclular qrupları mərkəzləşdirilmiş qaydada idarə 
olunurdular, buna görə də əməliyyat xərcləri konkret olaraq hər 
bir Birgəborclular qrupu üçün ayrılıqda müəyyənləşdirilə 
bilməzdi. 
Araşdırmalar göstərir ki, aqrar sektorun kreditləşdirilməsi 
istiqmətində respublikada müvafiq əhəmiyyətli təsisatlar 
fəaliyyət göstərirlər. Bu təsisatların rəbabətqabiliyyətliliyinin 
artırılmasında kredit kooperativləri də mühüm rol oynaya bilər. 
 
 156
Belə ki, kredit kooperativlərinin kəmiyyət və keyfiyyət 
artımı bu bazarda rəqabətin özünün yüksəlişinə səbəb olar və 
aqrar sektorun dayanıqlı inkişafında əlavə bir bazar seqmentinə 
çevrilər. 
 
 
4.3. Aqrar sektorda maliyyə dayanıqlılığının 
artırılmasında kredit birliklərinin əhəmiyyəti 
 
Aqrar sektorda maliyyə dayanıqlılığının artırılmasında 
kredit birliklərinin rolu və əhəmiyyəti də artmaqdadır. İndi bu 
sektorda yaradılmış kredit birliklərinin sayı 30-a çatmışdır. 
Kredit birlikləri tərəfindən kreditləşdirmənin həcmi 3,1 milyon 
ABŞ dolları, kreditlərin qaytarılma səviyyəsi 96,7% təşkil 
etmişdir. Kredit birliklərinin fəal üzvlərinin sayı 1,8 min, 
kreditlərin ümumi sayı 3,0 min, kreditlərin orta məbləği 1000 
ABŞ dolları təşkil etmişdir ki, bu da əhatə dairəsi (borc-
alanların sayı) və dərinlik (kreditlərin məbləğinin az olması) 
baxımından ciddi nailiyyətdir [4, 12, 16, 27]. Müqayisə üçün 
demək lazımdır ki, 2007-ci ilin iyun ayına Azərbaycanda 
mikromaliyyə təşkilatları 60,0 mindən artıq müştəriyə xidmət 
etmiş və bu təşkilatlar 65 milyon ABŞ dollarından artıq kredit 
portfelinə malik idilər. 
Aqrar sektorun kreditləşdirilməsi sistemində institusional 
davamlılığın təmin edilməsi məqsədilə İcraçı Agentliyin Çıxış 
Strategiyası hazırlanmışdır. Strategiya Kredit birliklərinə 
institusional dəstəyin göstərilməsinin əsas məqamlarını və 
beynəlxalq texniki yardım mütəxəssisləri ilə müqavilə başa 
çatdıqdan sonra kredit xəttinin idarə edilməsinə dair tövsiyələri 
əks etdirir. Eyni zamanda burada, başqa maliyyə mənbələrinə 
çıxışları və depozit toplamağa icazələri olmayan yaradılmış 
qurumların davamlı maliyyələşdirilməsinin təmin edilməsi və 
kooperativ sisteminin maraqlarının təmin edilməsi məqsədilə 
kredit birliklərinin baş təşkilatının yaradılmasına dair təkliflər 
də öz əksini tapmışdır [27, 29, 39]. 
 
 157
Aşağıda Kredit Birlikləri vasitəsilə verilmiş sub-kreditlər 
üzrə portfelin ümumi göstəriciləri təqdim olunmuşdur: 
 
Cədvəl 4.8 
 
Kredit Birliklərinin kredit portfelinin ümumi göstəriciləri 
 
S/№ 2007-ci il Kredit Birlikləri 
1. Verilmiş kreditlərin sayı 5 028 
2. Verilmiş kreditlərin məbləği (min ABŞ dolları) 5089,2* 
3. Qalıq kredit portfeli (min ABŞ dolları) 1621,3 
4. Aktiv borcalanların sayı, nəfər 1925 
5. Kreditin orta məbləği (ABŞ dolları) 1055 
6. Kreditlərin qaytarılma səviyyəsi, % 97,1 
7. PAR 30, % 5,78 
8. Orta faiz dərəcəsi 25 
9. 2007-ci ildə 1 nəfərə düşən Ümumi Milli Gəlir (ABŞ dolları) 1150 
10. Əhatə dairəsinin dərinliyi (kreditin orta həcmi 1 nəfərə düşən ÜMG - %) 110 
 
Kənd Təsərrüfatının Kreditləşdirilməsi Agentliyinin məlumatları 
əsasında müəllif tərəfindən tərtib edilmişdir. 
 
İcraçı Agentliyin vəzifələri Azərbaycan Kredit İttifaqları 
Assosiasiyasına (AKİA) ötürülmüşdür və o, kredit birliklərinin 
milli təşkilatı kimi çıxış edəcək. Həmçinin Azərbaycan Kredit 
İttifaqları Assosiasiyası gələcəkdə Birgəborclular qruplarından 
kreditlər üzrə ödənişlərin yığılmasını həyata keçirəcəkdir. 
Keçid prosesi maneəsiz baş vermişdir və yeni Azərbaycan 
Kredit İttifaqları Assosiasiyası portfelin möhkəmliyini saxla-
maqla paralel olaraq, kreditləşdirmə səviyyəsinin artırılması 
istiqamətində səylər göstərir. Qeyd etmək lazımdır ki, 30 
dekabr 2007-ci il tarixinə vəsaitlərdən ümumi istifadə səviyyəsi 
29,48 milyon manata çatmışdır ki, bunun da 7,58 milyon 
 
 158
manatı beynəlxalq texniki yardım komandasının layihəni tərk 
etməsindən keçən altı ay ərzində təmin edilmişdir. Bu, 
Layihənin başlanmasından bəri verilmiş kreditlərin 39%-ni 
təşkil edir. Birbaşa benefisiarların sayı 40216-ya çatmışdır ki, 
onların da 12119-u təkrar kredit alanlar olmuşdur. Əhatə 
dairəsi və kredit alanların sayı artmaqda davam edir. Bütün bu 
nailiyyətlərə baxmayaraq AKİA özünün idarəetmə qabiliy-
yətini və texniki fəaliyyətini təkmilləşdirməli və orta və 
uzunmüddətli artım strategiyasını hazırlamalıdır [12, 13]. 
Komponentin sektoral nailiyyətləri sırasına kənd maliyyə 
xidmətlərinin göstərilməsinin reallığının nümayiş etdirilməsi, 
özü-özünü idarə edən yerli maliyyə təşkilatlarının fəaliyyət 
prinsipləri barədə bilgilərin təşviq olunması və kreditlərin 
qaytarılmasının əhəmiyyətinin nümayiş etdirilməsi daxildir. 
Əsas iqtisadi mənfəətə kənd təsərrüfatı istehsalının inten-
sivləşdirilməsi, vəsaitin kənd sektoruna yönəldilməsi mexa-
nizmlərinin nümayiş etdirilməsi aiddir. Komponentin kömək 
etdiyi əhəmiyyətli institusional dəyişikliklərə aiddir: 
(a) layihə çərçivəsində kredit birlikləri üçün prudensial 
normalar və lisenziya qaydaları təsdiq olunmuşdur ki, bu da 
zəif inkişaf etmiş 80 kredit birliklərinin (layihədən kənar 
yaradılmış) lisenziyasının geri alınmasına səbəb olmuş və 
bununla da ölkənin maliyyə sektorunda maliyyə intizamının 
gücləndirilməsinə və risklərin minimallaşdırılmasına kömək 
etmişdir; 
(b) layihə çərçivəsində ölkədə ilk dəfə olaraq kənd 
təsərrüfatı kreditləri almaq üçün sadə veksellərdən geniş 
istifadə edilmişdir. Ümumən, Layihə çərçivəsində təmin 
edilmiş dəstək ilkin istehsal sahəsində artıma təkan verilməsi 
və bununla da, kənd maliyyə xidmətlərinə tələbatın artmasına, 
kənd kreditləşdirilməsinin genişləndirilməsinə və mənfəətli 
fəaliyyət sahəsinə çevrilməsinə imkan verən mühitin 
yaradılması üçün vacib olmuşdur. 
 
 159
Dövlət Statistika Komitəsinin rəsmi bülletenlərində layihə 
ərazilərində seçilmiş bitki məhsul növləri üzrə məhsuldarlığın 
əhəmiyyətli artımını göstərir. Bunu ən azı qismən müxtəlif 
layihə fəaliyyətlərinin təsiri ilə izah etmək olar. 
Aşağıda 2001-2007-ci illərdə kənd kredit komponenti 
ərazilərində seçilmiş bitkiçilik məhsulları üzrə məhsuldarlıq və 
istehsalın artması göstəriciləri verilmişdir: 
 
Cədvəl 4.9 
 
Kənd kredit komponenti ərazilərində seçilmiş bitkiçilik 
məhsulları üzrə məhsuldarlığın artması, 2001-2007-ci illər 
 
Məhsullar Göstəricilər 2001 2007 2007/2001 (%) 
Buğda Məhsuldarlıq, ton/ha 2.64 2.64 100 İstehsal, min ton 574,7 634,3 110 
Arpa Məhsuldarlıq ton/ha 2.53 3.05 121 İstehsal, min ton 113,4 127,1 112 
Tərəvəz Məhsuldarlıq, ton/ha 15.34 15.58 102 İstehsal, min ton 480,1 553,1 115 
Qarğıdalı Məhsuldarlıq, ton/ha 3.75 4.81 128 İstehsal, min ton 79,8 110,4 138 
 
Kənd Təsərrüfatının Kreditləşdirilməsi Agentliyinin məlumatları 
əsasında müəllif tərəfindən tərtib edilmişdir. 
 
Kreditlərin qaytarılmasının yüksək səviyyəsi (95%-dən 
yuxarı səviyyədə) və müsbət real faiz dərəcələri kompo-
nentlərin kommersiya cəhətdən həyat qabiliyyətli olmasının və 
kreditlər üzrə vaxtında ödənişlərin edilməsi üçün kifayət qədər 
vəsait əldə etməsinin göstəricisidir. 
Hesablanmışdır ki, layihə çərçivəsində hazırlanmış yeni 
toxum növləri və texnologiyalarının tətbiqi nəticəsində hər bir 
fermerin xalis orta gəliri təxminən 741 ABŞ dolları artmışdır. 
Kredit komponenti çərçivəsində dəstəklənən sublayihələr xalis 
gəlirin 119%, mənfəət normasının 37%-dək artmasını göstərir. 
 
 160
Layihənin kənd kredit komponenti çərçivəsində 
institusional inkişafa təsiri ciddi olmuş və aşağıdakı əsas 
nəticələrə gətirib çıxarmışdır. 
Davamlı yerli maliyyə institutlarının yaradılması məsələ-
sinin hökumətin ən yüksək səviyyəsində qəbul edilməsi və bu 
məqsədə nail olmaq istəyi. Bundan başqa kredit birliklərinin 
əməliyyatlarının dəstəklənməsi sahəsində İcraçı Agentliyin 
funksiyalarının Azərbaycan Kredit Birlikləri Assosiasiyasına 
həvalə olunması. Bu assosiasiya kredit birlikləri üçün 
birləşdirici təşkilat rolunu oynayacaqdır. 
Burada həmçinin Kredit Birliklərinin müvafiq tələblərə 
cavab verməsinə nəzarət etmək üçün qaydaların və təlimatların, 
nəzarət göstəricilərinin, prudensial normaların və lisen-
ziyalaşdırma qaydalarının hazırlanması və bazara əsaslanan 
faiz dərəcəsi, rəqabət prinsipləri əsasında kənd yerlərində 
pərakəndə maliyyə xidmətlərinin göstərilməsi üçün hökumət 
siyasətlərinin gücləndirilməsi də vacibdir. 
Kredit xəttinin risklərin bölüşdürülməsi və birgə 
maliyyələşdirmə mexanizmlərinin nəzərdə tutulması və üçüncü 
tərəf vasitəsilə idarə olunması aşağıdakı üstünlüklərə malikdir 
[15, 39, 187-5]: 
 icra prosesinin şəffaflığı;  
 potensial borcalanların seçilməsi və kreditlərin 
yüksək qaytarılma səviyyəsinin təmin edilməsi;  
 hökumətin və ya siyasi təsirin olmaması; 
 təsərrüfatlarda istehsalın, gəlirin artması və yox-
sulluğun azalması; 
 kənd kredit bazarlarında natamam bazarların 
mövcudluğundan və bazarın formal və qeyri-formal 
sektorlar arasında seqmentləşdirilməsindən irəli gələn 
iqtisadi təhriflərin azaldılması; 
 
 
 
 161
 son nəticədə rəsmi maliyyə sektoru və fermerlər 
arasında vəsaitin axını üçün çevik vasitəçilik imkan-
larını təmin edəcək kredit birlikləri şəbəkəsinin 
inkişafı potensialı. 
Aşağıdakı məlumatlar benefisiarların regionda mövcud 
kredit xətləri barədə fikirlərinin təkmilləşməsini və kredit 
birliklərinin kənd mikromaliyyə xidmətlərinin göstərilməsində 
rolunun artmasını göstərir: 
 
Cədvəl 4.10 
 
Kredit birliklərinin benefisiarları arasında sorğu 
nəticələri 
 
KTIKL-dən əvvəl mövcud kredit xətləri barədə məlumatın 
vardımı: 
Yox 48% 
Hə 52% 
Var idisə hansı təşkilatlar tərəfindən: 
Kommersiya bankları 9.2% 
Mikromaliyyə təşkilatları 100% 
Kredit Birlikləri 0% 
KTIKL fəaliyyətə başladıqdan sonra kredit xətləri barədə 
məlumata malik oldunmu: 
Hə 82% 
Yox 18% 
Varsa, hansı təşkilatlar tərəfindən: 
Kommersiya bankları 6.7% 
Mikromaliyyə təşkilatları 69% 
Kredit Birlikləri 91% 
 
Kənd Təsərrüfatının Kreditləşdirilməsi Agentliyinin məlumatları 
əsasında müəllif tərəfindən tərtib edilmişdir. 
 
 
 
 
 162
Bu normalar ölkədəki bütün Kredit Birliklərinə şamil 
olunur və bu normalara əməl olunmaması səbəbindən bir neçə 
Kredit Birliyinin (layihədən kənarda yaradılmış) lisenziyası 
geri alınmışdır. Layihə çərçivəsində yaradılmış Kredit 
Birliklərinin hamısı bütün prudensial normalara artıq cavab 
verirlər (kreditlərin təsnifatı norması istisna olmaqla - tezliklə 
bu normaya da əməl edəcəkləri gözlənilir). 
Göstərilən dövr üçün heç bir kredit ehtiyatları mövcud 
olmamışdır, belə ki, Kredit Birliklərinə öz ödənişlərinin 
düzgün olaraq müəyyənləşdirmək sahəsində hələ təlim veril-
məmişdir. Komponent üzrə məlumatlara əsasən ödəniş 
müddətindən 60 - 180 gün ötmüş kredit olmamışdır, ödəniş 
müddətindən 30 gün keçmiş (PAR 30) portfel bütün qalan 
kreditlərin 6,3%-ni təşkil edir ki, bu da kredit itkisi ehtiyatı 
məqsədilə təxminən 24,5 min ABŞ dollarına bərabər bir 
məbləğ - kredit portfelinin təxminən 2%-ni - təşkil edir. 
Hazırda bu qısamüddətli pozuntulara ciddi nəzarət edilir, 
adekvat maliyyə hesabatlarının hazırlanması sahəsində təlim 
verilir və Kredit Birliklərinin risk altında olan bütün kreditlər 
üzrə ehtiyatı Azərbaycan Mərkəzi Bankının tələbləri əsasında 
formalaşdıracaqları gözlənilir: PAR 60 - üçün 30%, PAR 180 
üçün 60%, 180 gündən yuxarı PAR üçün 100% [187-11]. 
Azərbaycanda kredit birlikləri sisteminin möhkəm və sabit 
inkişafını təmin etmək, onun maliyyə vəziyyətinə nəzarət 
etmək və fəaliyyətini tənzimləmək üçün Azərbaycan Mərkəzi 
Bankı kredit birliklərinin monitorinqi məqsədinə uyğun gələn 
aşağıdakı prudensial normaları təyin etmişdir: 
 
 
 
 
 
 
 
 
 163
Cədvəl 4.11 
 
Kredit Birliklərinin Azərbaycan Mərkəzi Bankının 
prudensial normalarına uyğunluğu vəziyyəti 
 
 
Kənd Təsərrüfatının Kreditləşdirilməsi Agentliyinin məlumatları 
əsasında müəllif tərəfindən tərtib edilmişdir. 
 
Göstəricilər Norma Cari vəziyyət 
1. Pay kapitalının minimum məbləği 4000 manat Hə 
2. Minimum kapital adekvatlığı 
0,25 (1 ilədək 
fəaliyyət üçün); 
0,20 (1 ildən yuxarı 
fəaliyyət üçün) 
Hə 
3. Vaxtı çatmış kreditlərin qalığı > və ya = 1 Hə 
4. Bir borcalana verilə biləcək 
maksimum kredit: 
Üzvə verilə bilən cəmi kreditlər / üzvün 
Kredit Birliyində payı; 
Ən iri kreditə malik üzvə cəmi kreditlər 
birgə kredit fondu 
< və ya =10% 
0.1 Hə 
5. Maksimum təminatsız (təhlükəli) 
kredit riskləri < və ya = 0,2 0 
6. Kredit birliklərinin malik 
olduqları kapital ehtiyatları > və ya = 1 1 
7. Kreditlərin təsnifatı. 
Kredit itkisi ehtiyatı / Xüsusi ehtiyat 
fondunun ödənilməməsi: 
Qeyri-qənaətbəxş kreditlər (ödəniş 
vaxtının 0-59 gün keçməsi); 
Təhlükəli kreditlər (vaxtından 60-179 
gün ötməsi); 
Ümidsiz kreditlər (> 180 gün vaxtın 
ötməsi) 
30% 
60% 
100% G
öz
lə
ni
lir
 
 
 164
Yuxarıdakılara istinad edərək qeyd olunmalıdır ki, bu 19 
kredit birliyi üçün toplanmış əsas maliyyə göstəriciləri və 
kreditlərin keyfiyyət əmsalları barədə sistemləşdirilmiş 
məlumatlar Əlavə 3-də öz əksini tapmışdır. 
Bu təşkilatlar kiçik olduqlarına və məhdud sayda əmə-
liyyatlar apardıqlarına görə yalnız seçilmiş göstəricilər üzrə 
əmsallar təqdim edilmişdir. Qeyd etmək lazımdır ki, kredit 
birliklərinə depozitlər qəbul etməyə icazə verilmədiyinə görə 
depozit/əmanət göstəriciləri üzrə əmsallar bura daxil 
edilməmişdir. 
Kredit birlikləri öz inkişaflarının erkən mərhələsindədirlər 
və hələ də məhdud resurslara malikdirlər. Onlara hələ də öz 
üzvlərindən depozitlər qəbul etməyə icazə verilmir ki, bu hal 
demək olar ki, bütün MDB ölkələrində maliyyə kooperativləri 
sisteminin inkişafının erkən mərhələlərində baş vermişdir. 
Tənzimləyici orqan (Mərkəzi Bank) adekvat prudensial 
normaları hazırlamış və icbari tələblərin yerinə yetirilməsinə 
nəzarət etmişdir. Məlum olmuşdur ki, Kredit Birlikləri hələ ki, 
optimal maliyyə strukturuna nail ola bilməmişlər. 
Ötən illər ərzində xarici borcalma və maliyyələşdirmədən 
aşkar asılılıq və üzvlərin sayının böyük miqyasda artması baş 
vermişdir. Xarici kreditlərdən asılılıq təşkilatların ümumi 
özünütəminat səviyyəsinə mənfi təsir göstərsə də, stimulların 
az olması və bu sahəyə inamın lazımi səviyyədə olmaması ilə 
xarakterizə edilən cari inkişaf mərhələsində xarici kredit 
artımının əsas mənbəyi kimi çıxış edir. Müəyyən vaxtdan sonra 
əmanətlərin və depozitlərin meydana gəlməsi maliyyələşdirmə 
variantları arasında daha yaxşı balansa nail olmağa imkan 
verəcəkdir. Ümumiyyətlə, kredit birliklərinin hazırkı mərhə-
lədə çox sadə maliyyə strukturuna malik olmaları səbəbindən 
yuxarıdakı əmsalların bir qismi heç də tam aktual deyildir, 
lakin kredit portfelinin keyfiyyətini və artım göstəricilərini 
nümayiş etdirmək üçün təqdim olunmuşlar. Konkret olaraq 
əmsallar barədə aşağıdakıları qeyd etmək olar: 
 
 165
 Keyfiyyət: ümumilikdə aktivlərin keyfiyyəti yaxşıdır, 
ödəniş müddətlərinin gecikdirilməsi halları çox azdır və 
kreditlərin qaytarılması yaxşı səviyyədədir. PAR 30 3%-lik 
beynəlxalq normadan yuxarı olsa da, qeyd edilməlidir ki, 2007-
ci il tarixinə bu göstərici 0,83%-ə bərabər olmuş, qaytarılma 
səviyyəsi isə 96,7% təşkil etmişdir. Gəlir gətirməyən aktivlərin 
payının yüksək olması hazırda problem törətmir, çünki əsas 
fondlar Kredit Birliklərinə ianə şəklində verilmişdir (yəni 
pulsuz olaraq mebel və avadanlıq) və onların aktivləri artdıqca 
və diversifikasiya olunduqca, bu əmsal azalacaqdır. 
 Maliyyə strukturu: Resursların 90%-nin kreditlərə 
yönəldilməsi və likvid aktivlərin əmsalının aşağı olması riskli 
görünə bilər. Lakin bu, kredit birliklərinin öz səmərəliliklərini 
maksimallaşdırmaq və hazırda borclu olduqlarına görə 
işləməyən resurslara malik olmaqdan imtina etmək səylərinin 
göstəricisidir. 
 Gəlir dərəcəsi və xərclər: kredit birlikləri digər maliyyə 
təşkilatlarında depozitlər üzərinə ödənilən faiz dərəcələrinə 
bərabər olan dərəcələrlə borc ala bilsələr də və kreditlərdən 
gələn faiz gəlirini yüksək səviyyədə saxlasalar da, onlar 
adekvat mənfəət nümayiş etdirmək üçün kifayət qədər gəlir 
əldə edə bilmirlər. Bu, əməliyyat xərclərinin yüksək olması 
səbəbindən irəli gəlir ki, fəaliyyətin əvvəlində bu normal 
haldır. Marja qənaətbəxşdir və gələcək artıma və gəlir əldə 
etməyə imkan verir. Aktivlər üzərinə mənfəət hələ də aşağıdır, 
lakin institusional kapital üzərinə gəlir demək olar ki, 250% 
təşkil edir (yalnız inflyasiya səviyyəsindən yüksək olması tələb 
olunur), lakin bunun səbəbi yuxarıda qeyd etdiyimiz qeyri-
effektiv maliyyə strukturudur. 
 Likvidlik: Likvidlik baxımından kredit birlikləri 
ümumilikdə özlərinin qısamüddətli aktivlərini qısamüddətli 
passivləri ilə uzlaşdıra bilmişlər və onların aktiv-passivləri 
idarə etmələri məqbuldur. Hələ də likvid gəlir gətirməyən 
aktivlər əmsalı yüksəkdir, lakin hazırkı mərhələdə bu problem 
 
 166
deyil, çünki kredit birlikləri müəyyən əməliyyat məqsədilə, 
üzvlərin ehtiyaclarına və ya likvidliyin çatışmazlığına dərhal 
cavab vermək üçün nağd vəsaiti saxlayırlar. Gəlir və 
maliyyələşdirmə əmsalları ümidvericidir və Kredit Birliklərinin 
öz əməliyyatlarını saxlaması üçün marjanın kifayət qədər 
olduğunu göstərir. 
 Artım: Fəaliyyətin birinci ilində kredit birliklərinin belə 
artım tempi göstərmələri ümidvericidir. Xüsusilə də, qeyd 
edilməlidir ki, kreditləşdirmə həcminin kəskin artmasına 
baxmayaraq, Kredit Birlikləri kreditlərin qaytarılma səviy-
yəsini yüksək olaraq saxlamağa və ödənişlərin gecikdirilməsi 
səviyyəsinin aşağı olmasına nail olmuşlar. Lakin aydındır ki, 
müəyyən dövrdən sonra belə artım tempinin davam etməsi 
dayanıqlı deyil. Bundan başqa, güclü kreditləşdirmə və borc-
alan praktikasına malik olan Kredit Birlikləri uzunmüddətli 
planda belə yüksək artım tempi nümayiş etdirə bilməyəcəklər. 
Tənzimləyici orqan bu sürətli artım barəsində tam məlumata 
malikdir və sistemin qeyri-sağlam və mənfi inkişafının 
qarşısının alınması üçün zəruri addımları atır. Ümumiyyətlə 
isə, Kredit Birliklərinin öz artım göstəriciləri ilə bu xidmətlərə 
ödənilməyən potensial tələbatın olmasını sübut etməsi və 
sistemin davamlılığına etimadın artması üçün işləmələri çox 
yaxşı haldır. 
Yuxarıda göstərilmiş mənfəət göstəriciləri bu sahənin 
maliyyə və əməliyyat dayanıqlığına etimadın artmasını 
dəstəkləmək üçün seçilmişdir. Bu əmsallar bir daha belə bir 
nəticə çıxarmağa imkan verir ki, bu sahə potensiala malikdir və 
davamlı ola bilər. Digər mənfəət göstəriciləri hazırkı vəziyyət 
üçün aktual hesab edilməmişdir, çünki Kredit Birlikləri elə də 
uzun müddət deyil ki, fəaliyyət göstərirlər və onların 
fəaliyyətinə bu göstəricilər əsasında qiymət vermək hələ tezdir. 
Kredit Birliklərinin bundan sonra da möhkəm portfelə və 
kreditlərin yüksək qaytarılma səviyyəsinə malik olması, 
nəzarət orqanı tərəfindən kreditlərin qaytarılma müddətlərinə 
 
 167
ciddi nəzarət edilməsi son dərəcə vacibdir. Kredit portfelində 
arzuolunmaz hadisələrin qarşısını almaq üçün bütün mənfəətin 
ehtiyat fondda saxlanılması yaxşı haldır. Bu baxımdan nəzarət 
orqanı tərəfindən kreditlərin təsnifatı və ehtiyatların 
formalaşdırılmasının tətbiqinə təkan verilməsi məqsədə-
müvafiqdir. 
 
 
4.4. «Aqrarkredit» Səhmdar Kredit Təşkilatının aqrar 
sektorun maliyyələşdirilməsində rolu 
 
Kənd təsərrüfatının maliyyələşdirilməsində bank olmayan 
kredit təşkilatları mühüm əhəmiyyətə malikdirlər. Bu sırada 
hazırda aqrar sahənin kredit təminatının əhəmiyyətli hissəsini 
öz üzərinə götürən «İcraçı Kredit Agentliyi» və əvvəllər 
«Aqrobank» dövlət bankı kimi uğurla fəaliyyət göstərmiş 
«Aqrarkredit» Səhmdar Kredit Təşkilatı fəaliyyət səmərəliliyi 
ilə daha çox üstünlüklər əldə etmişdir. «Aqrarkredit» Səhmdar 
Kredit Təşkilatı 2003-cü ildə hökumətin müvafiq Qərarı 
əsasında yenidən təşkil olunmuşdur. Avropa Birliyinin dəstəyi 
ilə 2003-cü ildə dövlət mülkiyyətində olan və kifayət qədər 
maliyyə resurslarına malik Avropa Komissiyasının Ərzaq 
Təhlükəsizliyi Proqramı çərçivəsində toplanmış vəsaitlər 
hesabına kənd yerlərində kreditləşməni həyata keçirən Aqrar 
Kredit Fondu Aqrarkredit Təşkilatına qoşulmuşdur. Azər-
baycan hökuməti ilə Avropa Komissiyası arasında 2004-cü ildə 
imzalanmış Anlaşma protokolunda «Aqrarkredit»in tam bank 
lisenziyasının alınmasına və 2008-ci ilin sonunadək 
özəlləşdirilməsinə dair texniki yardımın davam etdirilməsi 
razılaşdırılmışdır [187-11]. 
«Aqrarkredit» Səhmdar Kredit Təşkilatının əsas məqsədi - 
tam bank lisenziyası ilə işləyən, mənfəətli və davamiyyətli 
maliyyə-kredit institutuna çevrilməkdən ibarət olmaqla, cəlb 
olunan vəsaitlərdən istifadə edərək, Azərbaycan 
Respublikasının kənd yerlərində özəl qurumların və sahibkarlıq 
 
 168
fəaliyyəti ilə məşğul olan fiziki şəxslərin kreditə olan 
tələbatının təmin edilməsidir. 
«Aqrarkredit» SKT-nin əsas məqsədi [187-11]: 
 hökumətin kreditləşmə, lizinq proqramlarında iştirak 
etməklə respublikada kənd təsərrüfatını 
stimullaşdırmaq; 
 onun bütün sahələrinə xidmət göstərməklə inkişafını 
dəstəkləmək; 
 mənfəətli və davamiyyətli Maliyyə Kredit İnstitutuna 
çevrilməkdir. 
Kredit təşkilatının şəbəkə strukturu Bakı şəhərində yerləşən 
Baş Ofisdən və respublikanın bütün ərazisini əhatə edən 12 
filial (Bakı, Naxçıvan, Xaçmaz, Lənkəran, Şəki, Ucar, Bərdə, 
Salyan, İmişli, Qazax, Gəncə və Şamaxı şəhərləri) və 5 
nümayəndəlikdən (Şərur, Quba, Cəlilabad, Beyləqan və 
Ağcabədi şəhərləri) ibarətdir [39, 43]. 
Bu gün «Aqrarkredit» Səhmdar Kredit Təşkilatı respub-
likanın kənd əhalisinə kifayət qədər müxtəlif kredit məhsulları 
təklif etməklə, Azərbaycan Respublikası hökumətinin ayrı-ayrı 
proqramları üzrə agent kimi iştirak edir. 
«Aqrarkredit» SKT öz maliyyə resursları hesabına kənd 
yerlərində əkinçilik, heyvandarlıq, emal, ticarət və digər özəl 
sahələrin kreditləşdirilməsini, Dünya Bankının «Təsərrüfatların 
Özəlləşdirilməsi Layihəsi» çərçivəsində verilmiş kreditlərin 
qaytarılması hesabına formalaşan «Revolver Fondu”na 
toplanmış vəsaitlərin təkrar kreditləşmədə istifadə olunmasını, 
eləcə də Yaponiya hökumətinin Qrantı hesabına respublikaya 
gətirilmiş müxtəlif kənd təsərrüfatı texnikasının lizinq qay-
dasında icarəyə verilməsini və icarədən toplanmış vəsaitlərin 
«Tərəfdaşlıq Fondu»na yığılmasını, keçmiş 3 dövlət bankı 
tərəfindən verilmiş kreditlərin qaytarılmasını həyata keçirir 
[187-5]. 
«Aqrarkredit» Səhmdar Kredit Təşkilatı Sakit Okean 
Ölkələrinin Kənd Təsərrüfatı Kreditləri üzrə Beynəlxalq 
 
 169
Təşkilatının (APRACA), Kənd Təsərrüfatının Kreditləşdirilməsi 
üzrə Beynəlxalq Konfederasiyanın (CICA), Azərbaycan 
Banklar Assosiasiyasının, Bakı Banklararası Valyuta Birjasının 
və Bakı Fond Birjasının üzvüdür. 
«Aqrarkredit» SKT, «Azər-Türk» Azərbaycan-Türkiyə 
birgə Səhmdar Kommersiya Bankının, «Başak-İnam» Azər-
baycan-Türkiyə Birgə Sığorta və Təkrar Sığorta Şirkətinin, 
Bakı Banklararası Valyuta Birjasının təsisçilərindən biridir. 
«Aqrarkredit» Səhmdar Kredit Təşkilatında real vaxt rejimində 
(on-line) işlənmə rejimini təmin edən məlumat-informasiya 
sistemi qurulmuş, beynəlxalq hesablaşmalar sistemindən 
(S.W.I.F.T) və Xırda Ödənişlər üçün Klirinq Sistemindən 
(XÖKS) istifadə edilir. 
Təşkilatın nizamnamə kapitalı 11,38 milyon manat təşkil 
edir. «Aqrarkredit»in fəaliyyəti, işsizliyin aradan qaldırılması 
və müvafiq olaraq yeni iş yerlərinin açılmasına köməklik 
göstərməklə Azərbaycan Respublikası Prezidentinin 24 noyabr 
2003-cü il tarixli Fərmanının icrasının təmin edilməsinə 
istiqamətləndirilməklə, qeyri-neft sektorunun inkişafı üçün 
geniş şərait yaradır [187-5]. 
«Aqrarkredit» Səhmdar Kredit Təşkilatı Dünya Bankının 
«Təsərrüfatların Özəlləşdirilməsi Layihəsi» və onun davamı 
olan Revolver Fondu çərçivəsində Salyan, Xaçmaz, Ucar, 
Bərdə, Lənkəran və Naxçıvan Muxtar Respublikasının Şərur 
rayonlarının özəl təsərrüfatlarına kredit verilməsində, respub-
likada ərzaq məhsulları istehsalının artırılmasına kömək 
məqsədilə Yaponiya hökumətinin ayırdığı Qrant və Tərəfdaşlıq 
Fonduna toplanmış vəsaitlər hesabına 1998-2004-cü illərdə 
ölkəmizə gətirilmiş 17,02 milyon manat dəyərində 1117 ədəd 
müxtəlif kənd təsərrüfatı texnikasının fiziki və hüquqi şəxslərə 
icarəyə verilməsində və icarə haqlarının yığılıb «Tərəfdaşlıq 
Fondu»na köçürülməsində Agent funksiyalarını, eyni zamanda 
öz vəsaiti hesabına «Kənd Yerlərinin Kreditləşməsi» xətti ilə 
və Sahibkarlığa Kömək Milli Fondunun vəsaitləri hesabına 
 
 170
kənd yerlərində sahibkarlıq fəaliyyəti ilə məşğul olan hüquqi 
və fiziki şəxslərin kreditləşdirilməsini həyata keçirir. Hər üç 
layihənin vəsaiti hesabına sahibkarlıq fəaliyyəti ilə məşğul olan 
hüquqi və fiziki şəxslərə 9,74 mln. manat kredit verilmişdir. 
Azərbaycan Respublikası regionlarının sosial-iqtisadi 
inkişafı Dövlət Proqramından irəli gələn vəzifələrin yerinə 
yetirilməsinə köməklik məqsədilə Kredit Təşkilatı tərəfindən 
2004-2008-ci illər üçün hazırlanmış Tədbirlər Planında 
regionlarda sosial-iqtisadi inkişafın təmin edilməsinə köməklik 
məqsədilə kənd yerlərində çalışan sahibkarlara, eləcə də digər 
hüquqi və fiziki şəxslərə kreditlərin verilməsi yolu ilə yeni iş 
yerlərinin açılması və əhaliyə göstərilən maliyyə-kredit 
xidmətinin yaxşılaşdırılması təmin edilmişdir. 
Təşkilatın əsas missiyası kənd yerlərində inkişafı dəstək-
ləmək, həmin ərazilərdə kənd təsərrüfatı məhsullarının istehsalı 
və digər fəaliyyətlə məşğul olanlara hərtərəfli bank xidməti 
göstərmək, mənfəətlə işləyən maliyyə təsisatı və ya 
ixtisaslaşmış Kredit Təşkilatı statusu qazanmaqdır. 
«Aqrarkredit» Səhmdar Kredit Təşkilatı tərəfindən 
müştərilərə aşağıdakı xidmətlər göstərilir: 
 kənd təsərrüfatı sahələrində və kənd yerlərində fəaliyyət 
göstərən şəxslərə, kredit ittifaqlarına kreditlər vermək; 
 kredit xidməti göstərilmiş şəxslərə hesablar açmaq və 
onların hesabları üzrə əməliyyatlar aparmaq; 
 kredit xidməti göstərilmiş şəxslərin pul vəsaitlərini, 
ödəniş və hesablaşma sənədlərini inkassasiya etmək və 
onlara hesablaşma-kassa xidməti göstərmək; 
 xidmət göstərilən müştərilərin tapşırığı ilə daxili 
valyuta bazarında xarici valyutanı almaq və satmaq; 
 beynəlxalq maliyyə təşkilatlarının, dövlətlərarası saziş-
lər üzrə donor dövlətlərinin, habelə Azərbaycan 
Respublikası hökumətinin aqrar sahənin inkişaf etdiril-
məsi layihələri üzrə agent funksiyalarını icra etmək. 
 
 171
«Aqrarkredit» SKT-nin müxtəlif maliyyə-kredit və s. 
təşkilatlarda yerləşdirdiyi investisiyaların həcmini aşağıdakı 
cədvəldən görmək mümkündür: 
 
Cədvəl 4.12 
 
«Aqrarkredit» SKT-nin müxtəlif maliyyə-kredit 
təşkilatlarda yerləşdirdiyi investisiyaların həcmi 
 
№ Təşkilatların adı Təsis payı (min manat) 
1. «Azər-Türk» Birgə Bankı 1014,1 
2. «Başak-Inam» Birgə Sığorta və Təkrar Sığorta Şirkəti 24,0 
3. Bakı Banklararası Valyuta Birjası 0,4 
4. Bakı Fond Birjası 60,0 
Cəmi:                                                          1098,5 
 
Mənbə: «Aqrarkredit» SKT-nin məlumatları əsasında müəllif 
tərəfindən tərtib olunub. 
 
Kənd yerlərinin kreditləşdirilməsi istiqamətində öz maliyyə 
resursları hesabına «Aqrarkredit» SKT 12 filialı və 5 
nümayəndəliyi vasitəsilə özünün maliyyə resursları hesabına 
2005-ci ildə 823 müştəriyə 4,0 milyon manatadək kredit 
verilmişdir [39, 187-5]. 
Kredit verilməsi borcalanların iştirak payı 30%-dən az 
olmamaq, borc məbləğinin ən azı 150%-lik həcmində ipoteka 
(girov) təminatı şərti ilə həyata keçirilmişdir. «Aqrarkredit» 
Səhmdar Kredit Təşkilatı 2005-ci ildə 3,174 mln. manat 
həcmində kreditin qaytarılmasını təmin etmişdir ki, burada da 
ödəniş əmsalı 95,5%-ə bərabər olmuşdur. Təşkilat borcalanlara 
göstərdiyi məsləhət xidmətinə görə 1% həcmində qiy-
mətləndirmə haqqı almışdır. 
 
 172
Aşagıdakı «Aqrarkredit» SKT tərəfindən 2004-2007-ci 
illərdə kənd yerlərinin kreditləşdirilməsi xətti ilə sahələr və 
bölgələr üzrə verilən kreditlər barədə məlumatlar öz əksini 
tapmışdır: 
 
Cədvəl 4.13 
 
 (min manat) 
Göstəricilər Kredit verilmişdir Qaytarılmış kredit 
2004 2007 2004 2007 
«Aqrarkredit» SKT tərəfindən 2004-2007-ci illərdə 
kənd yerlərinin kreditləşdirilməsi xətti ilə verilən kreditlər 
Cəmi respublika 2469,7 5506,9 759,0 3599,3 
o cümlədən: 
Bitkiçilik üzrə 1255,8 1064,8 386,7 1142,6 
Heyvandarlıq üzrə 341,8 2061,9 140,4 988,2 
Ticarət üzrə 479,9 1631,2 144,1 970,5 
Sənaye, xidmət və 
digər sahələr üzrə 392,2 726,0 87,8 498,0 
Kənd yerlərinin kreditləşdirilməsi xətti ilə «Aqrarkredit» SKT-
dən 2004-2007-ci illərdə filiallar üzrə verilən kreditlər 
Bakı 86,2 278,5 34,8 204,0 
Bərdə 324,5 384,8 47,0 320,3 
Qazax 79,4 347,4 16,0 274,9 
Imişli 138,7 638,0 82,5 267,9 
Lənkəran 443,4 797,4 192,6 672,5 
Salyan 181,7 48,2 105,7 24,8 
Ucar 186,9 313,8 51,8 149,1 
Xaçmaz 374,7 441,2 65,1 430,1 
Şamaxı 319,0 603,6 79,6 486,7 
Şəki 93,7 800,0 23,7 384,5 
Gəncə 241,8 854,0 60,2 384,5 
Cəmi respublika 2469,7 5506,9 759,0 3599,3 
 
«Aqrarkredit» SKT-nin məlumatları əsasında müəllif tərəfindən tərtib 
olunub. 
 
 
 
 173
«Təsərrüfatların Özəlləşdirilməsi Layihəsi» və onun 
davamı olan «Revolver Fondu» hesabına kreditləşmə Dünya 
Bankı ilə Azərbaycan hökuməti arasında bağlanmış müqa-
viləyə əsasən bu layihə 1998-ci ildən ölkənin 6 rayonunun 
(Xaçmaz, Salyan, Ucar, Bərdə, Lənkəran və Naxçıvan MR-nın 
Şərur rayonu) 6 nümunəvi təsərrüfatlarında (sonralar 113 
kəndi əhatə etmişdir) həyata keçirilmişdir. 
«Aqrarkredit» Səhmdar Kredit Təşkilatı bu layihənin kredit 
komponentinin (6,3 mln. ABŞ dolları) icrasında agent xidməti 
göstərmişdir. Layihə başa çatdıqdan sonra Maliyyə Nazirliyi ilə 
12 mart 2005-ci ildə imzalanmış yeni «Agent sazişi»nə əsasən 
Kredit Təşkilatı həmin rayonların bütün kəndlərini əhatə 
etməklə müştərilərə illik 12%-lə kredit verilməsində agent 
xidmətini davam etdirir. Bu layihə üzrə qısamüddətli kreditlər - 
18 ayadək, uzunmüddətli kreditlər - 60 ayadək verilir [39, 43]. 
Kreditlər verilərkən borcalanların iştirak payı 30%-dən az 
olmamaqla, kreditə görə təminat isə minimum 150% müəy-
yənləşdirilmişdir. Kredit Təşkilatı borcalanlara kreditlərin 
qiymətləndirilməsinə görə göstərdiyi məsləhət xidməti üçün 
2% birdəfəlik haqq alır. Faiz məbləğindən əldə edilən gəlirin 
50%-i Maliyyə Nazirliyinə köçürülmə, qalan 50%-i isə agent 
xidmətinə görə «Aqrarkredit» SKT-nin istifadəsində qalır. 
Yalnız 2007-ci ildə 51 müştəriyə 293,4 min manat kredit 
verilmişdir. 
Dünya Bankı ilə birgə həyata keçirilən «Təsərrüfatların 
Özəlləşdirilməsi Layihəsi» və onun davamı olan «Revolver 
Fondu» hesabına «Aqrarkredit» Səhmdar Kredit Təşkilatının 
filialları üzrə 2007-ci ilin sonuna kredit qalığı Dioqram 4.1-də 
göstərilmişdir [39, 187-5]: 
 
 
 
 
 
 
 174
Diaqram 4.1 
 
 
«Revolver Fondu» xətti ilə «Aqrarkredit» SKT tərəfindən 
2004-2007-ci illərdə sahələr üzrə kreditlər aşağıdakı kimi 
olmuşdur: 
 
Cədvəl 4.14 
 
«Revolver Fondu» xətti ilə «Aqrarkredit» SKT tərəfindən 
2004-2007-ci illərdə sahələr üzrə kreditlər 
 
(min manat) 
İstiqamətlər Kredit verilmişdir Qaytarılmış kredit 
2005 2007 2005 2007 
Cəmi respublika 293,4 1425,6 4,4 253,9 
o cümlədən: 
Bitkiçilik üzrə 71,4 234,5 - 87,7 
Heyvandarlıq üzrə 153,0 969,1 4,4 99,8 
Sənaye, xidmət və 
digər sahələr üzrə 69,0 222,0 - 66,4 
 
«Aqrarkredit» SKT-nin məlumatları əsasında müəllif tərəfindən tərtib 
olunub. 
0,9425
1,0577
0,6279
1,1082
0,381
0,4405
0
0,2
0,4
0,6
0,8
1
1,2
Бярдя Хачмаз Лянкяран Салйан Уъар Нахчыван
Diaqrama 4. Dünya Bankı ilə birgə həyata keçirilən «Təsərrüfatların 
Özəlləşdirilməsi Layihəsi» və onun davamı olan «Revolver Fondu» 
hesabına «Aqrarkredit» Səhmdar Kredit Təşkilatının filialları üzrə 2007-ci 
ilin sonuna kredit qalığı, mln. manat
2005
 
 175
«Sahibkarlığa Kömək Milli Fondu» vəsaitləri hesabına 
kredit xidməti. «Aqrarkredit» Səhmdar Kredit Təşkilatı 2004-
cü ildən Sahibkarlığa Kömək Milli Fondunun vəsaitlərindən 
istifadə etmək üçün müvəkkil Kredit Təşkilatı hüququ 
qazanmışdır. Təşkilat tərəfindən «Azərbaycan Respublikası 
Regionlarının Sosial İqtisadi İnkişafı Dövlət Proqramı»nda 
nəzərdə tutulmuş sahələr üzrə 2007-ci ildə 121 müştəriyə 1,315 
mln. manat kredit verilmişdir [187-8]: 
Aşağıda «Kənd yerlərinin kreditləşdirilməsi» xətti ilə 
«Aqrarkredit» SKT tərəfindən 2005-2007-ci illərdə filiallar 
üzrə verilmiş kreditlər haqda məlumatlar öz əksini tapmışdır. 
 
Cədvəl 4.15 
 
«Kənd yerlərinin kreditləşdirilməsi» xətti ilə «Aqrarkredit» 
SKT tərəfindən 2005-2007-ci illərdə filiallar üzrə kreditlər 
 
(min manat) 
Filialın adı Kredit verilmişdir Qaytarılmış kredit 
2005 2007 2005 2007 
Bərdə 188,6 320,4 4,4 76,8 
Lənkəran 42,9 610,1 - 119,6 
Xaçmaz 61,9 422,4 - 57,3 
Uçar - 46,0 - - 
Salyan - 11,0 - 0,06 
Naxçıvan - 15,7 - 0,1 
Cəmi respublika 293,4 1425,6 4,4 253,9 
 
«Aqrarkredit» SKT-nin məlumatları əsasında müəllif tərəfindən tərtib 
olunub. 
 
Kreditlər üzrə illik faiz dərəcəsi 7%, borcalanların layihədə 
iştirak payı 30%, girov təminatı isə ən azı 150% olmaqla 
qısamüddətli kreditlər - 18 ayadək, ortamüddətli kreditlər - 36 
ayadək, uzunmüddətli kreditlər - 60 ayadək verilir və istifadə 
müddətinin ilk üçdən iki (2/3) dövrünə güzəşt müəyyən edilir. 
 
 176
«Aqrarkredit» Səhmdar Kredit Təşkilatı 2007-ci ildə bu 
layihə üzrə 432,0 min manat həcmində kreditin qaytarılmasını 
təmin etmişdir ki, burada da ödəniş əmsalı 98,6%-ə bərabər 
olmuşdur. Təşkilat tərəfindən borcalanlara məsləhət xidməti də 
göstərilir. 
«Sahibkarlığa Kömək Milli Fondu» vəsaitləri hesabına 
«Aqrarkredit» Səhmdar Kredit Təşkilatında 2007-ci ildə kredit 
vəsaitlərinin sahələr üzrə həcmi aşağıdakı (Dioqram 4.1 və 
Cədvəl 4.16) kimi olmuşdur [39, 187-5]: 
 
Diaqram 4.2 
 
 
 
0,268
0,09
0,292
0,262
0,201
0,017
0,127 0,134
0,066
0,082 0,074
0
0,05
0,1
0,15
0,2
0,25
0,3
Бакы Бярдя Эянъя Газах Имишли ХачмазЛянкяранСалйан Уъар Шяки Шамахы
Diaqrama 6. «Sahibkarlığa Kömək Milli Fondu» vəsaitləri hesabına «Aqrarkredit» 
Səhmdar Kredit Təşkilatında 2007-ci ildə  kredit vəsaitlərinin filiallar üzrə  həcmi, mln. 
manat
 
 177
Cədvəl 4.16 
 
 (min manat) 
İstiqamətlər Cəmi o cümlədən 2004 2005 2007 
Sahibkarlığa Kömək Milli Fondunun xətti ilə «Aqrarkredit» SKT 
tərəfindən 2004-2007-ci illər üzrə kreditlər 
Cəmi respublika üzrə 2784,0 86,0 1928,4 769,6 
o cümlədən: 
Bitkiçilik üzrə 307,1 20,0 227,4 59,7 
Heyvandarlıq üzrə 1527,2 66,0 986,3 454,9 
Sənaye, xidmət və digər 
sahələr üzrə 969,7 - 714,7 255,0 
Sahibkarlığa Kömək Milli Fondunun xətti ilə «Aqrarkredit» SKT 
tərəfindən 2004-2007-ci illərdə filiallar üzrə kreditlər 
Bakı 373,0 175,0 105,1 12,5 
Bərdə 35,9 10,0 1,9 16,5 
Qazax 381,4 105,9 111,8 76,8 
Imişli 213,0 90,0 11,8 46,0 
Lənkəran 149,5 11,0 21,9 2,2 
Salyan 103,9 85,0 - 1,8 
Ucar 66,0 - - 0,15 
Xaçmaz 19,0 - 2,0 2,0 
Şamaxı 90,8 99,0 16,8 14,1 
Şəki 186,0 - 104,6 68,4 
Gəncə 310,0 193,7 18,0 62,2 
Cəmi respublika 1928,4 769, 6 393,8 302,75 
 
«Aqrarkredit» SKT-nin məlumatları əsasında müəllif tərəfindən tərtib 
olunub. 
 
Yaponiya hökumətinin 1998-2003-cü illərdə ayırdığı 6 
qrant hesabına respublikaya gətirilmiş 773 ədəd (13,02 mln. 
manat dəyərində) texnika, o cümlədən 207 ədəd kombayn, 212 
ədəd traktor, 186 ədəd kotan, 148 ədəd taxılsəpən və 20 ədəd 
rotasion mala hüquqi və fiziki şəxslərə icarəyə verilmişdir. 
2007-ci ildə «Tərəfdaşlıq Fondu» hesabına 113 müştəriyə 3,84 
 
 178
mln. manat dəyərində 293 ədəd kənd təsərrüfatı texnikaları 
icarəyə verilmişdir. Müştərilərə göstərilən məsləhət xidmətinə 
görə texnikanın dəyərinin 2,5%-ə qədəri həcmində komisyon 
haqqı alınır. Texnikalar lizinqə verilərkən təminat olaraq 
150%-dən az olmamaqla ipoteka müəyyənləşdirilmişdir. Layi-
hənin əvvəlindən Yaponiya Qrantı hesabına alınmış texni-
kaların dəyərinin 6,85 mln. manatının (54%), Tərəfdaşlıq 
Fondu hesabına alınmış texnikaların dəyərinin isə 800,7 min 
manatının (121%) ödənilməsi təmin edilmişdir. 
«Aqrarkredit» Səhmdar Kredit Təşkilatı 2007-ci ildə 1,9 
mln. manat (ödəniş əmsalı 105%) icarə haqqı yığılmasını və 
Tərəfdaşlıq Fonduna köçürülməsini təmin etmişdir. Yaponiya 
hökumətinin qrantı və «Tərəfdaşlıq Fondu» hesabına alınmış 
və icarəyə verilmiş ayrı-ayrı texnikaların dəyəri «Aqrarkredit» 
Səhmdar Kredit Təşkilatında aşağıdakı kimi olmuşdur [39, 
187-5]: 
 
Diaqram 4.3 
 
Diaqrama 7. Yaponiya Hökumətinin qrantı və «Tərəfdaşlıq Fondu» 
hesabına alınmış və icarəyə verilmiş  ayrı-ayrı texnikaların 
«Aqrarkredit» Səhmdar Kredit Təşkilatında dəyəri, mln. manat
4,72
3,065
0,285
0,246
0,426
трактор
комбайн
котан
тахылсяпян
саир техн.
 
 179
Yaponiya hökumətinin qrantı və «Tərəfdaşlıq Fondu» 
hesabına alınmış və icarəyə verilmiş ayrı-ayrı texnikaların 
dəyəri «Aqrarkredit» Səhmdar Kredit Təşkilatının filialları üzrə 
aşağıdakı kimi olmuşdur [187-5]: 
 
Diaqram 4.4 
 
«Aqrarkredit» Səhmdar Kredit Təşkilatının kredit portfeli 
10975,4 mln. manat məbləğində və ya ABŞ dolları ekvivalenti 
ilə 12,0 mln. manat məbləğində 3627 kreditdən ibarətdir. 
Bundan əlavə, Kredit Təşkilatı 9177,9 min manat məbləğində 
1100 ədəd icarəyə verilmiş kənd təsərrüfatı texnikasının 
dəyərinin lizinq qaydasında qaytarılan vəsaitlərinin idarə 
edilməsini də həyata keçirir [39]. 
0,299
1,279
0,997
0,307
1,514
0,098
1,446
0,545
0,772
0,091
0,508
0,886
0
0,2
0,4
0,6
0,8
1
1,2
1,4
1,6
Бакы
Бярдя
Эянъя
Газах
Имишл и
Хачмаз
Лянкяран
Салйан
Уъар
Шяки
Шамахы
Нахчыван
Diaqrama 8. Yaponiya Hökumətinin qrantı və «Tərəfdaş lıq Fondu» hesabına alınmış 
və icarəyə verilmiş  ayrı-ayrı texnikaların «Aqrarkredit» Səhmdar Kredit Təşkilatının 
filialları üzrə dəyəri, mln. manat 
 
 180
Beləliklə, yuxarıda qeyd edilənlərdən göründüyü kimi, 
ayrı-ayrı mənbələr hesabına qeyri-bank kredit təşkilatları 
tərəfindən kənd təsərrüfatı sektoruna yönəldilən kredit 
qoyuluşunun həcmi 45 mln. ABŞ dolları məbləğindədir. Digər 
maliyyə qurumları, o cümlədən banklar tərəfindən də kənd 
təsərrüfatı və emal sektoruna yönəldilmiş kredit qoyuluşu 
nəzərə alınmaqla, onun həcmi 100 mln. ABŞ dollarınadək 
məbləği təşkil edir. Odur ki, yuxarıda göstərildiyi kimi, kənd 
təsərrüfatı sektorunun növbəti 5 ildə kreditə olan illik tələ-
batının 160 mln. ABŞ dolları məbləğində olduğu nəzərə 
alınaraq bu sahəyə hər il 165 mln. ABŞ dolları məbləğində 
əlavə vəsaitin yönəldilməsi üçün kənd təsərrüfatı sektoruna 
əlavə Layihələrin və Fondların cəlb olunması ilə yanaşı, həmin 
sektora xidmət edən, depozit şəklində əlavə vəsaitləri cəlb 
etmək imkanına malik olan bankın yaradılmasına ehtiyac 
yaranır. Bununla əlaqədar «Aqrarkredit» Səhmdar Kredit 
Təşkilatının qarşısında duran vəzifələrin yerinə yetirilməsi 
üçün onun regionlarda fəaliyyətinin genişlənməsinə, kənd 
əhalisinə daha keyfiyyətli bank xidmətinin göstərilməsinə, 
gəlirliyinin artırılmasına, korporativ idarəetmə strukturunun 
təkmilləşməsinə, kredit portfelinin əhəmiyyətli şəkildə 
artırılmasına zərurət yaranır. Bu məqsədlə Kredit Təşkilatı öz 
kredit portfelini əhəmiyyətli dərəcədə artırmalı, bunun üçün isə 
sərəncamında olan vəsaitlər yetərli olmadığına görə depozit 
şəklində əlavə vəsaitləri cəlb olunmalıdır. 
Yuxarıda qeyd olunanlar nəzərə alınaraq, eləcə də Kredit 
Təşkilatının digər hökumət proqramlarında da iştirakını təmin 
etmək üçün tam bank lisenziyasının alınmasına ciddi zərurət 
yaranmışdır. 
Kredit Təşkilatı tam bank lisenziyasını əldə etdikdən sonra 
onun gələcəkdə inkişafı ilə paralel olaraq hökumətin dəstəyi ilə 
özəlləşdirilməsinə hazırlıq getməlidir. Belə ki, Azərbaycan 
hökuməti ilə Avropa Komissiyası arasında 2004-cü ildə 
imzalanmış razılaşma protokoluna əsasən Avropa İttifaqı 
 
 181
tərəfindən irəli sürülən təkliflərə görə «Aqrarkredit» Səhmdar 
Kredit Təşkilatının özəlləşdirilməsi prosesinə başlanılması 
üçün aşağıdakılar həyata keçirilməlidir: 
 kredit təşkilatının səhmlərinin 20-25%-nə qədərinin 
kənd təsərrüfatı sahəsində fəaliyyət göstərən özəl 
qurumlara təklif olunması və onlardan birinin nüma-
yəndəsinin Kredit Təşkilatının Müşahidə Şurasında 
təmsil olunması; 
 kredit təşkilatının səhmlərinin (10%-20%-nin) 
Avropa Yenidənqurma və İnkişaf Bankına və Strateji 
investor kimi digər beynəlxalq maliyyə qurumlarına 
təklif edilməsi; 
 qalan 70% səhmlərdən 30%-nin Dövlət payı kimi 
saxlanılması, yerdə qalan hissəsinin isə Azərbaycan 
ictimaiyyətinə (əmək kollektivinə, respublikanın digər 
fiziki və hüquqi şəxslərinə) təklif edilməsi. 
2003-cü ildə «Aqrar Kredit Fondu» «Aqrarkredit» Səhmdar 
Kredit Təşkilatına qoşulduqdan sonra həmin Fonda Avropa 
Birliyinin Layihəsi çərçivəsində texniki yardım göstərmiş 
layihə qrupunun ekspertləri öz fəaliyyətini «Aqrarkredit» 
Səhmdar Kredit Təşkilatında davam etdirmiş, 2005-ci ilin 
sonundan isə Avropa Birliyinin «Aqrarkredit»in özəlləş-
dirilməsinə hazırlıq» Layihəsi üzrə məsləhət qrupu indiyədək 
təşkilata məsləhət xidməti göstərir. 
«Aqrarkredit» Səhmdar Kredit Təşkilatında Mərkəzi Ban-
kın müvafiq qaydalarına əsasın korporativ idarəetmə sistemi 
tətbiq edilir. Kredit Təşkilatının idarəetmə orqanları forma-
laşmış, daxili komitələr, o cümlədən Kredit Komitəsi fəaliyyət 
göstərir. Kredit Təşkilatının Mərkəzi Banka təqdim etdiyi 
hesabatlar Banklar üçün müəyyən olunmuş formatda verilir. 
Kredit təşkilatında risklərin idarə olunması həyata keçirilir, 
daxili nəzarət sistemi tətbiq olunur. Təşkilatda yeni bank 
məlumat informasiya sistemi qurulmuş, bütün maliyyə və 
kredit göstəriciləri şəffaf olaraq informasiya sistemində əks 
 
 182
olunur. Kredit Təşkilatının işçiləri ABTM-nin, təşkilata texniki 
yardım göstərən məsləhətçisinin, eləcə də digər maliyyə 
qurumlarının təşkil etdiyi treninqlərdə iştirak etməklə, öz bilik 
və peşəkarlıq səviyyələrini artırmışlar. Mərkəzi Bankın 
müvafiq normativ aktlarına uyğun olaraq Kredit Təşkilatının 
fəaliyyətinin ayrı-ayrı sahələrini tənzimləyən daxili qaydalar və 
prosedurlar hazırlanmışdır. Kredit Təşkilatının mövcud 
lisenziyası onun regionların inkişafı üçün kənd yerlərində 
fəaliyyətini məhdudlaşdırdığına görə Kredit Təşkilatına tam 
bank lisenziyasının verilməsi məsələsi Beynəlxalq Valyuta 
Fondunun nümayəndələrinə Təşkilatda çalışan AB-nin 
məsləhətçisi tərəfindən inandırılmışdır. 
«Aqrarkredit» Səhmdar Kredit Təşkilatı məcmu kapitalının 
məbləğinə, idarəetmə strukturuna, mövcud şəbəkəsinə, perso-
nalına, menecment informasiya sisteminə malik olduğuna, 
SWIFT AZIPS, XÖKHS sistemlərinin iştirakçısı olduğuna 
görə tam bank lisenziyası ilə işləməyə hazırdır. Aqrar sahədə 
kredit strategiyasını müəyyən etmək məqsədi ilə respublikanın 
aşağıdakı bir sıra regionlarında monitorinq proqramı həyata 
keçirilmişdir: Şamaxı, Şəki, Qazax, Tovuz, Şəmkir, Bərdə, 
Ağcabədi, Xaçmaz, Quba, Masallı, Lənkəran rayonları, Gəncə 
şəhəri və Naxçıvan MR. Xüsusi anketlər vasitəsi ilə 46 nəfər 
arasında sorğu aparılmışdır. Bunlara kənd təsərrüfatı 
məhsulları istehsalçıları, emal və kənddə digər sahibkarlıqla 
məşğul olan şəxslər, habelə Aqrarkreditin Şamaxı, Şəki, Gəncə, 
Qazax, Xaçmaz, Lənkəran və Naxçıvan filiallarının rəhbərləri 
daxil olmuşlar. 
Aparılan təhlil və araşdırmalar göstərir ki, «Aqrarkredit» 
Səhmdar Kredit Təşkilatı ölkədə kənd təsərrüfatına ən çox 
kredit dəstəyi göstərən təsisatlardandır. Belə ənənəvi təsisatın 
mövcudluğu və fəaliyyət səmərəliliyi istehlak kooperasiyasının 
da kredit stimullaşdırılmasına əsaslar yaradır. Bu isə təsisatın 
kredit diversifikasiyası isə ölkənin aqrar sektorunda kooperativ 
hərəkatında əsas təkanverici amillərdən olacaqdır. 
 
 183
4.5. Aqrar kredit təşkilatlarının fəaliyyətinin 
qiymətləndirilməsi 
 
Ümummilli lider Heydər Əliyevin həyata keçirdiyi məqsəd-
yönlü daxili və xarici siyasəti bütün sahələrdə olduğu kimi, 
kənd təsərrüfatında da dinamik inkişafa gətirib çıxarmışdır. Bu 
baxımdan aqrar sektorun, kiçik və orta sahibkarlığın inkişafı 
üçün yaradılmış münbit şərait xüsusi qeyd olunmalıdır. Bu 
sahədə aparılan məqsədyönlü tədbirlərin bu gün də Azərbaycan 
Respublikasının Prezidenti cənab İlham Əliyev tərəfindən 
dönmədən davam etdirilməsi, qısa vaxt ərzində Azərbaycan 
iqtisadiyyatının, o cümlədən kənd təsərrüfatının yüksək templə 
inkişafından xəbər verir. Kənd təsərrüfatı sahəsində qazanılan 
uğurları daha əzəmətli etmək, ölkənin bütün regionlarını, 
sosial-iqtisadi baxımından yüksək səviyyədə inkişaf etdirmək, 
əhalinin güzəranını daha da yaxşılaşdırmaq, yeni iş yerlərinin 
açılmasını, aqrar sektorun inkişafını, kənd təsərrüfatı 
məhsullarının emalının genişləndirilməsini təmin etmək və 
digər tədbirləri həyata keçirmək üçün kənd təsərrüfatı 
sektorunun güclü maliyyə vəsaitinə böyük ehtiyacı vardır. Belə 
ki, Dünya Bankının Azərbaycan hökuməti ilə birgə həyata 
keçirdiyi «Kənd təsərrüfatının inkişafı və kreditləşdirilməsi» 
layihəsi çərçivəsində hazırlanmış «Azərbaycanın kənd təsər-
rüfatı strategiyası üçün investisiya proqramı və maliyyə 
planına» əsasən 2006-2010-cu illərdə respublikada aqrar 
sahənin inkişafına 1329,8 mln. ABŞ dolları məbləğində in-
vestisiya qoyulması əsaslandırılmışdır. Bu məbləğin 800 mln. 
dollardan çoxunun müxtəlif sahələrə kredit kimi verilməsi 
təklif olunur [187-5]. Bu da onu göstərir ki, yaxın 5 ildə 
respublikada aqrar sahənin kreditə olan illik tələbatı 160 mln. 
ABŞ dolları həcmindən az olmamalıdır. 
Kənd yerlərinin kreditləşdirilməsi zamanı kredit təşkilat-
larının qarşısına bir sıra problemlər çıxır ki, bunlar da əsasən 
respublikamızda torpaq bazarının, o cümlədən torpaq hərracını 
həyata keçirən ixtisaslaşdırılmış təşkilatların formalaşması 
 
 184
prosesinin başa çatmaması və bəzi bir sıra rayonlarda və 
kəndlərdə aidiyyəti olan orqanlar tərəfindən fiziki şəxslərin 
torpaq sahələrinə mülkiyyət sənədlərinin bu günədək veril-
məməsidir. Belə bir vəziyyətdə kredit təşkilatları kənd 
yerlərində kreditin təminatı kimi torpaq sahələrini və fərdi 
yaşayış evlərini ipoteka kimi qəbul edə bilmirlər. 
Respublikanın aqrar sektoruna maliyyə-kredit xidməti 
göstərən kredit təşkilatları əsasən aşağıdakılardır: 
 
Cədvəl 4.17 
 
Aqrar sahədə fəaliyyət göstərən kredit təşkilatları 
 
(mln. ABŞ dolları ilə) 
S/
№ 
Bank olmayan Kredit 
Təşkilatlarının adları 
Kredit 
portfel
i 
Respublika üzrə əhatə 
dairəsi 
1. «Cred Aqro» 5,2 18 rayonun ərazisi 
2. «Finka» 10,4 11 rayon və Bakı şəhəri 
3. «Norveç Mikrokredit» 1,6 12 rayon və Bakı şəhəri 
4. «Adra Kredit» 0,9 Naxçıvan MR 
5. «Naxçıvan Mikrokredit» 0,7 Naxçıvan MR 
6. «İnkişaf üçün maliyyə» 0,8 9 rayon və Bakı şəhəri 
7. «Azəri Star» 0,6 11 rayonun ərazisi 
8. «Azər-Kredit» 2,3 6 rayon, Bakı və Gəncə şəhərləri 
9. «İcraçı Kredit Agentliyi» 11,7 6 rayonun ərazisi 
10. «Mikromaliyyə» 2,0 5 rayonun ərazisi 
Cəmi:                                      36,2 
 
Kənd Təsərrüfatının Kreditləşdirilməsi Agentliyinin məlumatları 
əsasında müəllif tərəfindən tərtib edilmişdir. 
 
Cədvəl 4.17-dən göründüyü kimi, kənd təsərrüfatını 
maliyyələşdirən yuxarıda göstərilən kredit təşkilatlarının kredit 
portfelinin həcmi cəmi 36,2 mln. ABŞ dolları məbləğində olsa 
da, onların fəaliyyət sferası bütün respublikanı deyil, onun 
 
 185
yalnız ayrı-ayrı bölgələrini əhatə edir və təbii ki, nə ərazi 
baxımından aqrar sahə tamamilə əhatə olunur, nə də ki sahənin 
kredit ehtiyacının ödənilməsi təmin edilir. Həm də «İcraçı 
Kredit Agentliyi» istisna olunmaqla, bu təşkilatların kredit 
vəsaitlərinin çox az bir hissəsi aqrar yönümlü kredit ehtiyac-
larının ödənilməsinə yönəldilir ki, bu baxımdan da onların 
fəaliyyətinin təhlilinə ehtiyac duyulmur. Burada kredit koope-
rativlərinin də təsisatlandırılması əhəmiyyətlidir. Belə ki, təd-
qiqatlar göstərir ki, bazar münasibətlərinin inkişaf etdiyi indiki 
şəraitdə belə kooperativlər daha optimal stimullaşdırmanı 
həyata keçirirlər. 
Kənd təsərrüfatında fəaliyyət göstərən özəl qurumların 
xüsusi çəkisinin günü-gündən artdığını nəzərə alaraq, onlara 
əlverişli maliyyə-kredit mühitinin yaradılması olduqca vacib 
məsələlərdəndir. Azərbaycanın sosial-iqtisadi inkişafı yeni 
yaranmış sahibkarların fəaliyyətindən və onların əldə etdiyi 
nailiyyətlərdən çox asılıdır. Təsadüfi deyil ki, ölkədə 
sahibkarlığın inkişafını genişləndirmək üçün beynəlxalq 
təşkilatlarla və xarici dövlətlərlə, eyni zamanda BMT-nin 
İnkişaf Proqramı, Beynəlxalq Valyuta Fondu, Dünya Bankı, 
Avropa Birliyinin TACIS proqramı, Yaponiyanın Beynəlxalq 
Əməkdaşlıq Təşkilatı və başqa maliyyə qurumları ilə sıx 
əlaqələr yaradılmışdır [187-5]. 
Araşdırılan çoxsaylı amillər arasında aqrar sahənin inkişafı 
prosesini məhdudlaşdıran on amili daha məqsədəmüvafiq 
hesab etmək olar ki, bunlara da kənd sahibkarları və kredit 
təşkilatlarının yerli rəhbər və mütəxəssisləri daha çox üstünlük 
verirlər: 
1. kənd iqtisadiyyatı subyektlərinin şəxsi maliyyə 
vəsaitlərinin çatışmazlığı - sorğu aparılanların 99%-i; 
2. kənd iqtisadiyyatı subyektlərinin kredit vəsaitlərini 
əldə etmək imkanlarının olmaması (bank kreditlərinin 
yüksək faizlərlə - 10%-dən yüksək olması, Xaçmaz, 
Şəki, Gəncə, Bərdə şəhərlərində kommersiya 
 
 186
banklarının filiallarından kredit almağın müm-
künsüzlüyü) - sorğu aparılanların 91%-i; 
3. borc verilən maliyyə vəsaitlərinin çatışmaması - sorğu 
aparılanların 85%-i; 
4. kənd təsərrüfatında mövcud texnologiyaların köh-
nəliyi və maddi-texniki resursların pis vəziyyətdə 
olması - sorğu aparılanların 76%-i; 
5. kənd iqtisadiyyatına (aqrar bölmənin əmtəə 
istehsalçılarına) dövlət yardımının olmaması - sorğu 
aparılanların 67%-i; 
6. elit toxum sortlarının, cins mal-qaranın, kartofun 
olmaması - sorğu aparılanların 60%-i; 
7. kənddə bazar infrastrukturunun inkişaf etməməsi 
(rayonlarda birjaların və topdansatış bazarlarının 
olmaması) - sorğu aparılanların 55%-i; 
8. kənddə alıcıların tədiyə qabiliyyətinin olmaması 
(topdansatış tədarükçülərinin çoxunun fermerlərdən 
hazır məhsulu - əti, südü, tərəvəzi, meyvəni vaxtında 
almaq imkanlarının olmaması) - sorğu aparılanların 
32%-i; 
9. xarici əmtəə istehsalçıları ilə rəqabətə davam gətir-
məmək - sorğu aparılanların 14%-i;  
10. maddi-texniki resurslar və kənd təsərrüfatı məh-
sullarının qiymətləri arasında tarazlığın gözlənilmə-
məsi (qiymət dispariteti, benzinin, dizel yanacağının, 
elektrik enerjisinin, mineral gübrələrin və s. 
qiymətlərinin yüksək olması) - sorğu aparılanların 
12%-i. 
Aparılan araşdırmalar nəticəsində respublikamızda aqrar 
bölmədə kredit xidmətləri göstərən mövcud təşkilatların 
gələcək fəaliyyət istiqamətlərini, onların marketinq 
strategiyasını formalaşdırmağa kömək edə biləcək aşağıdakı 
tövsiyələri təklif edirik: 
 
 187
 Aqrar kredit təşkilatının marketinq strategiyası. Xarici 
kredit təşkilatlarının praktikasında kredit marketinqi 
istehlakçıya yönəldilmiş qlobal strategiyanın həyata 
keçirilməsi vasitəsidir. Kredit marketinqi aşağıdakı 
vəzifələrin həllinə yönəldilməlidir: 
 kredit xidmətlərinin mövcud və potensial bazarlarının 
müəyyənləşdirilməsi; 
 konkret bazarların seçilməsi və müştərilərin 
ehtiyaclarının müəyyən edilməsi; 
 kredit məhsullarının və xidmətlərinin mövcud və yeni 
növləri üçün uzun və qısamüddətli məqsədlərin 
müəyyən edilməsi; 
 bazarda kredit məhsullarının və xidmətlərinin yeni 
növlərinin tətbiqi və kreditin tətbiqi proqramının 
həyata keçirilməsinə nəzarət. 
Kredit xidmətləri bazarının və onların potensial isteh-
lakçılarının öyrənilməsi üçün kredit təşkilatları tipləşdirmə və 
seqmentləşdirmə kimi marketinq qaydalarından istifadə edirlər. 
Tipləşdirmə istehlakçı qruplarının sosioloji xarakterinə 
görə və eləcə də sosial-iqtisadi və demoqrafik amillər əsasında 
müəyyən edilməsini nəzərdə tutur. Tipləşdirmənin vasitələri 
kimi gəlirlərin və istehlakın differensial balansının təhlili və 
panel tədqiqatından istifadə olunur. 
Bazar seqmentləşdirikməsi bazarın ayrı-ayrı sahələrə 
bölünməsini nəzərdə tutur ki, bunlar da həm istehlakçının 
tələbinin spesifikliyi, həm də təklifin spesifikliyi ilə xarakterizə 
olunur. Seqmentləşdirmənin məqsədi ayrı-ayrı istehlakçı qrup-
larının konkret xidmət növünə münasibətini müəyyən edir. 
Bazarın seqmentlərə bölünməsinə xitabən kredit təşkilatları 
mövcud və potensial bazarların istehlakçılarına müvafiq olaraq 
xidmətlər təklifini tənzimləmək imkanı əldə edirlər və 
uzunmüddətli bazar strategiyasını hazırlayırlar. 
 
 188
Aqrar sahədə kredit təşkilatının strategiyasının əsasları. 
Aqrar sahədə kredit təşkilatının strategiyasının əsaslarını, 
zənnimizcə, aşağıdakı kimi formalaşdırmaq mümkündür: 
 əsas istiqamətin kredit portfelinin inkişafının, artı-
mının, keyfiyyətinin və müxtəlifliyinin təmin 
olunmasına yönəldilməsi; 
 kredit təşkilatının marketinq strategiyasının hazırlan-
ması və əhəmiyyətli dərəcədə inkişaf etdirilməsi; 
 kredit məhsullarının qiymətinin idarə olunması 
prosedurunun və səmərəli nəzarətin hazırlanması; 
 yüksək ixtisaslı və səriştəli kadr resurslarının 
hazırlanması və inkişaf etdirilməsi (təhsil, siyasət və 
prosedurlar); 
 güclü müştəri münasibətləri şəbəkəsinin inkişaf 
etdirilməsi; 
 risklərin idarə edilməsi xidmətinin yaradılması; 
 xarici maliyyə institutları ilə münasibətlərin 
genişləndirilməsi. 
Aqrar kredit təşkilatının fəaliyyətinin əsas məqsədi - Azər-
baycan kəndinin iqtisadiyyatı üçün etibarlı, sabit və keyfiyyətli 
kredit xidmətini təmin edən bir təşkilat kimi bərqərar olmaqdır. 
Aqrar kredit təşkilatının fəaliyyətinin məqsədi Azərbaycan 
kəndinin iqtisadiyyatının iqtisadi inkişafı prosesinə hərtərəfli 
kömək göstərməkdən ibarət olmalıdır. Bu məqsədlə o, hər bir 
müştəriyə ən müasir kredit məhsullarının və xidmətlərinin tam 
kompleksini təqdim etməlidir. Təşkilat Azərbaycan Respub-
likasının qanunvericiliyinə ciddi riayət etməklə fəaliyyətini 
təşkil etməli, bütün müştərilərini - həm korporativ və həm də 
fərdi - yüksək səviyyəli kredit xidməti almaqda əmin etməli, 
daim öz müştəriləri və tərəf-müqabilləri qarşısında götürdüyü 
bütün öhdəliklərin yerinə yetirilməsini təmin etməlidir. O öz 
fəaliyyətini qarşılıqlı inam əsasında qurmalıdır ki, bunun da 
kökündə qarşılıqlı anlaşma və strateji əməkdaşlığın inkişafı 
durur. 
 
 189
Təşkilat professionallar komandası formalaşdırmalı, 
fasiləsiz olaraq ixtisasartırmaya, təşəbbüskarlığa, sosial 
müdafiəyə və kooperativ dəyərlərə sadiqlik barədə qayğı 
göstərməlidir. 
Kredit təşkilatı mövcud kredit texnologiyasının daim 
təkmilləşdirilməsinə çalışmalıdır. Bu zaman o, qısa müddət 
ərzində müvəffəqiyyət əldə etməyi və tez bir zamanda 
varlanmağı qarşısına məqsəd qoymamalı, həmişə uzunmüddətli 
qarşılıqlı səmərəli münasibətlərə üstünlük verməlidir. 
Təşkilat Azərbaycan kəndinin inkişafı, ona dəstək verilməsi, 
investisiya xidməti göstərilməsi üçün kənd iqtisadiyyatının 
spesifik xüsusiyyətlərini nəzərə almaqla, əldə etdiyi təcrübə və 
biliyi fəal və ardıcıl olaraq istifadə etmək əzmində olmalıdır. 
Marketinq - kredit təşkilatının işində idarəetmə, maliy-
yələşdirmə və texnoloji tərəqqi ilə yanaşı, müvəffəqiyyətin ən 
strateji amillərindən birinə çevrilməlidir. 
Təşkilatda müvəffəqiyyətlə fəaliyyət göstərən marketinq 
sistemi aşağıdakı elementləri özündə birləşdirməlidir [39, 40]: 
 kredit məhsulları (xidmətləri); 
 satış; 
 bazar; 
 qiymətlər; 
 irəliləyiş. 
Kredit sferasında marketinqin spesifikliyi onunla müəyyən 
olunur ki, təşkilat, xidmət sferasında fəaliyyət göstərmiş olsun. 
Məzmununa görə kredit məhsulu - təşkilatın aktiv və passiv 
əməliyyatlar üzrə kompleks xidmətlər məcmusudur. Bazarın və 
təşkilatın daxili imkanlarının tədqiq edilməsi təşkilata, onun 
rəqabətdəki üstünlüklərinin, yəni maddi və qeyri-maddi 
aktivlərinin və ona rəqiblərini qabaqlamağa imkan verən 
strateji cəhətdən vacib fəaliyyət dairəsinin müəyyən edilməsinə 
imkan verəcəkdir. Praktikada təşkilatın rəqabətdəki 
üstünlükləri müxtəlif formalarda ola bilərlər: təşkilatın imici; 
göstərilən xidmətlərin yüksək səviyyəsi; lisenziyanın olması; 
 
 190
sabit müştəri dairəsi; müxbir şəbəkəsi; hesablaşmalar sistemi 
və göstərilən xidmətlərin çoxluğu; filial şəbəkəsinin möv-
cudluğu və bu şəbəkənin genişləndirilməsi perspektivləri; 
fəaliyyətdə olan reklam; işçilərin professionallığı, yüksək 
səviyyəli menecment, toplanmış iş təcrübəsi və s. 
Aqrar kredit təşkilatının marketinq strategiyasının 
inkişafının məqsədləri aşağıdakılardan ibarət olmalıdır [98, 99, 
117]: 
 təşkilatın fəaliyyətinin Azərbaycan kəndinin məh-
sullarına və aqrar bazarın tələblərinə istiqamətlənməsi 
və uyğunlaşması; 
 müştərilərin tələbatının təmin edilməsi (kənd 
iqtisadiyyatının və aqrar bazarın bütün xüsusiy-
yətlərinin anlaşılmasının təmin olunması); 
 digər rəqib kredit təşkilatları üzərində üstünlüyə nail 
olmaq hesabına kredit məhsullarının satışının 
artırılmasının təmin edilməsi; 
 kredit təşkilatının potensialından səmərəli istifadə 
etmək hesabına yeni kredit məhsullarının hazırlan-
masına və istehsalına çəkilən xərclərin azaldılması; 
 təşkilatın özü üçün nəzərdə tutduğu gəlir göstə-
ricilərinə nail olunması; 
 təşkilatın özünün bütün filial və şöbələrinin fəaliy-
yətində marketinq konsepsiyasının tətbiqi. 
Kredit təşkilatının marketinq strategiyasının məqsədlərinə 
nail olunması aşağıdakı vəzifələrin icrası ilə təmin olunur [46, 
47, 82]: 
 marketinq informasiya sisteminin təşkili və həyata 
keçirilməsi; 
 perspektivli satış bazarlarını, kənddə tələblə təklifin 
dinamikasını və spesifikasını, aqrar məhsulları 
müəyyən edib tədqiq etməklə marketinq tədqiqatların 
aparılması, eləcə də öz imkanlarının mövcud 
vəziyyətinin tədqiq edilməsi; 
 
 191
 təşkilatın öz kredit məhsullarının hər bir növü üzrə 
proqnoz və cari planların işlənib hazırlanması; 
 marketinq tədqiqatlarının nəticələrini nəzərə almaqla 
kredit məhsullarının təkmilləşdirilməsi; 
 kreditləşdirmə sisteminin təkmilləşdirilməsi üzrə 
tövsiyələrin işlənib hazırlanması; 
 kredit təşkilatının firma stilində işinin təşkilinə nail 
olmaq; 
 kredit təşkilatının reklamı üzrə işin təşkili; 
 hər bir kredit məhsulları və xidmətləri üzrə tövsiyə 
xarakterli proqram strategiyasının işlənib 
hazırlanması; 
 kredit təşkilatının marketinq nəzarətinin təşkili və 
həyata keçirilməsi; 
 kredit təşkilatının əməkdaşları üçün marketinqin 
əsasları üzrə məlumatlandırma tədris tədbirlərinin 
təşkili. 
Kredit təşkilatının yuxarıda göstərilən tövsiyələrə uyğun 
marketinq strategiyası proqramının inkişafının təmin olunması 
üçün onun tərkibində Azərbaycanın kredit bazarının tədqiqi və 
marketinqin proqnozlaşdırılması, ehtiyatların öyrənilməsi və 
kredit məhsullarının və xidmətlərinin çeşidinin planlaşdırılması, 
inkişaf və reklamın təşkili məsələləri ilə məşğul olan marketinq 
qurumunun yaradılması məqsədəmüvafiq hesab edilir. 
Aqrar kredit təşkilatının qiymət siyasəti. Əməliyyatların 
rentabelliyi və bazar şəraitinin qiymətləndirilməsindən çıxış 
edərək, faiz və tarif siyasətinin yürüdülməsi, satılan məh-
sulların və göstərilən xidmətlərin böyük həcmdə olması ayrı-
ayrı əməliyyatların maya dəyərini aşağı salır və bununla da 
kredit təşkilatının müştəriləri üçün daha rəqabətqabiliyyətli 
qiymətləri təmin edir. 
Kredit təşkilatının qiymət siyasəti həm regionlar arasındakı 
fərqləri, həm də əsas müştəri kateqoriyaları ilə aparılan 
əməliyyatların xüsusiyyətlərini əks etdirməlidir. Kompleks 
 
 192
xidmət göstərən zaman kredit təşkilatı ümumi maliyyə 
nəticələrinə görə müştəri ilə qarşılıqlı fəaliyyətin səmərəliliyini 
nəzərə almalıdır. Azərbaycan kəndinin iqtisadiyyatının spe-
sifikliyini nəzərə almaqla, kredit təşkilatının sosial yönümlü 
faiz siyasəti aparması, onun kənddə böyük nüfuz qazanması və 
bu əsasda geniş əhatəli müştəri şəbəkəsi yaratmaqla, təşkilatın 
öz məqsədlərinə nail olması, yəni Azərbaycan kəndinin 
iqtisadiyyatı üçün etibarlı, sabit və keyfiyyətli kredit xidmətini 
təmin edən bir təşkilat kimi bərqərar olması, kənd 
iqtisadiyyatının iqtisadi inkişafı prosesinə hərtərəfli kömək 
göstərməsi ilə nəticələnəcəkdir. 
 
 193
V FƏSİL 
 
KREDİT KOOPERATİVLƏRİNİN 
TƏSİSATLANDIRILMASININ ZƏRURİLİYİ  
VƏ İNKİŞAF MEYLLƏRİ 
 
 
5.1. Kredit kooperasiyasının mahiyyəti və spesifik 
xüsusiyyətləri 
 
Bazar münasibətlərinin inkişafının indiki mərhələsində 
əmtəə istehsalçılarının maliyyə vəziyyətinin yaxşılaşdırıl-
masına, onların fəaliyyət səmərəliliyinin artırılmasına əlverişli 
şərait yaradan kredit kooperativlərinin mahiyyəti və 
funksionallığını əks etdirən tədqiqatlar xüsusi maraq doğurur. 
İnkişaf etməkdə olan bu kooperativ təsisat forması çevikliyi və 
bazar tələbliyi ilə daha üstün mövqedə dayanır. Kredit 
kooperativi maliyyə təsisatının bir tipi olmaqla, banklar və 
başqa kredit təşkilatlarından fərqli əhatə arealına malikdir. 
İstehlak kooperativlərinə aid edilən, bir neçə fiziki və ya 
hüquqi şəxsin birgə funksiyaları yerinə yetirməsi üçün özü-
özünü idarə edən qeyri-kommersiya birliyi kimi kredit 
kooperasiyası öz iştirakçılarının pul vəsaitlərini qarşılıqlı kredit 
vermə üçün akkumulyasiya edir. Bir qayda olaraq, kredit 
kooperasiyası daha çox mənfəət əldə etməyə deyil, öz 
üzvlərinin və ya iştirakçılarının işinin səmərəsini artırmağı 
nəzərdə tutur. Kredit kooperasiyasının başlıca məqsədi onun öz 
mənfəətini deyil, kooperativ üzvlərinin, yəni əmtəə istehsal-
çılarının, həmin kooperativi yaratmış payçıların mənfəətini 
maksimum həddə çatdırmaqdan ibarətdir [82, 83, 92]. 
Kredit kooperativlərinin xırda əmtəə istehsalçıları üçün 
cəlbediciliyi əsasən onun idarə edilməsinin demokratik 
formasından, birgə məsuliyyətdən və kapital qoyuluşunun 
qarşılıqlı sərfəli şərtlərindən irəli gəlir. Qeyd edək ki, kredit 
kooperativi bankları əvəz etmir və maliyyə bazarında mövcud 
 
 194
olan boşluqları doldurur. Kredit kooperativləri mülkiyyətçilər 
tərəfindən özlərini müvafiq zəruri xidmətlərlə təmin etmək 
üçün könüllülük əsasında yaradılır. Maliyyə sahəsində qeyri-
kommersiya qaydasında fəaliyyət göstərən kredit koope-
rativləri səhmdar cəmiyyətindən fərqli olaraq öz gəlirini 
maksimum həddə çatdırmağa çalışmır. Adətən həmin gəlir 
aşağı faiz dərəcəsi səbəbindən məhdudlaşır. 
Kredit kooperativləri öz üzvlərinə pul resurslarının 
cəmləşdirilməsi hesabına xeyli kömək edir, qarşılıqlı zəmanət 
əsasında fəaliyyət göstərir. Kredit üzvlüyü kooperativ üzvlərinə 
borc verir, üzvlərdən əmanətlər qəbul edərək saxlayır. Qeyd 
olunmalıdır ki, bəzi keçid iqtisadiyyatlı ölkələrdə kredit 
birliklərinin öz üzvlərindən əmanət qəbul etməsinin hüquqi 
bazası formalaşma mərhələsindədir. Onlar müvəqqəti sərbəst 
pul vəsaitlərini banklarda depozit kimi yerləşdirir, kooperativ 
üzvlərinə maliyyə-təsərrüfat məsələlərinə, xarici iqtisadi və 
başqa fəaliyyət növlərinə dair məsləhətlər verir. Bu məqsədlə 
kooperativin üzvləri üçün seminarlar keçirir, onların öyrə-
dilməsi üçün başqa formalardan istifadə edir [92, 98]. 
Kredit kooperativlərində üzvlüyün səciyyəvi cəhəti ondan 
ibarətdir ki, onun üzvləri kooperativə qoyduqları sərmayədən 
mənfəət əldə etməyə deyil, öz fəaliyyəti hesabına əlavə xalis 
gəlir əldə etməyə imkan verən xidmətlərdən istifadə etməyə 
çalışırlar. Kredit kooperativinin tədiyə qabiliyyətli olmasını 
təmin edən mühüm amil vəsait ehtiyatı yaratmaqla onun 
maliyyə sabitliyini saxlamaqdır. Tədqiqatlar göstərir ki, kredit 
kooperativində ehtiyatların toplanmasının ən səmərəli vasitəsi 
payçıların məqsədli üzvlük haqları və sahibkarlıq fəaliy-
yətindən əldə edilən xalis mənfəətdir. Kooperasiya mahiy-
yətinə görə vəsaitlərin daha səmərəli istifadəsini nəzərdə tutur. 
Belə ki, kredit kooperativləri öz payçılarının məsrəflərinə 
qənaət etməklə əlavə gəlir əldə etmək imkanı yaradır [83, 98]. 
Kredit kooperasiyası qurumlarının (birliklər, ittifaqlar və 
s.) vəzifələrindən biri ticarət vasitəçilərinin, eləcə də kooperativ 
 
 195
mənfəətini mənimsəyən xüsusi sahibkarların diktəsini 
məhdudlaşdırmaqdır [93, 108, 115]. 
Bazar şəraitində kredit kooperativləri öz mövcudluğu 
naminə riskə gedərək sahibkarlıq strukturu kimi fəaliyyət 
göstərməli və mənfəət əldə etməyə çalışmalıdır. Başqa sözlə, 
kənd təsərrüfatında kredit kooperativləri kommersiya 
funksiyasını yerinə yetirmək məcburiyyəti qarşısında qalırlar. 
Onların əldə etdiyi mənfəət hüquqi şəxs kimi kooperativə 
deyil, onun payçı üzvləri olan kənd təsərrüfatı istehsalçılarına 
məxsusdur. Kredit kooperativləri sosial ədalət ideyası 
daşıyıcılarıdır. Burada əldə edilən gəlir kapitalın həcminə görə 
deyil, əməyə görə bölünür. Kənd kredit kooperativləri öz 
fəaliyyətini kooperasiya prinsipləri əsasında öz nizam-
naməsində müvafiq qaydada qurur [93, 161]. 
Kooperasiya formalarının ümumi cəhəti ondan ibarətdir ki, 
onlar payçıların sərmayə qoyduğu kapitala görə daha çox 
mənfəət əldə etməyə çalışmaqla payçı üzvlərin fəaliyyətini 
maddi cəhətdən mümkün qədər çox maraqlandırmalıdır. 
Kooperativlərin sosial təbiəti, öz fəaliyyətində rəhbər tutduğu 
kooperativ prinsiplər onları kommersiya strukturlarından 
əhəmiyyətli dərəcədə fərqləndirir. Odur ki, kredit koope-
rativləri adətən xalis kommersiya strukturu hesab edilmir. 
Kredit kooperativləri kreditvermə funksiyalarından əlavə 
öz üzvləri üçün hüquq və mühasibat məsələlərinə dair 
məsləhətlər verir, onları öyrədir. Kredit kooperativlərinin 
üstünlükləri, ilk növbədə onların yaradılması və fəaliyyəti üçün 
müəyyən edilmiş əsas prinsiplərlə bağlıdır [108, 161]: 
 üzvlüyün könüllü olması; 
 üzvlərin qarşılıqlı yardımı və onların iqtisadi səmə-
rəsinin təmin edilməsi; 
 kooperativin mənfəətinin və zərərlərinin üzvlər 
arasında onların əməkdə şəxsi iştirakı və ya koope-
rativin təsərrüfat fəaliyyətində iştirakı nəzərə 
alınmaqla bölüşdürülməsi; 
 
 196
 kooperativin üzvləri olmayan şəxslərin fəaliyyətin 
idarə edilməsində iştirakının məhdudlaşdırılması; 
 üzvlərin əlavə pay haqlarına və assosiasiya edilmiş 
üzvlərin pay haqlarına görə dividendlərin məh-
dudlaşdırılması; 
 kooperativin fəaliyyətinin idarə edilməsində koope-
ratorların bərabər iştirakı; 
 kooperativin fəaliyyəti barədə informasiyanın 
kooperativin bütün üzvləri üçün əlyetərli olması. 
Kooperativlər müvafiq prinsipləri qəbul edən və onların 
fəaliyyətinin həyata keçirilməsi üçün əsas qaydaları müəyyən 
edən qanunlar əsasında yaradılır və fəaliyyət göstərir. Bu 
fəaliyyət təsərrüfat ortaqlıqlarının və cəmiyyətlərinin 
fəaliyyətindən əhəmiyyətli dərəcədə fərqlənir. Ona görə də son 
illərdə bütün əmtəə istehsalçıları kooperasiyaya daha çox 
diqqət yetirir, onu iqtisadi və sosial effektivliyin artırılması 
üçün bir imkan hesab edirlər [160]. 
Kredit kooperasiyasının inkişafının təhlili göstərir ki, onlar 
bazar münasibətləri şəraitində yalnız o halda inamla fəaliyyət 
göstərə bilər ki, onlar maliyyə bazarının tamhüquqlu 
iştirakçılarına çevrilsinlər. Başqa sözlə, həmin kooperativlər 
həm kommersiya, həm də qeyri-kommersiya fəaliyyət növləri 
ilə məşğul olsunlar. Onların fəaliyyətinin səmərəliliyi 
kommersiya banklarına xas olan bəzi funksiyaları yerinə 
yetirməsindən, o cümlədən müxtəlif növ kreditlər verilməsi, 
əmanət əməliyyatları və başqa fəaliyyətlə məşğul olmasından 
asılıdır. Kredit kooperativləri müasir texnika və texnolo-
giyalara malik olmalı, müştərilərin tələbatına uyğunlaşmalıdır. 
Mövcud reallıqlar göstərir ki, ümumilikdə kooperativ sahib-
karlıq fəaliyyətindən imtina etməməlidir. Bununla belə, əldə 
edilən mənfəətdən kooperativin üzvlərinin, onun payçılarının 
mənafeyi üçün istifadə edilməlidir. 
Kooperasiyanın iqtisadi və sosial səmərəsinin artırılması 
problemlərinin həllində ən üstün istiqamətlər bu sahədə iqtisadi 
 
 197
münasibətlərin dövlət tərəfindən tənzimlənməsi, kooperativ 
müəssisələrin səmərəli fəaliyyətinə şərait yaradan normativ-
hüquqi bazanın təmin edilməsi, qiymətlərin səviyyəsinin 
sabitləşdirilməsi, qiymətlərə və vergilərə nəzarət edilməsi, 
aqrar-sənaye kompleksinin maliyyə-kredit baxımından dəstək-
lənməsi məsələləridir. Kredit kooperasiyasının təşəkkülü 
mərhələsində dövlət onu bazarın kortəbii təsirindən qoruma 
istiqamətində təsirli tədbirlər görməli və həmin tədbirlər 
kompleks xarakterli olmalıdır. Kredit kooperativlərinin 
maliyyə sabitliyini təmin etmək üçün kifayət qədər xüsusi 
kapital toplanmasına və əhalinin pul vəsaitlərini cəlb etmək 
mexanizminin tənzimlənməsinə şərait yaradılmalıdır. Koope-
rativ müəssisələrinin maliyyə vəziyyətinin yaxşılaşdırılması 
iqtisadiyyatın sabitləşməsindən, borclar probleminin həllindən, 
eləcə də kooperativlərə büdcə dəstəyinin və onların bazar 
gəlirlərinin artmasını təmin edən bir sıra tədbirlər 
görülməsindən asılıdır. Kooperativlərin dövlətdən kommersiya 
və özəl müəssisələrlə müqayisədə daha sanballı dəstək almağa 
ehtiyacı vardır. Dövlət dəstəyi vergitutma və kreditvermə 
məsələlərində güzəştlər tətbiq edilməsində, informasiya 
təminatında ifadə edilə bilər. Son nəticədə bu dəstək kənd 
təsərrüfatı əmtəə istehsalçılarının mövqeyini möhkəmlətməyə 
şərait yaradacaqdır. 
Kredit kooperativlərinin rolu və əhəmiyyəti ilə bağlı 
məsələləri təhlil edərkən bu istiqamətdə əvvələr mövcud olmuş 
təcrübəyə və nəzəri mülahizələrə də baxış keçirmək vacibdir. 
Bu baxış həm də kredit kooperativlərinin genişləndirilməsi və 
inkişaf etdirilməsi baxımından da əhəmiyyətlidir. Belə ki, 
kredit təyinatlı kooperativ institutu tarixən mövcud olmuşdur. 
XIX əsrin ortalarında Almaniyada öz prinsiplərinə görə bir-
birindən əhəmiyyətli dərəcədə fərqlənən kooperativ kredit 
strukturlarının iki tipi fəaliyyət göstərirdi. Birinci qrupa aid 
olan kredit kooperativləri kənd kredit kooperativlərinin banisi 
V.F.Rayffazen tərəfindən təşkil edilmişdi. İkinci qrupa aid 
 
 198
edilən kooperativlərin banisi onun müasiri və həmvətəni 
Q.Şultse-Deliç idi. [148]. Kredit kooperasiyasının bu müəllif-
lərinin kooperativ kredit qurumlarının təşkil edilməsi üçün 
tətbiq etdikləri prinsiplər müvafiq mənbələrdən göründüyü 
kimi, bir-birinə zidd idi. Onların əsas prinsipial fərqləri kredit 
kooperativlərinin kommersiya və qeyri-kommersiya xarakterli 
olması məsələsi ilə bağlıdır. Belə ki, Rayffazenin prinsipləri 
pay kapitalının inkar edilməsinə, kooperativlərin işinin 
lokallaşdırılmasına, bütün seçkili vəzifəli şəxslərin əməyinin 
təmənnasız olmasına, kooperativ üzvünün eyni vaxtda bir neçə 
kooperativdə iştirak etməsinə qadağan qoyulmasına əsaslanırdı. 
Q.Şultse-Deliç pay kapitalının xeyriyyəçilik fəaliyyətindən 
əldə edilən vəsaitlərlə əvəz edilməsi barədə fərqli prinsiplər 
təklif edirdi. Maraqlıdır ki, Q.Şultse-Deliç pay kapitalına 
əsaslanmayan ortaqlığın qanunvericilik yolu ilə ləğv 
edilməsinə nail olmuşdu [81, 130, 160]. 
Transformasiya prosesləri davam edən ölkələrin əksəriyyəti 
dilemma qarşısında qalmışdır: ya paylar iri olmalı və kredit 
kəndli üçün əlçatmaz olmalı, ya da paylar xırda olmalı və 
kooperativ dövlətdən, hüquqi və fiziki şəxslərdən (xeyriyyəçilik 
və ya başqa şəkildə) kömək almalıdır. Sosial ədalət 
prinsiplərinə yaxınlıq baxımından Rayffazenin yanaşması bir 
sıra keçid ölkələri üçün vacib və aktualdır. Çünki bu yanaşma 
bir sıra sosial məsələlərin həlli nəticəsində təbəqələşməyə qarşı 
əks qüvvə kimi çıxış edir. 
Q.Şultse-Deliçin xalq bankları səhmdar kommersiya bank-
larına çevrilərək kreditlərin üçdə bir hissəsinə qədərini öz 
resursları hesabına vermək imkanını təmin edən dərəcədə 
kapital toplamaqla Almaniyada kooperativ hərəkatı ilə 
əlaqəsini itirmişdir. Bu qurumlar xalis maliyyə strukturuna 
çevrilmiş və hazırda kommersiya istiqamətli fəaliyyət göstərir 
[155]. 
«Rayffazen hərəkatı» XIX əsrin axırlarında ABŞ-da, 
Avropada və Rusiyada geniş yayılmışdır. Həmin kredit 
 
 199
kooperativləri həm iqtisadi, həm də etik prinsipləri nəzərə 
alırdı. Rusiyada «Rayffazen kooperativləri» qeyri-kommersiya 
strukturları kimi çıxış edən ssuda-əmanət ortaqlıqları şəklində 
yaranmışdır. Bu kooperativlərin səciyyəvi prinsipləri kimi, 
onların yalnız öz üzvlərinə kredit verməsi, apardıqları 
əməliyyatların əsasən ssuda və əmanətlərlə bağlı olması, 
verilən ssudanın müddətinin əmanətin müddətindən artıqlığı, 
kredit verilməsi üçün girov təminatının tələb olunmaması və s. 
qeyd edilə bilər. Lakin reallıq bu prinsiplərlə uzun müddət 
işləməyin qeyri-mümkünlüyünü göstərdi. Belə ki, ssuda-
əmanət kooperativlərinin fəaliyyətinin bu qaydası kreditlərin 
qaytarılmaması faktlarının kütləvi hal almasına və nəticə 
etibarilə həmin kooperativlərin müflisləşməsinə gətirib 
çıxarmışdır [119, 110, 119]. 
XIX əsrin sonunda Azərbaycanda və Rusiya imperiyasına 
daxil olan bir çox ölkələrdə kredit ortaqlıqlarının payçılığa 
əsaslanmayan fəaliyyət prinsipi kəndlilər üçün daha məqbul 
idi. Pay kapitalının olmaması vəsait mənbələri axtarmaq 
zərurətinə səbəb olurdu. Son nəticədə belə bir mənbə kənardan 
verilən borclar şəklində tapılırdı. Məsələnin belə həll edilməsi 
kredit ortaqlıqlarının fəaliyyət sahəsini xeyli genişləndirir və 
onların daha çox kommersiya xarakteri daşımasına səbəb 
olurdu.  
Rusiya imperiyasında 1895-ci ildə qəbul edilmiş «Kiçik 
kreditin təsis edilməsi haqqında Əsasnamə» kredit ortaq-
lıqlarına kəndliləri maddi-texniki resurslarla təchiz etmək və 
onların məhsullarını satmaq, eləcə də girov əməliyyatları 
aparmaq və uzunmüddətli kreditlər vermək imkanı yaradırdı 
[119]. Kredit ortaqlıqlarının fəaliyyətinin diversifikasiyası və 
onların fəaliyyətinin əsasən bazar xarakteri daşıması onların 
həyat qabiliyyətini artırırdı. Müxtəlif dövrlərdə dövlət maliyyə 
dəstəyinin kredit kooperasiyasının inkişafında çox müsbət rol 
oynaması barədə çoxsaylı faktlar vardır. Belə ki, bir sıra 
hallarda vəsaitlərin əsas hissəsini ayrı-ayrı şəxslərin müvəqqəti 
 
 200
sərbəst resursları təşkil edirdi. Kredit birlikləri öz üzvlərinə 
maliyyə yardımı göstərməklə bərabər, ona üzv olan 
kooperativlərin sifarişlərini yerinə yetirərək kənd təsərrüfatı 
alətləri, maşınlar və mallar tədarük edir, onları satırdı. Birliklər 
kommersiya fəaliyyəti ilə məşğul olur, özləri qiymətli kağızlar 
buraxır, fond bazarında keçirilən hərraclarda, o cümlədən 
dövlət qiymətli kağızları ilə bağlı əməliyyatlarda iştirak edir, 
kooperativləri maliyyələşdirmək üçün ən müxtəlif mənbələrdən 
alınan borc resurslarından istifadə edirdilər. Əhalinin kredit 
resurslarına tələbatı kredit kooperasiyasının inkişafına stimul 
yaradır, bir müddətdən sonra bu kooperasiya möhkəmlənirdi. 
Rusiya imperiyasında kooperativ birliklər və daha iri maliyyə 
qurumları yaradılmasına başlanması bir çox yerlərdə, o 
cümlədən Azərbaycanda da öz təsirini göstərirdi. 
Kredit kooperasiyasının inkişaf təcrübəsi göstərir ki, həm 
kommersiya, həm də qeyri-kommersiya funksiyalarını yerinə 
yetirən qarışıq tipli kooperativlərin mövcud olması özünü 
doğruldur. Kredit kooperativlərinin fəaliyyəti üçün yaradılmış 
və sınaqdan çıxarılmış mexanizm mərkəzləşdirilmiş 
iqtisadiyyat dövründə istifadəsiz qaldı. Buna baxmayaraq, 
həmin mexanizm müasir şəraitdə də öz aktuallığını itirmə-
mişdir. Kredit kooperativlərinin dirçəldilməsi üçün əvvəllər 
toplanmış təcrübədən istifadə etməklə mövcud imkanları aşkar 
etmək lazımdır. O cümlədən, nəzərə alınmalıdır ki, kredit 
kooperativi xüsusi tipli bir təşkilatdır; o, bir tərəfdən sosial 
funksiyaları yerinə yetirən kommersiya təşkilatıdır və digər 
tərəfdən bazar iqtisadiyyatına xas olan sərt rəqabət şəraitindən 
irəli gəlir; kredit kooperasiyasının ən səmərəli inkişafı yalnız 
çoxsəviyyəli kənd kredit kooperativləri sisteminin qurulması və 
cəmiyyətin maliyyə sisteminin ayrılmaz tərkib hissəsinə 
çevrilməsi şərti ilə mümkündür, kredit kooperasiyası əhalinin 
nisbətən aztəminatlı təbəqələrinə xidmət edir, buna görə də 
dövlət kredit kooperativlərinə münasibətdə mülayim vergi 
siyasətindən istifadə etməlidir; kooperativ öz mövcudluğunu 
 
 201
təmin üçün rəqabətqabiliyyətli olmalı, yəni mənfəət əldə 
etməli, bank ilə müqayisədə daha ucuz xidmətlər göstərməli, 
innovasiya texnologiyalarından istifadə etməli, müasir 
texnikaya malik olmalıdır. 
 
 
5.2. Kredit kooperasiyasının təşkilati-iqtisadi aspektləri 
 
Kredit kooperativinin beynəlxalq təcrübədə daha geniş 
yayılmış təşkilati strukturu aşağıdakı elementlərdən ibarətdir: 
 kooperativin üzvləri, kooperativin ümumi yığıncağı; 
 kooperativin İdarə Heyəti; 
 İcraçı direktor; 
 əməkdaşlar ştatı; 
 Müşahidə və Kredit Komitəsi. 
Əsasən kənd yerlərində yaradılan kredit kooperativlərinin 
təşkilati strukturu formalaşma mərhələsindədir. Formalaşma 
mərhələsinin sistemli dəstəklənməsində məsləhət xidmətinin 
imkanlarından get-gedə daha çox istifadə olunur. Bu baxımdan 
«Azərbaycanda kredit birliklərinin təşkili və fəaliyyəti barədə 
məsləhət» (2000-ci il) sənədi xüsusi diqqətə layiqdir. Kredit 
birliyinin ən yüksək qurumu Ali Şuradır. Bütün üzvləri 
birləşdirən Şura 2 il müddətinə İdarə Heyətinin, Kredit və 
Müşahidə komitələrinin üzvlərini seçir. Təşkilatın illik maliyyə 
vəziyyətinə dair hesabatları, bank və üzvlər üçün qeyri-maliyyə 
siyasətini, mənfəətin bölüşdürülməsi və zərərin örtülməsi 
haqqında qərarları təsdiq edir. Ali Şura ən azı üç nəfərdən 
ibarət olan müşahidə və kredit komitələrini seçir. Müşahidə 
Komitəsinin üzvləri Ali Şurada səs çoxluğu ilə seçilir və 
gördükləri işin nəticəsinə görə əmək haqqı alırlar. Müşahidə 
komitəsinin üzvləri Kredit Komitəsinin və İdarə Heyətinin 
üzvü ola bilməzlər. Kredit Komitəsinin üzvləri kredit almaq 
məqsədi ilə müraciət edən şəxs haqqında məlumat toplayır. 
Kredit Komitəsi kredit almaq istəyən barəsində hərtərəfli 
yoxlamalar keçirə bilər. Kredit Birliyinin əsas icra orqanı İdarə 
 
 202
Heyətidir. İdarə Heyəti birliyin bütün işlərində iştirak edir və 
fəaliyyəti Ali Şura tərəfindən təsdiq edilmiş Nizamnamə və 
qaydalarla tənzimlənir. İdarə Heyətinə direktor, müavin, 
xəzinədar və mühasib daxildir. Onların əmək haqqı fəaliy-
yətinin nəticələrinə görə, başqa sözlə, birliyin maliyyə 
əməliyyatları sayəsində ödənilir. İdarə Heyəti Ali Şuranın, 
Müşahidə və Kredit komitələrinin qərarlarını həyata keçirir. O 
cümlədən, Ali Şuranın iclaslarının gündəliyini, Müşahidə 
Komitəsində müzakirə olunacaq məsələlərlə əlaqədar sənədləri 
hazırlayır; müvafiq məsələlər üzrə Ali Şuraya məlumatlar 
verir; Müşahidə Komitəsi üçün aylıq maliyyə hesabatları tərtib 
edir. Bundan başqa, İdarə Heyəti nəzarət və maliyyə orqanları 
üçün maliyyə hesabatları hazırlayır, Kredit Komitəsi tərəfindən 
təsdiq edilmiş ərizələrin icrasını təmin edir. Kredit ittifaqının 
bütün işlərini direktor idarə edir və İdarə Heyətinə verdiyi 
tapşırıqların icrasına nəzarət edir. Zəruri hallarda direktor 
idarəetmə səlahiyyətlərini öz müavininə həvalə edə bilər. 
Kooperativin üzvləri Azərbaycan Respublikasının 18 yaşa 
çatmış, kooperativin nizamnaməsini qəbul edən, kooperativə 
məcburi pay haqqı ödəmiş, onun fəaliyyətində şəxsi əməyi ilə 
iştirak edən və kooperativin öhdəliklərinə görə maliyyə məsu-
liyyəti daşımağı öhdəyə götürmüş vətəndaşları ola bilər. 
Kooperativin üzvləri onun işində iştirak edir və kooperativdə 
qəbul edilmiş qaydalara riayət edirlər. Onlar ümumi 
yığıncaqlarda, müzakirələrdə və seçkilərdə iştirak edirlər [87, 98]. 
Kredit kooperativləri əmtəə istehsalçıları olan fiziki və 
hüquqi şəxsləri öz üzvləri sırasına cəlb edir, öz üzvlərinin 
tələbatını təmin edir, öz üzvlərinə maliyyə-kredit xidmətləri 
göstərir. 
Kredit kooperativlərinin yaradılması mərhələləri 
aşağıdakılardır: 
 kredit kooperativləri yaradılması barədə qərar qəbul 
edilməsi; 
 
 203
 potensial payçılar sırasından təşəbbüs qrupunun 
yaradılması; 
 kollektiv üzvlərinin təsis yığıncağının keçirilməsi, o 
cümlədən: 
 təsisçilərin heyətinin müəyyən edilməsi; 
 pay haqlarının məbləğləri müəyyən edilməklə 
nizamnamənin təsdiq edilməsi; 
 İdarə Heyətinin seçilməsi; 
 Müşahidə Şurasının seçilməsi; 
 kooperativin dövlət qeydiyyatı. 
Kooperativin bilavasitə yaradılması və qeydiyyata alınması 
ilə bağlı işlərdən əvvəl kooperativin təşəbbüskar potensial 
üzvləri aşağıdakı hazırlıq işlərini görür: 
 kredit kooperativlərinin təşkil edilməsinə ehtiyac 
olmasını müəyyən edir; 
 ehtimal edilən maliyyə axınlarını (kooperativin 
vəsait mənbələrini, kooperativin üzvləri tərəfindən 
həmin vəsaitlərdən istifadə edilməsinin mümkün 
istiqamətlərini) qiymətləndirir; 
 kooperativin fəaliyyətinin ərazi hüdudlarını 
müəyyən edir; 
 zəruri bina və avadanlıqları seçir; 
 bankda və ya başqa kredit təşkilatlarında işlə bağlı 
müəyyən vərdişlərə və təcrübəyə malik olan şəxsləri 
kooperativdə işə cəlb etməyə çalışırlar. 
Aparılmış hazırlıq işi və təhlil kredit kooperativlərinin 
yaradılması üçün obyektiv şərait olması barədə nəticə 
çıxarmağa imkan verirsə, kredit kooperativlərinin potensial 
üzvləri növbəti mərhələyə - təşəbbüs qrupu yaradılmasına 
başlayır. Qrupun əsas vəzifəsi kooperativin təsis yığıncağını 
hazırlamaqdan və onu keçirməkdən ibarət olacaqdır. 
Kifayət sayda potensial payçı kooperativə daxil olmağı 
qərara aldıqda, aşağıdakı əsas məsələlərin həll edilməsi üçün 
yığıncaq keçirilir: 
 
 204
 kredit kooperativinin yaradılması üzrə təşəbbüs 
qrupu seçilir; 
 təşəbbüs qrupuna kooperativin nizamnaməsinin 
işlənib hazırlanması barədə tapşırıq verilir; 
 təşəbbüs qrupuna kooperativə üzv olmaq barədə 
ərizələrin qəbul edilməsi haqqında tapşırıq verilir; 
 təşəbbüs qrupuna kredit kooperativlərinin ümumi 
təsis yığıncağını hazırlamaq barədə tapşırıq verilir. 
Təsis yığıncağının hazırlanmasından əvvəl təşəbbüs qrupu 
artıq fəaliyyətdə olan kredit kooperativlərinin rəhbərləri ilə 
məsləhətləşmələr apara bilər, kredit kooperativinin yaradıl-
masına və inkişafına kömək edən yerli, regional və beynəlxalq 
təşkilatlarla əlaqə saxlaya bilər. Kooperativə xidmət edəcək 
bank seçilir, xidmətin şərtləri müzakirə edilir. 
Kooperativin maliyyə-iqtisadi fəaliyyətinin texniki-iqtisadi 
əsaslandırılması hazırlanır. Texniki-iqtisadi əsaslandırma 
aşağıdakı bəndlərdən ibarət olur: 
 kredit kooperativinin fəaliyyətinin məqsədi və 
predmeti; 
 kooperativin əmlakı; 
 kooperativin fondları; 
 təşkilati məsrəflər; əməliyyat məsrəfləri. 
 
Ümumi Yığıncağın keçirilməsi üçün kooperativin nizam-
naməsi hazırlanır. Qüvvədə olan qanunvericiliyə uyğun olaraq 
nizamnaməyə aşağıdakı məlumatların daxil edilməsi zəruridir [40]: 
 kooperativin tam rəsmi adı; 
 kooperativin olduğu yer və onun fəaliyyət ərazisi; 
 kooperativin fəaliyyətinin predmeti, məqsədi və 
müddəti; 
 kooperativə üzvlüyə qəbulun və üzvlüyə xitam 
verilməsinin qaydası və şərtləri (o cümlədən koope-
rativin üzvlüyündən xaric edilməyin əsasları və 
qaydası); 
 
 205
 üzvlərin hüquqları, vəzifələri və öhdəlikləri; 
 kooperativin öz üzvləri qarşısında məsuliyyəti; 
 idarəetmə orqanlarının tərkibi, yaradılma qaydası, 
səlahiyyətləri və məsuliyyəti, onların qərarlar qəbul 
etməsi qaydası; 
 daxilolma və payçı kimi üzvlük haqlarının məbləği və 
ödənilmə qaydası, onların ödənilməsi ilə bağlı 
öhdəliklərin pozulmasına görə kooperativ üzvlərinin 
məsuliyyəti; 
 kooperativdən çıxma halında yığılmış payların 
qaytarılma qaydası; 
 əmlakın yaranma mənbələri və ondan istifadə 
qaydası; 
 yaradılan fondlar və onların formalaşma qaydası; 
 gəlirlərin bölüşdürülmə qaydası; 
 kooperativin təqdim etdiyi xidmətlərin siyahısı; 
 kooperativin kredit-maliyyə fəaliyyətinin təşkili; 
 maliyyə ilinin əvvəli və sonu; 
 kooperativdə əmək münasibətləri; 
 kooperativdə uçot və hesabatın təşkili; 
 kooperativin yenidən təşkili və ləğv edilməsinin 
qaydası və şərtləri; 
 kooperativin nizamnaməsini təsdiq etmiş üzvlərinin 
hər birinin soyadı, adı, atasının adı, doğulduğu tarix, 
yaşadığı və ya işlədiyi yer; 
 pasportlarının və ya onları əvəz edən sənədlərin 
seriyası və nömrəsi. 
Eyni zamanda bir sıra texniki məsələlər həll edilir: qəbul 
haqqında ərizənin formasının hazırlanması, yığıncağın keçiri-
ləcəyi yerin təyin edilməsi, protokol aparılmasının təmin edil-
məsi, yığıncağın bütün iştirakçılarına kooperativin nizam-
naməsinin layihəsi ilə əvvəlcədən tanış olmaq imkanının 
verilməsi və s. 
 
 206
Ümumi təsis yığıncağının gündəliyinə daxil edilən əsas 
məsələlər aşağıdakılardır:  
 kredit kooperativinin yaradılması; 
 kooperativin nizamnaməsinin müzakirəsi və təsdiq 
edilməsi; 
 kooperativ üzvlüyünə qəbul haqqında qərarın 
verilməsi; 
 kooperativi idarəetmə orqanlarının - direktorun, 
müavinin, İdarə Heyəti, Müşahidə və Kredit 
Komitəsinin üzvlərinin seçilməsi. 
Nizamnamənin qəbul edilməsi faktı həmin yığıncağın 
katibi tərəfindən yazılan protokolla təsdiq edilir. Protokol 
yığıncağın bütün iştirakçıları tərəfindən, həmin iştirakçıların 
hər birinin pasport məlumatları və qeydiyyat ünvanları gös-
tərilməklə imzalanır. Növbəti mərhələ - kredit kooperativinin 
bilavasitə hüquqi şəxslərin dövlət qeydiyyatı orqanlarında 
qeydiyyatdan keçirilməsidir. 
Kredit kooperasiyasının təşkilati-iqtisadi aspektlərinin 
təhlili göstərir ki, respublikamızda belə təsisatların forma-
laşması istiqamətində zərurətlər və ehtiyaclar mövcuddur. Bu 
həm də ondan irəli gəlir ki, kredit kooperasiyasının təşkilati-
iqtisadi strukturu daha mobil xarekterlidir və onun fəaliyyəti iri 
həcmli resurslar tələb etmir. 
Bütün bu reallıqlardan çıxış edərək, Azərbaycan Res-
publikasında da müvafiq kooperativlərin yaradılması 
məqsədəmüvafiq hesab edilir. 
 
 
5.3. Kredit ittifaqları və onların kooperativ 
təsisatlandırmalarda əhəmiyyəti 
 
Kredit kooperasiyalarının inkişafında müvafiq təyinatlı 
ittifaq və birliklər də əkhəmiyyətli rol oynayırlar. Bu sırada 
çoxtərəfli müqavilələr əsasında kənd təsərrüfatı əmtəə isteh-
salçıları ittifaqlarını və aqroservis müəssisələrini birləşdirən 
 
 207
qeyri-kommersiya təşkilatları - aqrar-sənaye və sahə ittifaqları 
(assosiasiyalar) daha çox fəırqlənirlər. Statusuna görə kredit 
birliklərinə yaxın olan bu assosiasiyaların məqsədləri daha 
genişdir. Onların məqsədi - həmin qurumların fəaliyyətini 
əlaqələndirmək, daxili qiymətləri, resursları və digər iqtisadi 
münasibətləri tənzimləmək; müəyyən edilmiş normativlər 
əsasında mənfəətdən və ya gəlirdən ayırmalar hesabına ümumi 
ehtiyat fondu yaratmaq; saziş iştirakçılarına maddi həvəs-
ləndirmə və məsuliyyət formalarını tətbiq etmək; marketinq 
fəaliyyəti məsələlərini əhatə edir [40]. 
Kredit ittifaqının fəaliyyətinin əsas prinsipləri 
aşağıdakılardır: 
 üzvlərin mənafe ümumiliyi və qarşılıqlı etimadı 
əsasında birləşməsi; üzvlüyün könüllülüyü; 
 fəaliyyətinin aşkarlığı; 
 şəxsi mənafeyin kollektiv mənafe ilə 
əlaqələndirilməsi; 
 payların həcmindən asılı olmayaraq üzvlərin hüquq 
bərabərliyi; 
 kredit ittifaqının idarə olunmasında üzvlərin şəxsən 
iştirakı; əldə edilmiş vəsaitin sahibkarlıq 
fəaliyyətinə yönəldilməsi; 
 fəaliyyətinin təşkilinin özünənəzarətə əsaslanması. 
Əmtəə istehsalçıları tərəfindən qarşılıqlı kreditvermə üçün 
1995-ci ildə könüllü şəkildə yaradılmış kredit kooperativi 
Beynəlxalq Kooperativlər Alyansının Mançesterdə keçirilmiş 
konqresində qəbul edilmiş aşağıdakı prinsiplər əsasında 
fəaliyyət göstərən təşkilatdır [102, 103.]: 
 
 
 
 
 
 
 
 
 208
Şəkil 5.1 
 
Beynəlxalq Kooperativlər Alyansının prinsipləri 
 
Könüllülük və 
üzvlüyün 
açıq olması 
Kooperativ ona daxil olmağı arzu edən və 
kooperativin nizamnaməsinə tabe olan bütün 
şəxslər üçün açıqdır 
Demokratik 
nəzarət 
Kooperativin fəaliyyətinə onun üzvləri 
tərəfindən nəzarət edilir. Onlar kooperativin 
siyasətinin formalaşmasında fəal iştirak 
edirlər. Kooperativ üzvlərindən hər birinin 
payının həcmindən asılı olmayaraq ona bir səs 
verilir (bir nəfər - bir səs) 
Kooperativ 
üzvlərinin 
kooperativin 
fəaliyyətində 
iqtisadi iştirakı 
Kooperativin üzvləri pay fonduna sərmayə 
qoyurlar. Onlar mənfəəti kooperativin 
inkişafına, kooperativ üzvlərinin kooperativin 
işinə verdikləri töhfəyə mütənasib olaraq 
həvəsləndirilməsinə sərf edirlər 
Muxtariyyət və 
müstəqillik 
Kooperativlər hər bir məsələdə yalnız özlərinə 
güvənən avtonom təşkilatlardır 
Təhsil, təlim və 
informasiya 
Kooperativlər öz üzvlərinin təhsil almalarına 
imkan verir 
Kooperativlərin 
əməkdaşlığı 
Kooperativlər öz üzvlərinin mənafelərinə 
səmərəli xidmət edir, yerli və regional 
ittifaqlar çərçivəsində birgə fəaliyyət 
göstərərək kooperativ hərəkatını gücləndirirlər 
Cəmiyyətə 
qayğı 
Kooperativlərin fəaliyyəti cəmiyyətin sabit 
inkişafına nail olmağa yönəlmişdir, çünki 
kooperativlərin vəzifəsi öz üzvlərinin 
tələbatını təmin etməkdən ibarətdir 
 
Qarşılıqlı kreditləşmə - kredit ittifaqında toplanan pul 
vəsaiti hesabına üzvlərin təsərrüfat və sosial ehtiyaclarının 
ödənilməsi üçün verilən qısa və uzunmüddətli kreditdir. Kredit 
ittifaqı öz əmlakına malikdir, öz adından əmlak və qeyri-əmlak 
hüquqları əldə edə bilər, məhkəmədə iddiaçı və cavabdeh ola 
bilər. 
 
 209
Kredit ittifaqları öz üzvlərinin mənafeyini qorumaq, onların 
fəaliyyətini əlaqələndirmək, regionlararası və beynəlxalq 
əlaqələrin inkişafını təmin etmək və digər birgə məsələlərin 
həllinə kömək etmək üçün birliklər yarada bilərlər. Dövlət 
qeydiyyatından keçmiş kredit birliyi Azərbaycan Respublikası 
Milli (Mərkəzi) Bankının İdarə Heyəti tərəfindən 28 fevral 
1998-ci il tarixdə təsdiq olunmuş «Bank olmayan kredit təşki-
latlarının bank fəaliyyətinin lisenziyalaşdırılması və tənzimi 
haqqında» müvəqqəti qaydalara uyğun olaraq Mərkəzi 
Bankdan lisenziya almalıdır. [187-11]. 
Kredit birliyinin rəhbəri qeydiyyat üçün aşağıda sadalanan 
zəruri sənədlərin hazırlanmasını, toplanmasını və rəsmiləş-
dirilməsini həyata keçirir: 
 dövlət qeydiyyatı haqqında ərizə; 
 yaradılan kooperativin müvafiq hüquqi ünvana malik 
olmasını təsdiq edən zəmanət məktubu (bu məktub 
qeyri-yaşayış binasını icarəyə vermək hüququna 
malik olan hüquqi şəxs tərəfindən təqdim edilə bilər); 
 dövlət rüsumunun ödənilməsi barədə qəbz; 
 kooperativin yaradılması, onun nizamnaməsinin 
təsdiq edilməsi və idarə heyətinin tərkibi haqqında 
üzvlərin ümumi təsis yığıncağının iştirakçıları olan 
üzvlər tərəfindən onların soyadları, adları, atasının 
adı, doğum tarixi, qeydiyyat ünvanı və pasport 
məlumatları göstərilməklə imzalanmış protokolu; 
 kooperativin nizamnaməsi. 
 
 
Kredit ittifaqları öz fəaliyyətini həyata keçirmək üçün 
müəyyən resurslara malik olmalıdır. Kənd kredit koope-
rativlərinin əmlakının formalaşma mənbələri həm xüsusi 
mənbələr, həm də borc vəsaitləri ola bilər. 
Aşağıda kredit ittifaqlarının maliyyə resurslarının forma-
laşması mənbələrini əks edrən şəkil verilmişdir: 
 
 
 210
Şəkil 5.2 
 
Kredit ittifaqlarının maliyyə resurslarının  
formalaşması mənbələri 
 
Xüsusi vəsaitlər 
ittifaq üzvlərinin pay ödəmələri 
ittifaq fəaliyyətindən alınan gəlirlər 
ittifaqın öz vəsaitlərinin banklarda 
yerləşdirilməsindən alınan gəlirlər 
kredit ittifaqlarının qiymətli kağızlarının 
satışından əldə edilən gəlirlər 
Borc vəsaitləri 
(birliyin vəsaitlərinin 
ümumi həcminin 60%-
dən çox olmamaqla) 
dövlət təşkilatlarının kreditləri 
kommersiya təşkilatlarının kreditləri 
hüquqi şəxslərin depozitləri 
fiziki şəxslərin əmanətləri 
 
Kredit ittifaqlarının xüsusi vəsaitləri bölünən və bölünməz 
vəsaitlər şəklindədir. Kooperativin əmlakının bölünən hissəsi 
kooperativ üzvlərinin məcburi və əlavə pay ödəmələri hesabına 
formalaşan pay fondu ilə təmsil olunmuşdur. Məcburi pay 
ödəmələrinin həcmi kooperativ üzvünün kooperativin 
fəaliyyətində nəzərdə tutulan iştirakına mütənasib qaydada 
müəyyən edilir. Məcburi pay ödənişi natural formada ifadə 
edilə bilər (torpaq sahələri, əmlak). Bu halda kooperativ üzvü 
tərəfindən pay fonduna verilmiş əmlak birliyin İdarə Heyəti 
tərəfindən qiymətləndirilir. Pay fondu kredit birliyinin əmlak 
vəziyyətinin meyarıdır. Pay fondunun məcburi minimal 
həcminin müəyyən edilməsi barədə qanunverici tələblər 
yoxdur. Bu fondun pul şəklində ifadə olunmuş həcmi 
kooperativin təsis yığıncağında müəyyən edilir. 
Kredit birliyinin əmlakının bölünməz hissəsi onun əsas və 
dövriyyə fondlarından ibarətdir. Bu fondlar kredit birliyinin 
üzvlərinin daxilolma haqlarından, birliyin özünün fəaliy-
yətindən əldə edilən gəlirlərdən və sair daxilolmalardan ya-
ranır. Kooperativin bölünməz əmlakının ən mühüm hissəsi 
 
 211
ehtiyat fondudur. Bu fond fors-major halları üçün yaradılır. 
Ehtiyat fondunun həcmi qanunvericilik yolu ilə təsbit 
edilmişdir və kooperativin pay fondunun 10%-dən az 
olmamalıdır. Kooperativ başqa bölünməz fondlar da yarada 
bilər: kooperativin ləğv ediləcəyi halda pay ödəmələrinin 
qaytarılması fondu, sosial inkişaf fondu, maddi həvəsləndirmə 
fondu və s. 
Bir sıra tədqiqatçıların fikrinə görə, kredit kooperativlərinin 
maliyyələşdirilmə mənbələrindən biri ya təmənnasız yardım 
formasında, ya da faizsiz kredit formasında dövlət dəstəyi 
olmalıdır. Unutmaq olmaz ki, belə dəstək bir tərəfdən 
kooperativin fəaliyyətinin başlanğıc mərhələsində onun 
fəaliyyətini asanlaşdırdığı halda digər tərəfdən bir sıra neqativ 
məqamlar yaradır. Əvvəla, bu halda kooperativdə ələbaxımlıq 
əhvalı və dövlət vəsaitlərinin hesabdan silinəcəyinə ümid 
edilərək onları nəinki vaxtında qaytarmaq, hətta ümumiyyətlə 
qaytarmamaq sindromu yarana bilər. İkincisi, kooperativ külli 
məbləğdə kreditlərin qaytarılacağına lazımi təminat olmadığı 
halda bu cür kreditlər verə bilər [117, 132]. 
Kredit birliyinin fəaliyyətinin başlanğıcında onun maliyyə 
vəziyyəti kifayət qədər sabit olmur və bu mərhələdə o, yalnız 
xırda borclar verə bilər. Bu borcların əsas mənbəyi pay 
fondudur. Kredit ittifaqı inkişaf etdikcə və onun maliyyə vəziy-
yəti möhkəmləndikcə verilən borcların məbləği artırılır. 
 
 
Kredit birliyi öz fəaliyyətini həyata keçirərkən aşağıdakı 
prinsipləri rəhbər tutmalıdır [98]: 
 kreditin ödənişli olması prinsipi; 
 kreditin qaytarılmalı olması prinsipi.  
Kreditin ödənişli olması prinsipi o deməkdir ki, payçıya 
borc müəyyən faizlə verilir. Bu faiz resursların cəlb edilməsi 
ilə əlaqədar məsrəfləri və kooperativin cari fəaliyyəti ilə bağlı 
xərcləri ödəməlidir. 
 
 212
Kreditin qaytarılmalı olması prinsipi o deməkdir ki, 
payçıya borc yalnız onun həmin borcu qaytarmaq və borcdan 
istifadəyə görə faizləri ödəmək imkanları öyrəniləndən sonra 
verilə bilər. 
Borclar verilmə müddətinə görə qısamüddətli və 
ortamüddətli ola bilər. Qısamüddətli borclar ən çoxu bir il 
müddətinə, bir qayda olaraq payçıların dövriyyə vəsaitlərini 
artırmaq üçün verilir. Ortamüddətli borclar 1 ildən 3 ilə qədər 
müddətə verilir. Bu cür borclar verilməsinin məqsədi - 
investisiyaları maliyyələşdirməkdir. 
Növbəti borc yalnız əvvəlki borc qaytarıldıqdan sonra 
verilir. Borc verilməsi prinsiplərinə riayət edilməsi kredit 
birliyinin uğurlu fəaliyyətinin rəhnidir. Əks halda kooperativin 
fəaliyyəti iflic vəziyyətinə düşür və onun özünün mövcud 
olması sual altında qalır. 
Hesabat dövrünün sonunda kredit birliyi müəyyən maliyyə 
nəticəsi əldə edir. Maliyyə nəticəsinin göstərilməsi üçün 
«mənfəət» terminindən istifadə edilməsi kifayət qədər şərti 
xarakter daşıyır, çünki bu kredit birliyinin qeyri-kommersiya 
təşkilatı olması və mənfəətsiz əsasda fəaliyyət göstərməsindən 
ibarət mahiyyətə ziddir. Bununla belə, ittifaq öz fəaliyyətini 
həyata keçirmə prosesində onun gəlirləri xərclərindən çox ola 
bilər, bu isə öz iqtisadi mahiyyətinə görə mənfəət deməkdir. 
Mənfəətin bölünməsi qaydası maliyyə ili başa çatandan sonra 
müəyyən müddətdə ittifaq üzvlərinin ümumi yığıncağında 
təsdiq edilir [72]. 
Kreditvermə kredit ittifaqlarının və kommersiya bankının 
əsas funksiyasıdır. Kredit birlikləri və kommersiya bankları 
arasında oxşar cəhətlər əsasən, birgə kooperativ mülkiyyətə 
əsaslanmasında və idarəetmənin seçkili prinsiplərlə qurul-
masında ifadə olunur. Onların fəaliyyət mexanizmində və 
məqsədlərində əhəmiyyətli fərqlər vardır. Əlavə 4-də kredit 
ittifaqı və kommersiya bankının fərqli cəhətlərini əks etdirən 
cədvəl-sxem verilmişdir. 
 
 213
Araşdırmalar göstərir ki, kredit kooperativlərinin fəaliy-
yətinin nəzərdən keçirdiyimiz təşkilati-iqtisadi prinsipləri və 
borc verilməsi mexanizminin təkmilləşdirilməsi üçün 
əhəmiyyətli imkanlar vardır. 
 
 
5.4. Bələdiyyələrin gəlirlərinin optimallaşdirilmasında 
kredit kooperativlərinin rolu 
 
Bələdiyyələrin gəlirlərinin artırılması, onların özünüinkişaf 
strategiyasının təkmilləşdirilməsi istiqamətində kooperasiya 
institutunun imkanlarından istifadə xüsusi əhəmiyyət daşıyır. 
Beynəlxalq təcrübə bu sırada daha üstün olaraq bələdiyyə 
sferasında kredit kooperativlərinin təsisatlandırılmasını 
şərtləndirir. 
Çoxpilləli bank sistemindən fərqli olaraq, qeyri-bank 
infrastrukturlu kredit kooperativlərinin əsas məqsədini 
kommersiya maraqları təşkil etmir. Əksinə, bu qurumlar imkan 
daxilində payçılara mülkiyyətində olan təsərrüfatları inkişaf 
etdirmək, onların maddi rifah halını yüksəltmək üçün ən sərfəli 
şərtlərlə kredit-maliyyə xidmətləri göstərirlər. Bununla yanaşı, 
kredit kooperativlərinin məqsədinin fövqündə xeyriyyəçilik 
missiyası da dayanır. Belə ki, kiçik biznesin inkişafı əsasında 
real bazar iqtisadiyyatı şəraitini nəzərə almaqla onlar az əmlak 
təminatlı vətəndaşlara köməklik göstərmək kimi xeyirxah 
funksiyanı da yerinə yetirirlər. Kredit kooperativləri daha çox 
insanların kompakt yaşadıqları yaşayış məskənlərində effektli 
sınaqdan çıxırlar. Məhz bu üstün formalı qarşılıqlı yardım 
əsasında rayonlarda, xüsusən kənd yerlərində insanlar öz 
həyətyanı təsərrüfatlarını inkişaf etdirir, maddi rifahını 
yüksəldərək ölkənin gələcəyi üçün iqtisadi potensialı möhkəm-
ləndirir və resurs zənginliyini artırırlar. 
Təcrübə göstərir ki, kredit kooperativlərində maliyyə 
riskləri minimaldır və onlar ssuda qaytarışlarını 100% təmin 
etmək iqtidarında olurlar. Buna görə də kredit kooperativlərinin 
 
 214
bələdiyyələr daxilində yaradılması daha çox sosial səmə-
rəliliklə müşayiət olunur və onların gəlirlərinin artırılmasında 
əlavə davamlı funksiyalardan birini yerinə yetirir. Nəzərə 
alındıqda ki, bu gün Avropa Şurasında Azərbaycan Res-
publikasında özünüidarəetmənin genişlnməsi və təkmil-
ləşməsinə məhz bələdiyyə institutunun inkişaf strategiyası 
çərçivəsindən baxılır, onda belə təsisatlandırmanın əhımiyyət 
diapozonu bir qədər də genişlik əldə edır. 
Cəmiyyətin istənilən sosial təbəqəsini təmsil edən 
vətəndaşların, sahibkarlar, fəhlələr, kəndlilər və sairin daxil 
olduğu müvafiq kredit kooperativlərinin mühüm 
üstünlüklərindən biri də onların bilavasitə öz təsərrüfatlarını və 
ya biznesini inkişaf etdirməyi istəyənlər qrupundan ibarət 
olmasındadır. Digər müsbət cəhət isə ondan ibarətdir ki, xüsusi 
fiziki şəxslərin əllərində cəmləşmiş maliyyə vəsaiti heç də 
kreditorlar üçün deyil, onların özləri üçün sərf edilir. «Özün-
özünə kömək et» prinsipi bu prosesdə tam məntiqi əsasda 
reallaşır. 
Keyfiyyətliklər sırasında başqa bir əlamətdar hal, cəlb 
edilmiş vəsaitin geri qaytarılmaması və ya müflisləşmə riskinin 
minimal səviyyəliliyi ilə bağlıdır. Belə ki, kooperativ 
üzvlərinin demək olar ki, hamısı bir-birlərini yaxşı tanıyırlar. 
Regional bələdiyyə çərçivəsində isə bütöv bir yaşayış 
məntəqəsi bir-biri ilə geniş inteqrasiyada bərqərardır. Bu sistem 
daxilində onlar borcu kommersiya banklarının təqdim etdik-
lərindən yetərli nisbətdə aşağı faizlə əldə etmək imkanına 
malik olur, əmanətçilər isə öz növbəsində daha çox faiz 
qazanırlar. 
Əksər maliyyə təşkilatlarına nisbətən kredit koope-
rativlərinə nəzarət əsasən onun üzvləri tərəfindən həyata 
keçirilir. Kooperativin üzvləri isə birgə mülkiyyət və ümumi 
kooperativ maraqları əsasında birləşərək müştərilər qismində 
deyil, kooperativin tam hüquqlu üzvləri kimi çıxış edirlər. 
Göründüyü kimi, kredit kooperativləri kapitalların birliyini 
 
 215
deyil, insanların, kooperativ üzvlərinin birliyi formasını 
əsaslandırır. Digər tərəfdən, kredit kooperativləri ipoteka 
kreditləşdirilməsinin və müqavilə sığortasının inkişafının ideal 
alətlərindən biri kimi də çıxış edirlər. 
Kredit kooperativlərinin xidmətləri bu gün sahibkarlığın 
kiçik və orta biznesinin inkişafı üçün çox da böyük olmayan, 
lakin zəruri hesab edilən maliyyə yardımının yeganə leqal 
alternatividir. Vətəndaşlar bu kreditin köməyi ilə avtomobil, 
mebel və digər xalq istehlakı malları üçün banklara nisbətən 
daha sərfəli şərtlərlə kreditlər ala bilərlər. 
Bazar iqtisadiyyatı şəraitində, mikromaliyyələşdirmənin 
formalarından biri kimi kooperasiya müvəffəqiyyətlə inkişaf 
edərək özünün yaşamaq hüququ qazandığını sübut etmişdir. Bu 
baxımdan respublikamızda da mikromaliyyələşdirmənin əsas 
formalarından biri kimi kredit kooperasiyasının inkişafı 
bələdiyyələrdə daha geniş dəstək tapmalıdır. 
Son illər respublikamızda kooperasiyanın və kiçik 
sahibkarlığın hüquqi əsaslarının yaradılması ilə bağlı xeyli iş 
aparılmasına baxmayaraq, bu vacib sahə hələlik özünün lazımi, 
layiq olduğu inkişafını tapa bilməmişdir. Lakin bu istiqamətdə 
artıq fəaliyyətdə olan qanunvericilik bazasının təkmilləş-
dirilməsi işində böyük irəliləyişlər nəzərə çarpır. Prosesin daha 
da sürətləndirilməsi, elmi əsaslara söykənən səviyyədə inkişaf 
etdirlməsi, bu gün mühüm dövləti əhəmiyət daşıyır. Qeyd edək 
ki, MDB məkanında bu mühüm problemin müzakirəsi və 
həllində çoxsaylı mütəxəssislər, alimlər, kooperativ hərəkatının 
fəalları, biznes qurumları və digər sahibkarlıq təbəqələri iştirak 
edərək öz bilik və təcrübəsini bölüşürlər. Konkret nümunə kimi 
göstərmək olar ki, Rusiya parlamentinin yuxarı palatasında 
daimi iş rejimində kooperativ hərəkatının inkişafı məsələləri 
üzrə görüşlər və müşavirələr keçirilir, kooperasiya və kiçik 
biznes nümayəndələrinin rəyləri və mövqeləri nəzərə alınmaqla 
önəmli qərarlar qəbul edilir. 
 
 216
Qanunvericilərin konstruktiv əməkdaşlığı şəraitində 
kooperatorlar və sahibkarlar ölkə iqtisadiyyatı üçün taleyüklü 
qanun layihələri qəbul edir və çoxcəhətli monitorinq əsaslı 
reallaşdırma mexanizmləri hazırlayırlar [187-11]. 
Respublikamızda iqtisadiyyatın bütün sahələrində müvəffə-
qiyyətlər qazanıldığı bir şəraitdə iqtisadi inteqrasiya və 
qloballaşma prosesləri nəzərə alınaraq bələdiyyələr çevrəsində 
kooperasiyanın və onun yeni mütərəqqi formalarının da 
inkişafı üçün mühüm addımlar atılmalıdır. Bu sırada xüsüsi rol 
regionlarda fəaliyyət gəstərən bələdiyyələrə verilməlidir. Bu 
strategiya sənaye, kənd təsərrüfatı, elm-istehsal və xidmət 
sektoru ilə yanaşı maliyyə sferasına da istiqamətləndirilməli, 
əlahiddə dövlət proqramlarında əksini tapmalıdır. Bununla 
yanaşı, hazırkı məqamda mikromaliyyələşdirmə təşkilatlarının 
fəaliyyəti də çox aşağı gəliri olan əhali təbəqələrinin tələbatının 
ödənilməsinə, kiçik və orta biznesin, eləcə də bütünlükdə kənd 
təsərrüfatının inkişafına yönəldilməlidir.  
Mikromaliyyələşdirmənin daha da təkmilləşdirilməsi üçün 
girov mexanizmlərinin sadələşdirilməsinə də böyük ehtiyac 
duyulmaqdadır. Tədqiqatlar göstərir ki, respublikamızda, 
xüsusən regionlarda xırda və orta sahibkarlağın inkişafı üçün 
verilən bank kreditləri üçün tələb olunan girov sistemləri, 
kooperativlərin, fərdi sahibkarların, yeni fəaliyyətə başlayan 
kiçik biznes üzrə iş adamlarının haqlı narazılığına səbəb olur. 
Bu problemin aradan qaldırılması üçün isə kredit koope-
rativlərinin stimullaşdırdığı kiçik fondların da xüsusi rolu ola 
bilər. 
Dünyada baş verən inteqrasiya prosesləri, iqtisadiyyatın 
liberallaşdırılması və digər bu kimi obyektiv amillər koope-
rasiyanın problemlənin həlli, təkmilləşdirilməsi və davamlı 
inkişafı zəminində kooperativ təşkilatlarının səylərinin bir-
ləşməsini və daha da qüvvətləndirilməsini zəruri edir. İnkişaf 
etmiş ölkələrin əksəriyyətində, hazırda isə sistem transfor-
masiyasına qətiyyətlə adlayan Rusiya Federasiyasında da bu 
 
 217
sahədə mühüm nailiyyətlər əldə olunmuşdur. Kooperasiya 
ənənəçiliyi ilə yetərli təcrübə toplamış ölkədə sahənin 
inkişafının idarə edilməsi istiqamətində funksionallığın artırıl-
ması yeni mərhələyə qədəm qoymuşdur. Burada koope-
rativlərin həmrəylik sistemi təkmilləşdirilmiş, yeni müvafiq 
assosiativ qurumlar təsis olunmuşdur. Kooperativ hərəkatı 
iştirakçılarının daha optimal forması kimi Ümumrusiya 
Kooperativ Birliyi yaradılmış və bu birlik artıq Ümumdünya 
Kooperativ Cəmiyyətinin ən nüfuzlu və tam hüquqlu 
üzvlərindən birinə çevrilmişdir. Hesab olunur ki, respub-
likamızda da kooperativ hərəkatının genişlənməsi və vüsət-
lənməsi prosesi güclənəcək, artan müxtəlif təyinatlı kooperativ 
təsisatlar federativ birliklərə qədər özlərinin təşkilati formasını 
yaradacaqlar. Bunun üçün isə vurğulandığı kimi, müvafiq 
sahənin normativ-hüquqi bazası genişləndirilməli, proses 
dövlət proqramları çərçivəsində həllini tapmalıdır. Bu prosesdə 
bələdiyyələr sferasında mikromaliyyələşdirmənin əsas 
institutlarından biri kimi nəzərdə tutulan kredit koope-
rasiyasının inkişaf etdirilməsi istiqamətində də fəallıq artırıl-
malıdır [102, 103]. 
Hazırda mikromaliyyələşdirmə institutlarının iş fəaliyyətini 
daha da aktivləşdirmək üçün regionlarda bələdiyyələr nəzdində 
kredit kooperativləri şəbəkəsinin təşəkkülü və genişlən-
dirilməsi iqtisadi inkişaf və sosial tərəqqi baxımından daha 
mühüm əhəmiyyət kəsb edir. Çünki, beynəlxalq təcrübə 
göstərir ki, məhz kredit kooperativləri kiçik sahibkarlığa, 
xüsusi sektora, kənd təsərrüfatına yetərli dəstək verərək enerji 
daşıyıcılarından asılı olmayan yeni innovasiyalı iqtisadiyyatın 
inkişafında əsas rol olynayır. Elə buna görə də kooperativ 
hərəkatının təbliğatçıları və aktivistləri öz fəaliyyətlərini bütün 
respublikamızda, xüsusən də regionlarda və ən ucqar kəndlərdə 
canlandırmasına daha inadlı və inamlı cəhdlərlə davam 
etdirməlidirlər. Regional səviyyədə bu hərəkatın güclən-
dirilməsində mühüm faktor isə həmin yerlərdə müvafiq 
 
 218
xidmətlərə daha çoxsaylı ehtiyaclı əhali təbəqəsinin 
olmasındadır. 
Zənnimizcə, müasir şəraitdə bələdiyyələr sferasında mikro-
maliyyələşdirmənin inkişafının nəzəri məsələlərinin praktik 
müstəviyə keçirilməsi üçün yaranmış real imkanlardan tam 
istifadə edilməsi vaxtı gəlib çatmışdır. Bu məqsədlə ölkə 
investorları ilə yanaşı, prosesə xarici investorların da cəlb 
edilməsi məqsədəuyğun olmaqla artıq zamanın tələbinə 
çevrilmişdir. Hesab edirik ki, prosesin reallaşması istiqa-
mətində mühüm dövləti sənəd kimi «Regionların sosial iqtisadi 
inkişafına dair (2009-2013-ci illər)» Dövlət Proqramı çıxış 
etməlidir. Bələ ki, bu proqramın qarşıya qoyduğu ən mühüm 
vəzifələrdən biri də regionlarda kooperasiya ideyalarının 
populyarlaşdırılması, fermer təsərrüfatlarının ailə iqtisa-
diyyatının və kiçik biznesin inkişafına yönəldilmiş fəaliyyətin 
aktivləşdirilməsidir. Bu isə artıq fəaliyyət aktivliyi üçün 
mühüm hüquqi əsasları daha da zənginləşdirir. 
Yüksək inkişaf tapan bir sıra ölkələrin praktikası göstərir 
ki, yerli idarəetmənin maliyyələşməsində dövlətin imkanları 
daha güclüdür. Dövlət bu sıradan daha mükəmməl institutdur. 
Ümumi olan isə budur ki, yerli özünüidarəetmə sistemləri 
demokratik təsisat olaraq sivilizasiyanı inkişafa doğru aparan, 
bəşəri azadlıqları effektli təmin edən sosial institutdur. Buna 
görə də özünüidarəetmə müasir zamanda daha aktual səciyyə 
daşıyır və o, postsosialist transformasiyasının nəzəri əsas-
larında, praktiki formalizasiyasında da geniş imkanlar əldə 
edir. Bununla belə, bələdiyyələr özləri də müstəqil olaraq 
büdcələrinin gəlirlərini optimallaşdırmağa məhkumdurlar. 
Bizim araşdırmalar isə bir daha göstərir ki, bu prosesdə kredit 
kooperativləri səmərəlılık baxımdan daha öncül mövqedə 
dayanırlar [140]. 
Hesab olunur ki, bu strategiyada bələdiyyələri kooperativ 
baxışlarla zənginləşdirmək və müvafiq biliklərlə silahlan-
dırmaq çox mühüm amillərdəndir. İnsanları inandırmaq 
 
 219
lazımdır kı, bələdiyyələr sferasında yaradılacaq kredit 
kooperativləri icma mədəniyyətinin yüksəlışinə təkan verə-
cəkdir. Bu, sınanmış və indi effektivliyi daha yüksələn 
templərlə inkişaf edən qlobal bir praktikadır. Bu praktika 
mülkiyyətçilərin hər birinin peşə və əmək imkanlarının bərabər 
şəraitdə bölgüsünü reallaşdıran, sosial məsuliyyəti tən edən bir 
fəaliyyətdir. Burada yalnız ayrı-ayrı fərdlərin tələbləri təmin 
olunmur. Makro səviyyədə bu praktika dövlətin iqtisadi 
təhlükəsizliyini möhkəmlədir, ölkədəki demokratik təsisatlan-
dırmaları genişləndirir, yeni institusional effektlərə zəmin 
yaradır. Buradakı konkret iqtisadi səmərəliliyin hesablanması 
isə ayrıca bir tədqiqat mövzusudur. Lakin ən azı fəlsəfi həqiqət 
belədir ki, düşünülərək hesablanmış hərəkət, mənfəətsiz 
sükunətdən qat-qat səmərəlidir. 
Aparılan təhlili araşdırmalar bir daha göstərir ki, hazırda 
Azərbaycanda bələdiyyələr nəzdində kooperasiyanın inkişaf 
etdiriliməsi üçün daha əlverişli şərait formalaşmaqdadır. 
Yaranmış yeni iqtisadi reallıqlar, genişlənən bazar müna-
sibətləri, dərinləşən inteqrasiya, yüksəliş tapan elmi-innovasiya 
nailiyyətləri respublikamızda bələdiyyələr nəzdində kooperativ 
hərəkətanın daha da tərəqqi etməsini şərtli etmişdir. Regional 
yaşayış məntəqəlirində, xüsüsən də ucqar kənd yerlərində 
kooperasiyanın kredit formalı təsisatında təşəkkülü və inkişaf 
etdirilməsi bələdiyyələrin gəlirlərinin artırılmasında çox 
mühüm əhəmiyyətlidir. Bunun üçün isə respublikada mövcud 
«Kooperasiya» və «Bələdiyyələr» haqqında qanun, maliyyə-
kredit və bank istitutları ilə bağlı normativ-hüquqi aktlar bazası 
təkmilləşdirilməli, müvafiq dövlət proqamı hazırlanmalıdır. 
Mikromaliyyələşdirmə təşkilatlarının nümayəndələri isə öz 
növbəsində fəaliyyətlərini iqtisadiyyatın bu seqmentinin 
normal inkişafı və təkmilləşdirilməsi üçün məsul olan dövlət 
strukturları ilə sıx əlaqələndirməli və bu məsələlərin həlli ilə 
bağlı mühüm qərarların müzakirəsi və qəbul edilməsində 
yaxından iştirak etməlidirlər. Həmin qurumlar eyni zamanda 
 
 220
regionlararası səviyyədə öz işlərini qurmalı, öz aralarında 
informasiya və təcrübə mübadiləsi aparmalı, daha çox 
intellektual və yaradıcı potensiala malik sahibkarlar fəaliyyət 
göstərən regionların qabaqcıl təcrübəsindən bəhrələnib, həmin 
təcrübəni digər regionlara tətbiq etməlidirlər. Belə institusional 
dəyişikliklər bələdiyyələrin büdcə gəlirlərinin optimallaş-
dırılmasında daha əhəmiyyətli rol oynayacaqdır. 
 
 221
VI FƏSİL 
 
İSTEHLAK BAZARININ FORMALAŞMASI 
XÜSUSİYYƏTLƏRİ 
 
6.1. İstehlak bazarının təşəkkülünün ümumi  
qanunauyğunluqları 
 
«İstehlak bazarı» kateqoriyasının düzgün başa düşülməsi və 
tədqiqi onu təşkil edən ünsürlərin - «istehlak» və «bazar» 
kateqoriyalarının daha dəqiq başa düşülməsindən və ətraflı 
tədqiqindən çox asılıdır. Bu baxımdan, iqtisadi nəzəriyyə 
sahəsindəki mütəxəssislərin «bazar» kateqoriyasını şərh 
edərkən aşağıdakı cəhətləri qeyd etmələri xüsusi maraq 
doğurur: Bazar əmək məhsulunun əmtəəyə çevrildiyi, ona görə 
də bu məhsulun başqasına satılmaqla verildiyi bir yerdir; Bazar 
təkrar istehsalın müəyyən mərhələsini ifadə edir, bunsuz 
ictimai təkrar istehsal mümkün ola bilməz; Bazar əmtəənin 
tədavüldə olduğu bir sahədir, buradan kənarlaşan məhsul 
tədavüldən də kənarlaşmış olur, öz əmtəəliliyini itirir [25, 36, 
60]. Burada əmtəə-pul münasibətləri vasitəsilə əmtəələrin alqı-
satqı prosesi, yəni əmək məhsullarının mübadiləsi baş verir; 
Bazar ictimai əmək bölgüsünün öz mahiyyətini, həm də bu iki 
anlayışın bir-biri ilə ayrılmaz əlaqədə olduğunu təzahür 
etdirdiyi bir məkandır. İctimai əmək bölgüsü isə özünü tələb və 
təklif vasitəsilə təzahür etdirərək, eyni zamanda cəmiyyətdəki 
sosial cəhətdən olan bölgünü də əks etdirir. Buradan aydın olur 
ki, tələb və təklif müxtəlif aspektli sosial bölgülərin (əhali 
qrupları, ixtisaslar, əhali peşə qrupları və s.) olmasını nəzərdə 
tutur. Bu sosial qruplar cəmiyyətin ümumi gəlirini (öz sosial 
vəziyyətinə, ictimai istehsaldakı iştirakına və s. uyğun olaraq) 
öz aralarında bölüşdürür (bu isə maliyyə münasibətlərini əmələ 
gətirir), öz istehlakı üçün sərf edirlər; istehlakçıların gəlirinə 
uyğun olaraq ödənilən bu tələbat hissəsi tələb əmələ gətirir ki, 
bu da bazarı, tələbin formalaşdığı, onun tələbatdan fərqli bir 
 
 222
kateqoriya şəkli aldığı, onun təzahür forması olan bir sahə kimi 
qiymətləndirməyə əsas verir. Burada eyni zamanda, yeni 
yaranmış və bazara daxil olmuş əmtəə, yeni tələbat və tələb də 
formalaşır [61, 97, 142]. 
Bazar münasibətlərinin formalaşması üçün istehlak 
bazarına xüsusi əhəmiyyət vermək lazımdır. İstehlak bazarı bir-
biri ilə qarşılıqlı əlaqədə olan elementləri əhatə etməklə, 
mürəkkəb kompleks sistemdir. Bazar tənzimləyici funksiyanı 
yerinə yetirir ki, bundan dövlət və qeyri-dövlət iqtisadi 
strukturlarının səmərəliliyinin artması üçün istifadə edə bilirlər. 
Bazarın fəaliyyətinin genişlənməsi, hər şeydən əvvəl 
qiymətqoyma sisteminin yenidən qurulması, məhsul dövriy-
yəsinin tənzimlənməsi və bazar strukturlarının formalaşması ilə 
xarakterizə olunur. Bazar - geniş təkrar istehsalın ayrılmaz 
tərkib hissəsi olub, istehsal münasibətləri ilə bərabər inkişaf 
edir. [142, 160]. 
İstehlak bazarı - qeyri-kommersiya xarakterli şəxsi istehlak  
üçün satın alınan mallar, yaxud xidmətlərin tədavülü sferasında 
yaranan iqtisadi münasibətlərin məcmusudur. İstehlak 
bazarının tərkibində ərzaq malları bazarı və qeyri-ərzaq malları 
bazarı xüsusi mövqeyə malikdirlər. İstehlak malları bazarı 
müəyyən iqtisadi münasibətlərin  təzahür sferasıdır. Bu 
münasibətlər əsasən istehlak olunan məhsul və xidmətlərin 
bölgüsü və yenidən bölgüsünü, eləcə də onun əhalinin pul 
gəlirlərinə mübadilə olunması vasitəsi ilə realizasiyasını 
özündə təcəssüm etdirir. Həmin münasibətlərin əmtəə-pul 
formasında həyata keçirilməsi ölkədə sağlam pul-kredit və mal 
dövriyyəsi bazarının mövcudluğunu şərtləndirir. 
İstehlak malları bazarı həmçinin istehsalçı və istehlakçı 
arasında, eləcə də məhsulun (xidmətin) qiyməti və faydalılığı 
arasında yaranan münasibətlərin təzahür formasıdır. Burada 
söhbət, ilk növbədə, bazar subyektlərinin iqtisadi mənafelərinin 
ziddiyyətli xarakterindən gedir. 
 
 223
Bu ziddiyyət alqı-satqı prosesində həll olunur və ona görə 
də, bazar istehsal sferası ilə istehlak sferası arasında mənafe 
uyğunluğunu təmin edən alət, vasitə kimi çıxış edir. İstehlak 
malları bazarı bir tərəfdən istehsalla bölgü, digər tərəfdən şəxsi 
istehlak arasında əlaqələndirici vasitə rolunu oynayır. 
V.Mayevski üç növ əmtəə bazarını ayırır [111]: 
1. İstehlak malları; 
2. İnvestisiya malları; 
3. Əmək əşyaları. 
Y.Olseviç isə ümumi bazar tarazlığı sxemi kimi 
aşağıdakıları ayırmağı məqsədəuyğun hesab edir [111]: 
1. İstehlak malları və xidmət bazarı; 
2. İstehsal amilləri bazarı; 
3. İstehsalat təyinatlı mallara xidmət bazarı. 
Respublikamızda istehlak bazarının təşəkkülü və inkişafı 
prosesində qarşıda duran vəzifələri aşağıdakı kimi ifadə etmək 
olar: 
1) əhalinin getdikcə artan tələbatını daha tam və dolğun 
ödəmək, ölkənin iqtisadi təhlükəsizlik sisteminin 
formalaşmasına şərait yaratmaq; 
2) əhalinin istehlak mallarına tələbini formalaşdırmaq və 
istehlakın səmərəli strukturuna malik olmaq; 
3) istehlak mallarının səmərəli realizasiyasını həyata 
keçirmək və onların vaxtında  istehlakçıya çatdırıl-
masını təmin etmək; 
4) tələblə mal  təklifi arasında dinamik tarazlığa nail 
olmaq və onun daimi xarakter daşımasına şərait 
yaratmaq. 
Qeyd etmək lazımdır ki, istehlak malları bazarının sağlam 
əsasda təşəkkülü bütövlükdə bazarın formalaşması şərtlərinə 
nəzəri-metodoloji yanaşmadan əhəmiyyətli surətdə fərqlənir. 
Başqa sözlə, təkcə istehlakçıların iqtisadi əlahiddəliyinə və 
iqtisadi müstəqilliyinə nail olmaqla bazarı formalaşdırmaq 
mümkün deyildir. 
 
 224
İstehlak malları bazarının öyrənilməsi üçün ən əvvəl 
istehlakçının özünün tələbini, onun psixologiyasını, hazırkı 
şəraitdə hansı mallara və çeşidlərə üstünlük verdiyini, 
əmtəələrin seçilməsi zamanı hansı sosial-psixoloji və iqtisadi 
amillərə əsaslandığını öyrənmək, dəqiqləşdirmək lazımdır. Bu 
isə müəyyən metodika əsasında işlənilən informasiya bazasının 
olmasını tələb edir. 
Əmtəə və xidmətlər bazarı istehlak mallarının əldə 
edilməsinə və xidmətlərə görə fərqlənirlər. Bununla belə, bütün 
tədqiqat boyu istehlak bazarı əlamətlərinə görə, bazar 
münasibətləri sistemində onun məzmunu, yeri və rolu, təkrar 
istehsal prosesində satıcı və alıcının mövqeyi baxımından 
nəzərdən keçiriləcək. Belə yanaşma fikrimizcə, istehlak 
bazarının hərtərəfli nəzərdən keçirilməsini təmin etməlidir. 
Bazar iqtisadi sistemində istehlak bazarı mərkəzi yer tutur, 
çünki bazar sistemində tarazlığın pozulması daha çox istehlak 
bazarına mənfi təsir göstərir. Bu universal keyfiyyətinə görə o, 
ictimai istehlakın real hissəsini əks etdirən xüsusiyyətlərə 
malikdir. İstehlak bazarı bazarlar sistemində ilk və tamamlayıcı 
halqadır, bu onun başlıca xüsusiyyətidir [122, 128, 133, 179]. 
İstehlak bazarının digər xüsusiyyəti onun əmtəə-pul 
münasibətləri şəraitində inzibati idarəetməyə tabe olmamasıdır. 
Əgər ölkədə məhsulun istehsal vasitələri, işçi qüvvəsi, 
texnologiya və s. sahələrdə inzibati təyinatla əmtəə-pul 
münasibətləri həyata keçirsə, istehlak bazarı sahəsində inzibati 
təyinat əmtəə-pul münasibətlərini, ümumiyyətlə ləğv edir və 
deməli, istehlak bazarı fəaliyyətini dayandırır. İstehlak baza-
rının bu xüsusiyyəti, bir tərəfdən, istehlakın iqtisadi sərbəstliyi 
ilə, digər tərəfdən isə inzibati idarəetməyə tabe olmayan 
əhalinin şəxsi istehlakının rəngarəngliyi ilə şərtlənir. Bu 
xüsusiyyət istehlak bazarına xüsusi möhkəmlik gətirir. Onun 
sayəsində istehlak bazarı quldarlıq ictimai-iqtisadi formasiyası 
dövründə və sosializmin SSRİ-də yaradılmış modelində də 
 
 225
mövcud olmuşdur. İstehlak bazarının bu xüsusiyyətləri onun 
tədqiq edilməsini tələb edir. 
İstehlak bazarının xüsusiyyətləri öz ifadəsini yerinə 
yetirdikləri funksiyalarda tapır. Fikrimizcə, istənilən iqtisadi 
sistemdə istehlak bazarının əsas funksiyaları aşağıdakılardır: 
 əhalinin tədiyə qabiliyyətli tələbi formasında təzahür 
edən ictimai tələbin ödənilməsi; 
 malların dəyər formasının əvəz edilməsinin, habelə 
istehsal vasitələri, istehsal malları, işçi qüvvəsi, 
kapital və s. bazarların qarşılıqlı təsirinin həyata 
keçirilməsi vasitəsi ilə fasiləsiz təkrar istehsal 
prosesinin təmin edilməsi; 
 istehlak malları və xidmətlərinə qoyulan qiymətlərin 
formalaşdırılması və dəyişdirilməsi; 
 mal və xidmətlərin istehlak bazarında makro və mikro 
struktur tarazlığının təmin edilməsi və s. 
Ən ümumi formada iqtisadiyyatda istehlak bazarının rolu 
onun funksiyaları vasitəsilə açılır. Bazarın mühüm funksi-
yalarından biri ölkənin ümumi daxili məhsulunun (ÜDM) 
müəyyən hissəsinin reallaşmasıdır, nəticədə istehsal və 
tədavülə sərf edilən məsrəflər ödənilir və bununla da geniş 
təkrar istehsal prosesinin normal gedişi təmin olunur, yəni 
istehlak bazarı istehsalla istehlak arasında əlaqələndirici rol 
oynayır. İstehlak bazarının ikinci funksiyası - əmtəələrin 
istehlakçılara çatdırılmasıdır. Əhali öz pul gəlirlərini əmtəələrə 
mübadilə etməklə, öz maddi tələbatlarını ödəyir. Bu 
funksiyanın yerinə yetirilməsi ilə əlaqədar olaraq bazarla 
iqtisadi qanunlar arasında sıx əlaqə yaranır. Bazarın üçüncü 
funksiyası ilə əməyə maddi stimul təmin olunur. Yalnız 
bazarda pulun əmtəəyə mübadiləsi prosesində bölgü təkrar 
istehsal prosesinin mühüm fazası kimi son mərhələyə daxil 
olur. Əmtəələrin tələb və təklifi uyğun olmadıqda, əhalinin pul 
gəlirlərinin reallaşmasında çətinlik yaranır. Nəticədə bütün 
bölgü mexanizmi pozulur, işçilərin yüksək keyfiyyətli və 
 
 226
məhsuldar əməyə maddi stimullaşdırmanın səmərəliliyi azalır. 
Beləliklə, istehlak bazarında tələb və təklifin tarazlığı 
bütövlükdə iqtisadi sistemin necə səmərəli işlədiyini göstərir. 
İstehlak bazarında alqı-satqı əməliyyatları sənaye və kənd 
təsərrüfatı müəssisələri, firmalar, birliklər, habelə təşkilatlar 
tərəfindən həyata keçirilir. Digər tərəfdən, ticarət təşkilatları ilə 
müəssisələr arasında, ikincisi, ticarət müəssisələri və 
təşkilatlar, üçüncüsü, pərakəndə ticarət müəssisələri arasında 
baş verir [158]. 
Ərazi cəhətcə istehlak bazarı ayrı-ayrı rayonlarda, 
şəhərlərdə, kəndlərdə yerləşir. Hər bir halda istehlak bazarının 
inkişafına minlərlə ticarət və yüzlərlə sənaye müəssisələri təsir 
edir. Bununla əlaqədar olaraq əmtəələr sərbəst hərəkət edir, 
inkişaf etmiş bazar şəraitində eyni növ məhsulların qiymətləri 
müxtəlif yerlərdə kəskin fərqlənir. 
İstehlak bazarları aşağıdakı əlamətlərinə görə təsnifləşdirilə 
bilər [145, 146, 150]: 
1. Alıcıların xarakterinə görə: bu əlamətə görə təs-
nifləşdirmə müxtəlif meyar tələb edir. Məsələn, əhali, 
ailələrin sayı, ailənin ölçüsü, yaş və cins strukturu, 
professional əlamətləri, milli mənşəyi, sosial-iqtisadi 
qruplara mənsubiyyəti;  
2. Məhsul tipinə görə: bu əlamətə görə, təsnifat əmtəələrin 
növünə və qiymətinə görə müəyyən edilir. Məsələn, 
ərzaq, toxuculuq, paltar, təsərrüfat malları, mebel, uzun 
müddət istifadə olunan mallar; 
3. İstehlak bazarları ərazi əlamətlərinə görə: daxili və 
xarici bazarlara bölünürlər. Daxili bazarlar öz 
növbəsində, üç növə - milli və ya ümumdövlət regional 
(ayrı-ayrı rayonların) və lokal (hər hansı yaşayış 
məntəqəsinin) bazar. Milli bazarlardan fərqli olaraq 
regional və lokal istehlak bazarlarının kəskin müəyyən 
edilmiş sərhədləri yoxdur və öz aralarında qarşılıqlı 
əlaqəyə malikdirlər. Bu onda özünü büruzə verir ki, bir 
 
 227
ərazidə istehsal olunan məhsullar digər regionlarda 
reallaşdırılır; 
4. İstehlak bazarlarının proporsional inkişaf səviyyələrinə 
görə: tarazlaşdırılmış və tarazlaşdırılmamış bazarları 
fərqləndirirlər. Tarazlaşdırılmış bazar bu tələb və 
təklifin uyğun gəldiyi bazardır. Tarazlaşdırılmış bazar 
şəraitində təklif olunan malların maneəsiz reallaşması 
təmin olunur, eyni zamanda əhalinin alıcılıq qabiliyyəti 
tam ödənilir. Tarazlaşdırılmamış bazar tələblə təklif 
arasında uyğunsuzluq olan bazardır. Belə bazarlarda 
tələb və təklifin həcmi, strukturu bir-birinə uyğun 
gəlmir.  
Tarazlaşdırılmamış bazarların aşağıdakı əlamətləri vardır 
[172, 173]: 
 alıcının tələbatının ödənilməsində defisitin olması; 
 əhalinin pul gəlirlərinin artmasına baxmayaraq 
onların əmtəə defisiti ilə üzləşməsi; 
 əmtəə ehtiyatlarının dəyişməsi; 
 tarazlaşdırılmamış bazarların əsas səbəbləri 
təşkilati, idarəetmə, istehsal, həmçinin struktur 
xarakterli ola bilər. 
Bazar iqtisadiyyatı şəraitində respublikada istehlak 
bazarının formalaşması və tarazlı inkişafının təmin olunması 
bu sahədə mövcud problemlərin həll olunmasını və inkişaf 
istiqamətlərinin müəyyənləşdirilməsini və bu əsasda kompleks 
tədbirlərin işlənib hazırlanmasını və həyata keçirilməsini 
nəzərdə tutur. 
İlk baxışda istehlakçı dedikdə, onu «alıcı» ilə eyni-
ləşdirmək düzgün görünür; lakin əslində bu da onun mahiy-
yətini tam ifadə etmir. Doğrudur, alıcı məhz öz istehlakını 
nəzərdə tutur, hər bir istehlakçı isə əvvəlcə alıcı kimi çıxış 
etməlidir. Lakin dəqiq məntiqi və nəzəri fikrə əsaslansaq, 
istehlakçının daim alıcı kimi çıxış edəcəyinin bir zərurət 
olduğunu söyləmək olmaz: istehlakçı vasitəçi alıcılardan da 
 
 228
istifadə edə bilər, alıcı isə istehsalçı və istehlakçı arasında 
vasitəçi də ola bilər. Digər tərəfdən, alınan malın dərhal zəruri 
olaraq istehlak olunacağını da söyləmək olmaz, çünki mal bir 
ehtiyat kimi saxlanıla, sonra yenidən satıla bilər. Bazar 
iqtisadiyyatı sisteminə keçməklə bu xüsusiyət daha da 
güclənmişdir. Deməli, alıcı və istehlakçını nəzəri cəhətdən 
eynilşdirmək olmaz, onlar arasında müəyyən fərqlər, «pillələr» 
ola bilər. Lakin hər bir istehlakdan əvvəl (əmtəə təsərrüfatı 
şəraitində) alqı-satqı (alıcılıq fəaliyyəti) gəldiyinə görə, bunlara 
sadəlik xatirinə təqribən eyni kontragent kimi yanaşmaq olar. 
Beləliklə, müxtəlif iqtisadi kateqoriyalar olsalar da, daha geniş 
anlayış olan «istehlakçı» kateqoriyasına müəyyən mənada 
«alıcı» kateqoriyası kimi yanaşmaq olar, onları bir-birinin 
əvəzləyicisi kimi də qəbul etmək olar. Bununla bərabər, 
«istehlakçı» kateqoriyası ilə «istehlak malları bazarı» 
arasındakı ciddi fərqi də nəzərdən qaçırmaq olmaz. Belə ki, 
istehlakçı tək bir fərdə də aid ola bildiyindən o nisbətən dar bir 
fərdi tələbatı göstərə bildiyi halda istehlak bazarı geniş, kütləvi, 
xarakterik olan ictimai tələbatı göstərir. İstehlakçıların tələbatı 
istehlak malları bazarındakı ayrı-ayrı seqmentlərə aid olmaqla, 
bu seqmentlərə dair əmtəələrin çeşidini və keyfiyyətini, 
istehlak bazarı isə onların bütövlüyünü göstərir. Əlbəttə, isteh-
lakçıları, istehlak bazarının məcmu iştirakçıları kimi götürsək, 
onda söhbət fərdlərdən yox, bütövlükdə, ictimai tələbatdan 
gedərdi. 
İstehlak mallarının spesifik xüsusiyyətlərini, başqa sözlə, 
əhalinin həmin mallarla təchizinin təkcə iqtisadi yox, həm də 
sosial-siyasi səciyyə daşıdığını və makroiqtisadi səviyyədə 
mövcud olan müasir reallığı nəzərə almaqla həmin bazarın 
formalaşması prosesinə ikili mövqedən: təkamül prosesi 
baxımından və proqram-məqsədli yanaşmaq məqsədəuyğun 
olardı. 
Əvvəla, mövqenin mahiyyəti ondan ibarətdir ki, real bazar 
iqtisadi münasibətlərin xüsusi sferası olmaqla təşəkkül tapa 
 
 229
bilər. Yəni həmin münasibətləri hər hansı bir qanunlar toplusu 
şəklində direktiv formada yaratmaq sadəcə olaraq, qeyri-
mümkündür. Belə ki, bazar münasibətləri iqtisadi, sosial, 
siyasi, milli, dini və s. amillər kompleksinin daimi təsiri 
altındadır. Buna görə də, bir tərəfdən sırf iqtisadi amilləri, digər 
tərəfdən, sosial-psixoloji aspektləri özündə əks etdirən bazar 
münasibətləri üçün qanunvericilik çərçivəsində əlverişli şərait  
yaratmaq lazım gəlir. Eyni zamanda, makroiqtisadi səviyyədə 
bir sıra şərtlərin ödənilməsi bazarın təkamülü prosesinə 
xüsusilə müsbət təsir göstərə bilər. Şərtlərdən ən vaciblərini 
aşağıdakı kimi sadalamaq olar: 
1) ölkənin maliyyə sferasında sabitliyə nail olunması və 
manatın dönərliyinin həyata keçirilməsi; 
2) bazarda istehlakçılar və ticarət vasitəçiləri arasında 
sağlam rəqabət mühitinin formalaşdırılması; 
3) investisiya siyasəti və istehsalın struktur 
modernləşdirilməsi sahəsində dəyişikliklərin həyata 
keçirilməsi. 
Göstərilən şərtlərin yerinə yetirilməsi bir sıra mühüm və 
vacib istiqamətləri nəzərdə tuta bilər: 
a) istehsal və tədavül sferasının inhisarsızlaşdırılması və 
özəlləşdirmənin sürətləndirilməsi; 
b) istehlak malları bazarının kommersiya, maliyyə-kredit 
infrastrukturunun yaradılması və onlara uyğun olaraq 
topdan və pərakəndə satış ticarət şəbəkəsinin 
genişləndirilməsi; 
c) inzibati idarəetmə metodlarından imtina  edilməsi, 
iqtisadi subyektlərin fəaliyyətinə müdaxilənin aradan 
qaldırılması. 
Beləliklə, təkamül prosesi heç də bəzi iqtisadçıların iddia 
etdikləri kimi, kortəbii xarakter daşımamalı və onun sağlam 
əsaslar üzərində həyata keçirilməsi sırf iqtisadi metodlarla 
tənzimlənməlidir. 
 
 230
Bazarda tələblə təklif arasında dinamik tarazlığın 
saxlanması dövlətin ərzaq resurslarının artırılmasına nail ola 
bilməsindən birbaşa asılıdır. Belə ki, istehlak mallarına olan 
tələb bir sıra spesifik xüsusiyyətlərlə: tələbin ilkin xarakteri, 
zövq, mövsümilik, malların köhnəlməsi nəticəsində satışının 
çətinliyi və s. səciyyələnir. İstehlak malları bazarının normal 
inkişafı bilavasitə sahələrarası münasibətlərin təşkili ilə də 
bağlıdır. Məhz bu nöqteyi-nəzərdən «istehlak bazarı» anla-
yışının sosial-iqtisadi mahiyyətini açmaq, onun fəaliyyət 
mexanizmini öyrənmək və bazar münasibətlərinə əsaslanan 
iqtisadiyyatın formalaşması və inkişafına təsir göstərən daxili 
və xarici amilləri müəyyən etmək tələb olunur. 
Qeyd etmək lazımdır ki, istehlak bazarında tarazlıq 
yaradılması cəmiyyət qarşısında duran ən mühüm 
problemlərdən biridir. Bazarın tarazlığı dedikdə, konkret 
şəraitdə əhalinin gəlirləri mal təklifinin ümumi həcmi və 
strukturu ilə tələbin həcmi və strukturu ilə əhalinin gəlirləri 
arasında olan nisbət başa düşülür. Deyilənlərdən aydın olur ki, 
istənilən bir ölkədə istehlak bazarının formalaşması və tarazlığı 
ilk növbədə tələb və təklifin həcm və strukturu və isteh-
lakçıların gəlirləri və qiymətlər arasında uyğunluq olmasını 
nəzərdə tutur. 
Bazar iqtisadiyyatı şəraitində azad rəqabət hökm sürdüyünə 
görə, bazarda tarazlıq tələb və təklif qanunu əsasında 
tənzimlənir. İstehlak bazarında tarazlığın təmin olunmasında 
istehlakçıların alıcılıq qabiliyyətinin də əhəmiyyətli rolu vardır 
ki, bu da onların gəlirləri ilə əlaqədardır. Qeyd etmək lazımdır 
ki, daxili istehsal potensialından tam və səmərəli istifadə 
olunması xüsusi əhəmiyyət kəsb edir. Bu, bir tərəfdən istehlak 
bazarında təklifin çoxalması, digər tərəfdən isə, daxili 
istehlakçıların gəlirlərinin artması ilə əlaqədardır. Lakin nəzərə 
almaq lazımdır ki, bir çox  hallarda, daxili istehsalın artırılması 
yeni kapital qoyuluşları əsasında istehsalın strukturunun 
yenidən qurulmasını, mövcud istehsal müəssisələrinin texniki 
 
 231
və texnoloji cəhətdən modernləşdirilməsini, yeni istehsal 
müəssisələrinin yaradılmasını və s. tələb edir ki, bunu əksər 
hallarda, daxili imkanlar hesabına həyata keçirmək mümkün 
olmur və ya gözlənilən səmərə əldə olunmur. Bazar iqtisadi 
sisteminin təşəkkülü şəraitində isə bu məsələni xarici iqtisadi 
əlaqələrin köməyi ilə həll etmək mümkündür. Bunun üçün 
xarici iqtisadi əlaqələrin inkişaf etdirilməsi və onun istehsal 
sahələrinin inkişafına xarici investisiya cəlb olunması, müasir 
texnika və texnologiya əldə olunması, mütərəqqi idarəçilik və 
təsərrüfatçılıq təcrübəsi qazanılması və s. nəzərdə tutulur. 
Elmi nəzəri araşdırmalar göstərir ki, bazar münasibətləri 
şəraitində cəmiyyətdə makroiqtisadi tarazlığın təmin edilməsi 
istehlak bazarında sabitliyin formalaşdırılmasından bilavasitə 
asılıdır. İstehlak bazarı ümumi bazarın mühüm tərkib hissəsi 
olsa da, bazarın digər növ müxtəlifliklərindən, eləcə də digər 
təsərrüfat proseslərindən fərqli olaraq, təkcə iqtisadi mahiyyət 
daşımır. İstehlak bazarında tarazlığın mövcudluğu, onun 
normal inkişafı bütövlükdə cəmiyyətin inkişafının və 
sabitliyinin əsasını təşkil edir [78, 153]. 
Apardığımız araşdırmalar göstərir ki, cəmiyyətdə mak-
roiqtisadi, sosial, siyasi sabitliyin qərarlaşması problemi digər 
məsələlərlə yanaşı, istehlak bazarında tarazlığın təmin 
edilməsindən də əhəmiyyətli dərəcədə asılıdır. Qeyd etmək 
lazımdır ki, istehlak bazarı əhalinin gündəlik tələbat mallarının 
alqı-satqısı ilə bağlı formalaşan iqtisadi münasibətlərin məc-
musunu özündə əks etdirməklə tələb və təklifin səviyyəsindən 
və eləcə də azad rəqabət mühitindən asılıdır. Ümumiyyətlə, 
istehlak bazarı cəmiyyətin hər bir üzvünün son istehlakını 
özündə əks etdirir. Bu tələb dərinləşən qloballaşma şəraitində 
daha da möhkəmlənir. 
 
 
 
 
 
 232
6.2. İstehlak bazarının funksional təyinatı və təsnifat 
əlamətləri 
 
Bazarın digər növ müxtəliflikləri ilə yanaşı, istehlak bazarı 
da özünəməxsus xüsusiyyətlərə malikdir. İqtisadiyyatda 
istehlak bazarının rolu və əhəmiyyətini şərh edərkən ilk 
növbədə, onun sosial-iqtisadi mahiyyətini, funksional təyinatını 
və təsnifat əlamətlərini araşdırmaq mühüm əhəmiyyət kəsb 
edir. İstehlak bazarında əhalinin gündəlik tələbat məhsulları 
təklif edilir, sonra isə reallaşdırılaraq alıcının mülkiyyətinə 
keçir. Alıcılar üçün mühüm əhəmiyyət kəsb edən gündəlik 
tələbat məhsullarının satışı istehsalçıları da stimullaşdırır. Bu 
isə son nəticədə konkret növ məhsulların istehsalının artımına 
gətirib çıxarır. Təbii ki, istehlak bazarında alıcılar tərəfindən 
alınmayan məhsulların istehsalı dayanır. Bu və ya digər 
gündəlik tələbat məhsulu istehsal olunduqdan sonra həmin 
məhsul istehlakçıların tələbatlarını ödəyir və bu da biznes 
strukturlarının gəlir əldə etməsinə əlverişli şərait yaradır. 
İstehlak bazarının xarakterik cəhətlərindən biri də ondan 
ibarətdir ki, bu bazarlar bir qayda olaraq, sosial-iqtisadi 
böhranların təsirinə daha tez məruz qalırlar. Bazar şəraitində 
istehsal olunan məhsulların hamısı reallaşdırılmaq iqtidarında 
olmur. Odur ki, istehsal olunmuş məhsulları satmaq üçün 
alıcılar stimullaşdırılmalıdır. Adətən alıcıların stimullaş-
dırılması aşağıdakı formalarda həyata keçirilir: 
 bu və ya digər məhsulun qiymətinin aşağı olması; 
 məhsulun keyfiyyətinin yüksək olması; 
 məhsulun satışı zamanı müxtəlif güzəştlərin tətbiq 
edilməsi; 
 alıcıların şüuruna təsir etmək məqsədilə intensiv 
reklam fəaliyyətinin həyata keçirilməsi. 
Adətən intensiv reklam fəaliyyətinin həyata keçirilməsi 
istehsalçı qurumun xeyli məsrəf sərf etməsinə gətirib çıxarır. 
Məhz bu baxımdan da istehlak bazarında biznes öz üzərinə 
müəyyən risklər götürür. Kütləvi istehlak şəraitində 
 
 233
istehlakçılarla müqavilə bağlamaq qeyri-mümkündür. Odur ki, 
inkişaf etmiş bazar iqtisadiyyatında gündəlik tələbat 
məhsullarının istehsalı və biznesi bazara və konkret olaraq 
istehlakçılara istiqamətlənməlidir. 
Qloballaşma şəraitində bazar əmtəə mübadiləsi, tələb və 
təklif sferası olmaqla yanaşı, həm də geniş təkrar istehsalın 
bütün sferalarına əhəmiyyətli dərəcədə təsir göstərir. Bazar 
münasibətlərinin formalaşmasının ilkin mərhələsində, daha 
doğrusu, transformasiya yönümlü dəyişikliklər şəraitində 
istehlak bazarına və istehsal vasitələri bazarına, eləcə də bazar 
infrastrukturlarının inkişaf etdirilməsinə xüsusi əhəmiyyət 
verilməsi vacibdir. Təhlil göstərir ki, dərinləşən qloballaşma 
şəraitində istehlak bazarının inkişafı bir-biri ilə sıx qarşılıqlı 
əlaqəyə və təsirə malik olan elementlərin məcmusunu özündə 
əks etdirməklə, kompleks sistem kimi fəaliyyət göstərir. 
Bazarın ən mühüm mexanizmini təşkil edən tələb və təklif 
iqtisadiyyatda tənzimləyici funksiyalar yerinə yetirir ki, bu da 
son nəticədə istehsalın iqtisadi səmərəliliyinə öz təsirini 
göstərir. Xüsusilə istehlak bazarının funksiyalarının geniş-
lənməsi son nəticədə gündəlik tələbat məhsulları üzrə əmtəə 
dövriyyəsinin həcminin artmasını şərtləndirir. Bu baxımdan 
istehlak bazarı iqtisadiyyatın bütün sahələrində, o cümlədən 
kənd təsərrüfatı və emal sənayesində geniş təkrar istehsalın 
ayrılmaz tərkib hissəsi kimi çıxış edir və bu sferada iqtisadi 
münasibətləri tənzimləyir [141, 162]. 
Araşdırmalar göstərir ki, regionlarda istehlak bazarlarının 
fəaliyyətinin genişlənməsi artıq istehsalçıları və istehlakçıları 
da bu sistemin mühüm tərkib elementlərinə çevirir. Hətta 
inkişafın müxtəlif mərhələlərində bu və ya digər məhsulun satış 
probleminin həll edilməsi məqsədilə istehsalçılar arasında 
bazar əlaqələri formalaşır və inkişaf edir. Qeyd etmək lazımdır 
ki, istehlak bazarının formalaşması və inkişafının əsasını 
ictimai əmək bölgüsü təşkil edir. İctimai əmək bölgüsünün və 
eləcə də cəmiyyətdə məhsuldar qüvvələrin və istehsal 
 
 234
münasibətlərinin inkişafı istehlak bazarının da genişlənməsinə 
və təkmilləşməsinə öz təsirini göstərir. 
İstehlak bazarının formalaşması və inkişafı bir necə 
mərhələni özündə əks etdirmişdir. Prosesin birinci mərhə-
ləsində istehlak bazarının formalaşması gündəlik tələbat 
məhsullarının mübadiləsi ilə yaranmışdır. Təbii ki, bu, ictimai 
əmək bölgüsünün və istehsal münasibətlərinin nisbətən ibtidai 
səviyyəsini özündə əks etdirirdi. İstehlak bazarının inkişafının 
ikinci mərhələsi iqtisadiyyatda əmtəə-pul münasibətlərinin 
formalaşması ilə bilavasitə bağlıdır. Bu mərhələdə ictimai 
əmək bölgüsü dərinləşməklə məhsulların mübadiləsinin ümumi 
ekvivalenti olan pul vahidləri yaranmışdır. İstehlak bazarının 
formalaşmasının üçüncü mərhələsi kapitalizmin formalaşması 
və liberal iqtisadiyyatın əhatə dairəsinin genişlənməsi ilə sıx 
bağlı olmuşdur. Bu mərhələdə azad ticarət istehlak bazarının 
inkişafının başlıca tənzimləyici mexanizmi kimi çıxış etmişdir. 
İstehlak bazarının inkişafında dördüncü mərhələ dövlətin 
tənzimləyici mexanizmlərinin genişlənməsi ilə bilavasitə 
əlaqədardır. Bu mərhələ XX əsrin əvvəllərini, daha doğrusu 
birinci yarısını əhatə edir. Belə ki, 1929-1933-cü illər böhranı 
istehlak bazarına da öz təsirini göstərmiş və bu böhranın aradan 
qaldırılması ilk növbədə, dövlət tənzimlənməsinin aktivləş-
dirilməsindən bilavasitə asılı olmuşdur. 
Aparılan araşdırmalardan belə bir nəticə hasil olunur ki, 
istehlak bazarının formalaşması və inkişafı konkret olaraq 
iqtisadi sistemin tipindən və xarakterindən bilavasitə asılıdır. 
Təbii ki, bu zaman istehsal vasitələri üzərində mülkiyyətin 
xarakteri istehlak bazarına əhəmiyyətli dərəcədə təsir göstərir. 
Bu isə bilavasitə onu göstərir ki, hər bir konkret iqtisadi 
sistemdə istehlak bazarının yeri və rolu, onun inkişafının 
qanunauyğunluqları ilk növbədə, istehsal münasibətlərinin 
xarakteri ilə səciyyələnir. Qeyd etmək lazımdır ki, milli 
iqtisadiyyatda istehlak bazarının yeri və rolu əslində onun 
funksiyaları ilə xarakterizə olunur. İstehlak bazarının ən 
 
 235
mühüm funksiyalarından biri ümumi daxili məhsulun müəyyən 
hissəsinin bu bazarda reallaşması ilə bağlıdır. Təbiidir ki, 
istehlak bazarının fəaliyyəti zamanı konkret olaraq gündəlik 
tələbat məhsullarının istehsalı və tədavülünə sərf edilən 
məsrəflər ödənilir və bununla da geniş təkrar istehsalın həyata 
keçirilməsi üçün əlverişli şərait yaranır. Beləliklə istehlak 
bazarı əslində istehsalçı ilə istehlakçı arasında əlaqələrin 
formalaşmasında və inkişafında əhəmiyyətli rol oynayır. 
İstehlak bazarının iqtisadiyyatda yerinə yetirdiyi ən mühüm 
funksiyalarından biri də gündəlik tələbat məhsullarının 
istehsalçıdan istehlakçılara çatdırılması ilə bağlıdır. İstehlakçı 
öz pul gəlirlərini əmtəələrin mübadiləsinə yönəltməklə öz tələ-
batlarını ödəyir, istehsalçı isə gələcəkdə geniş təkrar istehsalı 
həyata keçirmək üçün vəsait əldə edir. Bu baxımdan istehlak 
bazarının üçüncü mühüm funksiyası istehsalın stimullaş-
dırılması ilə sıx bağlıdır. Beləliklə, istehlak bazarı mübadilə və 
bölgü funksiyalarını yerinə yetirir ki, bu da geniş təkrar 
istehsalın mühüm fazası kimi çıxış edir. Bundan irəli gələrək 
istehlak bazarının təsnifat əlamətlərini aşağıdakı kimi 
səciyyələndirmək olar: 
 İstehlakçıların xarakteri. Bu əlamət əhalinin sayı, 
demoqrafik xüsusiyyətləri, əhalinin pul gəlirləri və 
xərcləri ilə sıx bağlıdır; 
 Əmtəələrin tipi. Bu əlamət adətən ərzaq və gündəlik 
tələbat məhsullarına olan ehtiyacların qarşılanması ilə 
sıx bağlıdır; 
 Regional xüsusiyyətlər. Bu əlamətə görə istehlak 
bazarları daxili və xarici bazarlara bölünür. Daxili 
bazarlar bir qayda olaraq regional, lokal və milli 
bazarları özündə əks etdirir. Xarici bazarlar isə ölkə 
sərhədindən kənarda fəaliyyət göstərən bazarları 
özündə əks etdirir; 
 Proporsionallıq səviyyəsi. Bu əlamətə görə istehlak 
bazarı balanslaşdırılmış və balanslaşdırılmamış 
 
 236
xarakter daşıyır. Balanslaşdırılmış bazarlarda adətən 
tələb və təklif arasındakı tarazlıq, eləcə də azad 
rəqabət mühiti önəmli rol oynayır. Balanslaşdı-
rılmamış istehlak bazarlarında isə bir qayda olaraq, 
tələb və təklif arasında disproporsiyalar özünü 
göstərir, bir sıra hallarda bazarda qıtlıq və eləcə də 
infrastruktur sisteminin etibarlı fəaliyyət göstər-
məməsi adi hala çevrilir. 
İstehlak bazarı bir qayda olaraq iqtisadi, sosial, təşkilati və 
hüquqi aspektləri özündə əks etdirir. İstehlak bazarının iqtisadi 
aspektləri daha çox dövlətin iqtisadi siyasətindən bilavasitə 
asılı olmaqla, istehsalın və təklifin səviyyəsinə təsir edən 
amilləri özündə birləşdirir. Bu zaman xarici iqtisadi əlaqələrin 
xarakteri, eləcə də dövlətin tənzimləmə vasitələrinin spesifik 
xüsusiyyətləri də istehlak bazarına həlledici təsir göstərir. 
İstehlak bazarının sosial aspektləri ilk növbədə, əhalinin alıcılıq 
qabiliyyətindən bilavasitə asılı olur. İstehlak bazarının təşkilati 
aspektləri bazar infrastrukturlarının formalaşması və inkişafı ilə 
sıx bağlıdır. Bazar infrastrukturlarının inkişafı istər isteh-
salçıların və istərsə də istehlakçıların maraqlarının real-
laşdırılmasında əhəmiyyətli rol oynayır. Hüquqi aspektlər isə 
adından da məlum olduğu kimi, istehlak bazarının tənzim-
lənməsinin qanunvericilik təminatını özündə əks etdirir və 
iqtisadiyyatın hüquqi tənzimlənməsi proseduraları ilə 
reqlamentləşdirilir [85, 90]. 
Yuxarıda qeyd etdiyimiz kimi, istehlak bazarının 
formalaşması və inkişafında infrastruktur sistemi əhəmiyyətli 
rola malikdir. İnfrastrukturun zəif inkişafı bir qayda olaraq, 
əmtəə dövriyyəsinin həcminə mənfi təsir göstərir və bu da 
bütövlükdə iqtisadiyyatda geniş təkrar istehsalın səviyyəsini 
zəiflədir və iqtisadi artımın sürətini ləngidir. Qloballaşma 
şəraitində infrastruktur sistemi əslində istehsalçıların bazar və 
istehlakçılarla əlaqəsini təmin edən mühüm mexanizm kimi 
fəaliyyət göstərir. Əslində bu mexanizmin dinamik xarakter 
 
 237
daşıması bütövlükdə iqtisadiyyatın səmərəli fəaliyyət 
göstərməsinə əlverişli şərait yaradır. 
Keçid iqtisadiyyatını yaşayan ölkələrin təcrübəsi göstərir 
ki, istehlak bazarının səmərəli fəaliyyətini əngəlləyən ən 
mühüm cəhətlərdən biri də inzibati və bürokratik maneələrin 
mövcudluğudur. Bu əngəllər mahiyyət etibarilə bazarın 
özünütənzimləmə mexanizminə mənfi təsir göstərməklə yanaşı, 
kölgəli iqtisadiyyatın inkişafına da rəvac verir. Bütün bunlar 
isə son nəticədə dövlət büdcəsinə vergidən yayınmağa gətirib 
çıxarmaqla «çirkli pullar» probleminin aktuallaşmasını 
şərtləndirir. Bu xüsusilə, istehlak məhsullarının mübadiləsi 
seqmentində özünü daha çox göstərir. Qeyd etmək lazımdır ki, 
iqtisadiyyatda şəffaflığın təmin edilməsi və statistik uçotun 
düzgün aparılması bu problemin həllində önəmli vasitə hesab 
olunur. lakin təəssüflə qeyd etmək lazımdır ki, əksər hallarda 
yeni yaradılmış sahibkarlıq subyektlərinin iqtisadi 
maarifləndirmə səviyyəsinin aşağı olması bu prosesə mənfi 
təsir göstərir. 
XX əsrin sonlarından etibarən cəmiyyətdə baş verən radikal 
dəyişikliklər siyasi və iqtisadi sistemin köklü şəkildə liberal-
laşdırılması ilə nəticələnmişdir. Şərqi Avropa və keçmiş 
Sovetlər Birliyində sosialist düşərgəsinin dağılması planlı 
təsərrüfatçılıq sisteminin də demontajına gətirib çıxarmışdır. 
Keçmiş Sovetlər İttifaqının dağılması fonunda mərkəz-
ləşdirilmiş iqtisadiyyatın liberallaşdırılması bazar iqtisadi 
münasibətlərinə keçidlə nəticələnmişdir. Transformasiya 
yönümlü dəyişikliklər cəmiyyətin ictimai-siyasi və sosial-
iqtisadi həyatının bütün sahələrində olduğu kimi istehlak 
bazarına da öz təsirini göstərmişdir. Qeyd etmək lazımdır ki, 
transformasiya yönümlü dəyişikliklərin ilkin mərhələsində 
uzun müddət qərarlaşmış iqtisadi əlaqələrin kəsilməsi, 
təminatlı dövlət sifarişinin liberallaşdırılması istehsal həcminin 
də kəskin şəkildə azalmasına gətirib çıxarmışdır. Bu azalma 
özünü xüsusilə istehlak məhsullarının istehsalı sektorunda 
 
 238
kəskin şəkildə büruzə vermişdir. Bazarda istehlak məhsullarına 
olan tələbin ödənilməməsi əmtəə qıtlığı fonunda istehlak 
məhsullarının qiymətlərinin sürətli artımına səbəb olmuşdur. 
Bütün bunlar isə öz növbəsində 1994-1995-ci illərdə iqtisa-
diyyatda hiperinflyasiya dalğasının yaranmasına gətirib 
çıxarmışdır. 
İstehlak bazarında baş verən konyunktur dalğalanmaları 
bütün hallarda əhalinin həyat səviyyəsinə və bütövlükdə 
götürdükdə, cəmiyyətdə sosial sabitliyin mövcud durumuna öz 
təsirini göstərir. Nəzərə almaq lazımdır ki, transformasiya 
yönümlü dəyişikliklərin ilkin mərhələsində istehlak bazarında 
baş verən gərginliklər və qiymət artımları müxtəlif faktorların 
təsiri altında baş vermişdir ki, onları da aşağıdakı kimi 
təsnifləşdirmək mümkündür: 
 istehlak məhsulları istehsalının həcminin kəskin 
şəkildə azalması; 
 müstəqil dövlətin xarici iqtisadi əlaqələrinin yetərincə 
inkişaf etməməsi səbəbindən istehlak bazarına məhsul 
idxalının qənaətbəxş həcmdə olmaması; 
 istehlak bazarında inhisarçılıq meyillərinin möv-
cudluğu və azad rəqabət mühitinin formalaşmaması; 
 istehlak bazarına dövlət müdaxiləsinin tamamilə 
aradan qaldırılması fonunda kölgəli iqtisadiyyatın 
təsir imkanlarının genişlənməsi. 
Aparılan araşdırmalar göstərir ki, formalaşmaqda olan milli 
iqtisadiyyatda həyata keçirilən islahatlar, mülkiyyətin özəlləş-
dirilməsi, azad sahibkarlıq fəaliyyətinin inkişaf etdirilməsi 
istehlak bazarındakı mövcud duruma da öz təsirini 
göstərmişdir. Belə ki, artıq ölkənin istehlak bazarında qiy-
mətlər tələb və təklifin təsiri altında formalaşmaqla azad rəqa-
bət mühiti geniş vüsət almışdır. Qeyd etmək lazımdır ki, 
istehlak bazarında tarazlığın təmin edilməsi və qiymətlərin 
səviyyəsinin sabitləşdirilməsi bazarda əmtəə təklifinin 
həcminin artırılmasından və əhalinin alıcılıq qabiliyyətinin 
 
 239
yüksəldilməsindən bilavasitə asılıdır. Əsası ulu öndər H.Əliyev 
tərəfindən qoyulan iqtisadi islahatlar kursu keçid dövrünü 
yaşayan respublikamızda qısa müddət ərzində iqtisadi böhranın 
dayandırılmasına və makroiqtisadi sabitliyin təmin edilməsinə 
əlverişli şərait yaratmışdır. Məhz bütün bunların nəticəsidir ki, 
1995-ci illə müqayisədə 2007-ci ildə ölkədə ümumi daxili 
məhsul istehsalı 12,6 dəfə artaraq 26815,1 milyon manata, 
adambaşına məhsul istehsalı 11,2 dəfə artaraq 3168,5 manata, 
kənd təsərrüfatı məhsullarının istehsalı dəyər ifadəsində 3,9 
dəfə artaraq 2793 milyon manata, satışın bütün kanallarında 
pərakəndə əmtəə dövriyyəsi 7,2 dəfə artaraq 7591,4 milyon 
manata çatmışdır. Təbii ki, makroiqtisadi göstəricilərin səviy-
yəsinin yüksəlməsi əhalinin yaşayış səviyyəsinin yüksəlməsinə 
də öz təsirini göstərmişdir. Belə ki, müqayisə olunan dövrdə 
əhalinin gəlirləri 10,7 dəfə artaraq 14305,6 milyon manata, 
əhalinin xərcləri isə 8,5 dəfə artaraq 10819,5 milyon manata, 
iqtisadiyyatda məşğul olan işçilərin orta aylıq əmək haqqı 17,2 
dəfə artaraq 215,8 manata çatmışdır [187-5]. 
İstehlak bazarının formalaşması və inkişafı ölkənin 
beynəlxalq münasibətlər sisteminə inteqrasiyasının ən mühüm 
təzahürü kimi çıxış edir. Bütövlükdə götürdükdə, hər hansı 
ölkədə istehlak bazarının formalaşması, azad rəqabət mühitinin 
inkişafı prosesi bazar təsərrüfatçılıq sisteminin təşəkkülünün 
ayrılmaz tərkib hissəsi olmaqla istər makro, istərsə də mikro 
iqtisadiyyatda baş verən transformasiya yönümlü dəyişik-
liklərdən asılıdır. İnkişaf etmiş ölkələrin təcrübəsi göstərir ki, 
istehlak bazarında tarazlığın təmin edilməsi və qiymətlərin 
səviyyəsinin sabitləşdirilməsi ölkənin milli ərzaq təhlü-
kəsizliyinin qorunmasının ən mühüm ilkin şərti kimi çıxış edir. 
Qeyd etmək lazımdır ki, istehlak bazarı bazarın mühüm tərkib 
hissəsi olmaqla yanaşı, eyni zamanda özünəməxsus spesifik 
xüsusiyyətlərə də malikdir. Belə ki, istehlak bazarında 
bilavasitə əhalinin gündəlik tələbat məhsulları reallaşdırılır. Bu 
məhsullara isə xüsusilə ərzaq və yeyinti malları şamil edilir. 
 
 240
Real həqiqətdir ki, kənd təsərrüfatı əhalinin istehlak tələbatının 
təxminən 3/4 hissəsinin ödənilməsində mühüm rol oynayır. 
Odur ki, istehlak bazarında sabitliyin təmin edilməsi milli 
ərzaq təhlükəsizliyinin təmin edilməsi üçün əhəmiyyətli rola 
malikdir [78, 85, 90]. 
İstehlak bazarı əmtəə-pul münasibətlərinin mühüm tərkib 
hissəsi olan mübadilə sferasının reallaşdırılmasında əhə-
miyyətli xüsusi çəkiyə malikdir. B.X.Ataşovun fikrincə, 
mübadilə sferası vasitəsilə respublikanın ərzaq kompleksinin 
təməl sahələrinin (kənd təsərrüfatı və emal sənayesi) və digər 
həlqələrinin istehsal vasitələri və əmək vasitələri (xammal, 
materiallar, avadanlıq, yanacaq və s.) qismində aralıq 
məhsullarına, ölkənin birbaşa son hazır istehlak mallarına, bu 
kompleksə daxil olmayan istehsal sahələrinin xammala olan 
ehtiyacları ödənilir [5]. Müəllifin fikirləri ilə razılaşmaqla 
yanaşı, eyni zamanda onu da əlavə etmək istərdik ki, istehlak 
bazarı mübadilə sferası olmaqla yanaşı, əslində yeni istehsal 
münasibətləri şəraitində istehlak məhsullarının geniş təkrar 
istehsalı prosesinə də əhəmiyyətli dərəcədə təsir göstərir. Başqa 
sözlə, istehlak bazarına yalnız birmənalı olaraq istehlak 
məhsullarının reallaşdırıldığı mübadilə sferası kimi yanaşılması 
olsa-olsa, məsələnin bir tərəfini xarakterizə edir. Daha doğrusu, 
yeni istehsal münasibətləri şəraitində mübadilə və reallaşdırma 
prosesləri istehlak bazarının yalnız görünən tərəfləri kimi 
xarakterizə olunmalıdır. 
İstehlak bazarının ən mühüm göstəricisi əmtəə dövriyyəsi 
hesab edilir. Əmtəə-pul münasibətlərinin inkişaf etdiyi şəraitdə 
əmtəə tədavülü prosesi əmtəə dövriyyəsinin həcminin 
artırılması ilə bilavasitə bağlıdır. Əmtəə dövriyyəsinin bir 
qayda olaraq üç forması fərqləndirilir ki, bunlar da aşağı-
dakılardır [91, 119, 124]: 
Pərakəndə əmtəə dövriyyəsi - əmtəələrin tədavül sfera-
sından şəxsi istehlak sferasına hərəkətinin son mərhələsini, 
əmtəələrin əhaliyə satışını əks etdirir. 
 
 241
İaşə əmtəə dövriyyəsi - iaşə şəbəkələri vasitəsi ilə 
kulinariya məhsulları, xörəklər, yarımfabrikatlar, həmçinin 
aşpazlıq emalından keçməmiş digər əmtəələrin əhaliyə satışını 
əks etdirir. 
Topdansatış əmtəə dövriyyəsi - əmtəələrin böyük həcmlə, 
sonradan əhaliyə satmaq məqsədi ilə (emal edilmədən) bir 
müəssisədən digərinə satışını əks etdirir. 
Topdansatış əmtəə dövriyyəsi istehsal vasitələri, kənd 
təsərrüfatı məhsulları və xalq istehlak mallarının topdansatış 
qiymətlərlə istehlak bazarında ümumi həcmini özündə əks 
etdirir. Əgər topdansatış əmtəə dövriyyəsi tədavül prosesinin 
başlanğıc mərhələsi hesab edilirsə, pərakəndə əmtəə dövriyyəsi 
tədavül prosesinin sonuncu mərhələsini özündə əks etdirir. 
Pərakəndə əmtəə dövriyyəsinin həyata keçirilməsi ilə istehlak 
bazarında istehlak mallarının tədavül prosesi başa çatır və 
əmtəələr tədavül xərclərindən şəxsi istehlak dairəsinə keçir. 
Pərakəndə əmtəə dövriyyəsi nəticəsində istehlak məhsullarının 
bilavasitə istehlakçılara çatdırılması baş verir. 
Aparılan araşdırmalar göstərir ki, pərakəndə əmtəə dövriy-
yəsi istehlak bazarının mühüm göstəricisi olmaqla yanaşı, onu 
birtərəfli olaraq əhalinin şəxsi istehlakı ilə eyniləşdirmək 
düzgün olmazdı. Əmtəə dövriyyəsi şəxsi istehlakın ümumi 
həcminin təxminən 85-87%-ni təşkil edir. İstehlak bazarında 
pərakəndə əmtəə dövriyyəsinə aşağıdakı növ əmtəə satışı 
formaları aid edilir [96, 100]: 
 pərakəndə ticarət şəbəkələrindən əhaliyə istehlak 
mallarının satışı; 
 ictimai iaşə şəbəkəsindən əhaliyə məhsul satışı; 
 anbarlardan, tədarük məntəqələrindən bilavasitə şəxsi 
istehlak üçün məhsulların satışı; 
 fərdi tikiş müəssisələrindən, həmin müəssisələrin 
materiallarından paltar və digər geyim əşyalarının 
satışı; 
 dərman məhsullarının satışı. 
 
 242
Bazar iqtisadiyyatına keçidlə əlaqədar olaraq iqtisadi 
islahatların mühüm şərtlərindən biri də əhalini ərzaqla təmin 
etməkdən ibarətdir. Müstəqil dövlətçiliyimizi qoruyub sax-
lamaq, onun müdafiə qüdrətini gücləndirmək, elm və mədə-
niyyətimizi inkişaf etdirmək, dünya dövlətləri səviyyəsinə 
çatdırmaq üçün xalqımızın maddi rifahmı yaxşılaşdırmaq 
məqsədilə əhalinin ərzaq məhsullarına olan tələbatını ödəmək 
əsas şərtlərdən biridir [109, 119]. 
Ölkə əhalisinin ərzaq məhsullarına olan tələbatının 
tarazlığını qoruyub saxlamaqla daxili istehsalı inkişaf etdirmək 
zəruri şərt kimi həmişə ön plana çəkilməlidir. Bu baxımdan 
istehlak bazarının səmərəli şəkildə fəaliyyət göstərməsi və 
onun xarici rəqabətin əlverişsiz təsirlərindən qorunması 
mühüm əhəmiyyət kəsb edir. İstehlak bazarının ən mühüm 
seqmentlərindən birini ərzaq bazarı təşkil etdiyindən problemin 
uğurlu həlli üçün bütün ərzaq məhsullarını, o cümlədən taxıl 
istehsalının növbəti məhsul çıxanadək tələbatını təmin etmək 
və adambaşına taxıl istehsalı fizioloji normaya çatdırılmalıdır. 
Geniş ərzaq potensialına malik olan respublikamız hələlik 
ərzaq məhsullarına, o cümlədən çörəyə olan tələbatını daxili 
istehsal hesabına ödəyə bilmir. Ölkəmizdə ət və ət məhsulları, 
süd və süd məhsulları alıcılıq tələbatının 70%-i idxal hesabına 
ödənilir. Odur ki, ölkəmizin idxaldan asılılığının azaldılması və 
ərzaq tələbatının təmin edilməsi istehlak bazarının səmərəli 
şəkildə fəaliyyət göstərməsinə istiqamətlənən tədbirlərin həyata 
keçirilməsindən bilavasitə asılıdır. 
Respublikada ərzaq kompleksinin inkişafı təkcə aqrar 
bölmədə deyil, həm də emal sənayesində, ticarətdə əmək 
məhsuldarlığının yüksəldilməsindən bilavasitə asılıdır. Ölkə-
mizdə ərzaq probleminin uğurlu həlli taxıl, ət, süd və digər 
yeyinti məhsullarını idxal etməklə deyil, istehsalda yeni 
texnologiyanın tətbiqi ilə mümkündür. 
Əhaliyə sutka ərzində optimal həyat fəaliyyətinin təmin 
edilməsi üçün 2500-3500 kilokalori enerji tələb olunur. 
 
 243
Minimum həyat fəaliyyətinin təmin edilməsi üçün isə sutkada 
1500-2500 kilokalori kifayət edir. Ərzaq istehlakı sutkada 
1000-1500 kilokaloriyə düşdükdə insanın yaşaması üçün 
böhranlı vəziyyət yaranır. Bununla əlaqədar olaraq qeyd etmək 
lazımdır ki, əhalinin ərzaq istehlakı fizioloji normalara uyğun 
gəlmədikdə, onların həyat fəaliyyəti zəifləyir. Bunun qarşısını 
almaq üçün qida rasionunu işləyib hazırlayarkən aşağıdakılar 
nəzərə alınmalıdır: 
 ümumi qidanın malik olduğu kalorinin miqdarı; 
 qida tərkibində olan zülal, yağ, mineral maddə və 
vitaminlərin miqdarı; 
 təhlükəli məhsulların qida rasionundan çıxarılması; 
 əhalinin sağlamlığına təsir göstərən iqlim və ekoloji 
zəhərləyici maddələrin çıxarılması; 
 alkoqol və narkotik maddələr istehsalını sıxışdırılıb 
aradan qaldırmaqla kömək edən amillər. 
Azərbaycanda islahatların daha da dərinləşməsi dövlətin 
iqtisadi siyasətində mühüm rol oynayır. Bazar iqtisadiyyatı 
şəraitində islahatları müvəffəqiyyətlə aparan respublikamız 
müstəqil iqtisadiyyatın möhkəm və güclü təməlini qoymuşdur. 
Bu sahədə istehlak malları bazarının formalaşması əhalinin 
tələbinin ödənilməsində mühüm vasitə olmaqla, bazar iqtisa-
diyyatından və iqtisadi islahatlardan çox asılıdır.  
 
 
6.3. İstehlakçılar və istehlak malları bazarının əlaqəsi 
 
İstehlak malları bazarının öyrənilməsi üçün ən əvvəl 
istehlakçının özünün tələbini, onun psixologiyasını, hazırkı 
şəraitdə hansı mallara və çeşidlərə üstünlük verdiyini, əmtəə-
lərin seçilməsi zamanı hansı sosial-psixoloji və iqtisadi 
amillərə əsaslandığını öyrənmək, dəqiqləşdirmək lazımdır. Bu 
isə müəyyən metodika əsasında işlənilən informasiya bazasının 
olmasını tələb edir. Hazırda iqtisadiyyatın təşkilati-hüquqi 
infrastrukturunun inkişafı, biznesin və kommersiya 
 
 244
mədəniyyətinin tərəqqisi ilə əlaqədar olaraq P.Samuelsonun 
qeyd etdiyi kimi, bazar müəyyənləşmiş struktur olmaqla, 
əmtəələrin qiymətini və miqdarını müəyyən etmək üçün 
satıcılar və alıcılar bir-birinə qarşılıqlı təsir edirlər [142]. 
Satılan malların mülkiyyətçi (sahibkar) istifadəçiləri və 
sərəncamçıları, (ikincilər pul vəsaitlərinin mülkiyyətçiləri) 
olmalıdırlar. Bu halda bazar mexanizmi təsərrüfat əlaqələrinin 
müdiriyyət tərəfindən məhsulun təyinatının qabaqcadan 
ayrılmayan, yəni sərbəst partnyor seçimi əsasında həyata 
keçirilən hər hansı forması vasitəsi ilə fəaliyyət göstərir. 
İlk baxışda istehlakçı dedikdə, onu «alıcı» ilə eyni-
ləşdirmək düzgün görünür; lakin əslində bu dəqiqsizlik olardı. 
Doğrudur, alıcı məhz öz istehlakını nəzərdə tutur, hər bir 
istehlakçı isə əvvəlcə alıcı kimi çıxış etməlidir. Lakin dəqiq 
nəzəri və məntiqi fikrə əsaslansaq, istehlakçının daim alıcı kimi 
çıxış edəcəyinin bir zərurət olduğunu söyləmək olmaz: 
istehlakçı vasitəçi alıcılardan da istifadə edə bilər, alıcı isə 
istehsalçı və istehlakçı arasında vasitəçi də ola bilər. Digər 
tərəfdən, alınan malın dərhal zəruri olaraq istehlak olunacağını 
da söyləmək olmaz, çünki mal bir ehtiyat kimi saxlanıla, sonra 
yenidən satıla bilər. Bazar iqtisadiyyatı sisteminə keçməklə bu 
xüsusiyyət daha da güclənmişdir. Deməli, alıcı və istehlakçını 
nəzəri cəhətdən eyniləşdirmək olmaz, onlar arasında müəyyən 
fərqlər, «pillələr» ola bilər. Lakin hər bir istehlakdan əvvəl 
(əmtəə təsərrüfatı şəraitində) alqı-satqı (alıcılıq fəaliyyəti) 
gəldiyinə görə, bunlara sadəlik xatirinə təqribən eyni kon-
tragent kimi yanaşmaq olar. Beləliklə, müxtəlif iqtisadi 
kateqoriyalar olsalar da, daha geniş anlayış olan «istehlakçı» 
kateqoriyasına müəyyən mənada «alıcı» kateqoriyası kimi, 
yanaşmaq olar, onları bir-birinin əvəzləyicisi kimi də qəbul 
etmək olar. Bununla bərabər «istehlakçı» kateqoriyası ilə 
«istehlak malları bazarı» arasındakı ciddi fərqi də nəzərdən 
qaçırmaq olmaz. Belə ki, istehlakçı tək bir fərdə də aid ola 
bildiyindən, o nisbətən dar bir fərdi tələbatı göstərə bildiyi 
 
 245
halda istehlak bazarı geniş, kütləvi, xarakterik olan ictimai 
tələbatı göstərir. İstehlakçıların tələbatı istehlak malları 
bazarındakı ayrı-ayrı seqmentlərə aid olmaqla, bu seqmentlərə 
dair əmtəələrin çeşidini və keyfiyyətini, istehlak bazarı isə 
onların bütövlüyünü göstərir. Əlbəttə, istehlakçıları, istehlak 
bazarının məcmu iştirakçıları kimi götürsək, onda söhbət 
fərdlərdən yox, bütövlükdə, ictimai tələbatdan gedərdi [128, 
145, 146]. 
İstehlakçını və istehlak malları bazarını təkcə keyfiyyət 
cəhətdən yox, həm də öz ölçülərinə görə fərqlənən iqtisadi 
kateqoriyalar kimi götürdükdə, onların tədqiq edilməsi üçün 
lazım gələn informasiyalar da öz keyfiyyətinə və həcminə görə 
bir-birindən fərqlənərlər. İstehlakçının tələbi əmtəələrin 
istehlak xassələrinə və çeşidinə münasibət göstərməklə 
obyektiv (yəni təklif olunan çeşid, qiymət, istehlak şəraitinin 
olması və s.), həm də subyektiv amillərin (başqa sözlə isteh-
lakçının adət və vərdişləri, yaxın adamların məsləhətləri və s.-
nin) təsiri altında formalaşır. İstehlak malları bazarını 
xarakterizə edən bu göstərilənlər öz əksini ictimai fikirdə 
(rəydə), onun həyata keçirilməsinin konkret faktlarında 
(malların həvəslə alınması və ya alınmamasında, alınmış 
malların keyfiyyətindən narazılıq edilməsində və s.) tapır. 
İstehlakçıların rəyində subyektiv (psixoloji) amillərin təsiri 
obyektiv amillərə nisbətən daha güclü olduğu halda istehlak 
bazarının formalaşmasında məhz bu sonuncuların (yəni 
obyektiv amillərin mövcud sosial-iqtisadi şəraitin milli 
xüsusiyyətləri və s.) təsiri daha güclü olur [150]. 
Hələ qərarların qəbulu haqda nəzəriyyənin yaranmasına  
qədər iqtisadiyyat elmi nəzərdə tutulmuş fəaliyyətlərin 
hesabatına və proqnozlaşdırılmasına əsaslandırılmış təsərrüfa-
tın məqsədəuyğun aparılması haqda məsələ qarşıya 
qoymuşdur. Klassik siyasi iqtisadiyyatın ilkin zəminləri 
müəyyən ölçüdə, hətta A.Smitin yaxın olduğu şotland fəlsəfi 
məktəbinin konsepsiyası çərçivəsində formalaşmış individlərin 
 
 246
məqsədəuyğun aparılması haqda təsəvvürlərin təsiri nəticə-
sində yaranmışdır. Bu etik məktəb məqsədəuyğun hərəkətin 
fərdi konsepsiyasını irəli sürmüşdür. Utilitarlar (mənfəətpərəst) 
kimi onun davamçıları da insanların əməl və fəaliyyətlərini 
hansısa qabaqcadan hasil olunmuş yanlış fikrə əsaslanmış 
əxlaqi prinsiplərə görə qiymətləndirməkdən imtina etdilər və 
onları sonda əldə etdikləri nəticə və səbəblərə görə mühakimə 
edirdilər. Smit özünün fundamental olan «Xalqların 
sərvətlərinin səbəbləri və təbiəti haqda tədqiqat (1776-cı il)» 
adlı əsərində iqtisadi hadisə və prosesləri izah edərkən məhz bu 
cür fərdi  yanaşmadan istifadə etmişdi. «Hər bir ayrıca adam, - 
deyə o, qeyd etmişdir ki, yalnız şəxsi marağını  nəzərdə tutur, 
yalnız şəxsi mənfəətini güdür, özü də bu halda o, «görünməz 
əli» ilə onun öz fikrinə (arzusuna) daxil olmayan məqsədinə 
tərəf yönəlmişdir. O, öz şəxsi maraqlarını güdərkən adətən 
daha fəal şəkildə cəmiyyətin maraqlarına xidmət edir, nəinki o, 
bunu cəmiyyətə bilə-bilə xidmət etməyə çalışırdı» [147]. 
Mahiyyətcə, A.Smitin uyğun metaforik əl adlandırdığı şey 
tələb və təklif arasında müvazinət yaradan və qiymətləri 
tənzimləyən bazar mexanizmidir. Belə müvazinət və nizam-
intizam, müasir özünütəşkiletmə nəzəriyyəsinə əsasən, bazar 
mübadiləsində iştirak edən böyük miqdarda alıcı və satıcıların 
qarşılıqlı təsiri nəticəsində yaranır. Mövcud nəzəriyyədə 
individin gəlirini maksimallaşdıran hərəkəti məqsədəuyğun 
hesab olunur. A.Smitin və digər siyasi iqtisad klassiklərinin 
inamına görə, bu, bütün cəmiyyətin zənginləşməsinin və 
firavanlığının güclənməsinə gətirib çıxarmalıdır. Lakin bu 
zaman bütün diqqət individin fəaliyyətinin optimallaş-
dırılmasına yönəlir, yəni minimal məsrəflərlə maksimal gəlirin 
əldə edilməsi nəzərdə tutulur. Ona görə də klassik və xüsusilə 
neoklassik nəzəriyyələr bütün mümkün qərarları ədalətlə tədqiq 
etməyə və həcmi əsaslandırmağa çalışmışdırlar. Lakin bu 
zaman tez-tez individin, qrupların və ya təşkilatın hərəkətinə 
təsir edə biləcək daxili amillərin məzmunlu müzakirəsi istisna 
 
 247
edilirdi. Baxmayaraq ki, A.Smit özü mübadilə prosesində 
cəmiyyət institutlarının və qanunlarının rolunu aydın dərk 
edirdi, lakin onun davamçıları bunlara xüsusi diqqət yetirirdilər 
[147, 150]. 
Klassik nəzəriyyə 1929-1933-cü illərin Böyük depres-
siyasından sonra köklü araşdırmaya məruz qaldı, lakin seçimin 
məqsədəuyğun modelinin əsasında iştirak edən bazis prinsipləri 
dəyişməz qaldılar. Onlara, birinci növbədə, metodoloji 
fərdiyyətçilik prinsipi daxildir. Bu prinsipə əsasən cəmiyyətin 
iqtisadi həyatında həlledici rol oynamaq yalnız individlərə aid 
edilir. Sosial institutlar və strukturlar isə ikinci dərəcəli hesab 
olunurlar. Çünki onlar mövcud fəaliyyət göstərən individlər 
tərəfindən yaradılır və dəyişdirilir. Ona görə də heç kəs 
individlərə hər hansı bir məqsədlərini və maraqlarını zorla 
qəbul etdirə bilmir. Bununla bərabər, çoxəsrlik tarix boyu 
cəmiyyətin inkişafına teleoloji baxış üstünlük təşkil etmişdi. Bu 
baxışa əsasən, o, əvvəllər kiminsə qarşısına qoyduğu daxili 
məqsədlər və ya fikirləşib tapdığı ideyalara əsaslanaraq inkişaf 
edir. Nobel mükafatı laureatı Ç.Byukenen öz məruzəsində 
göstərmişdir ki, «Bu cür yanlış şərhin əsasında belə bir yanlış 
fikir dururdu ki, bu fikrə görə insanlar, hətta müəyyən 
məhdudiyyət daxilində seçim edərkən hər hansısa bir kənardan 
qoyulmuş məqsədlər olmadan onlar üçün lazımi nəticələrə nail 
olurlar» [187-12]. 
Həqiqətən, hər bir individ və ya təsərrüfatçılıqla məşğul 
olan subyekt, ilk növbədə, öz şəxsi maraqlarını yaradır, 
hərəkətin mümkün alternativlərini müəyyənləşdirir, onları 
birincilik dərəcəsinə görə növbələşdirir. İkincisi, tələb olunur 
ki, individ bütün şərtlər daxilində özünü məqsədəuyğun 
aparsın, yəni hər hansı formada olursa olsun, maksimal 
mənfəətə nail olmağa çalışsın. Bu prinsipə əsasən individin real 
hərəkəti hər hansı yüksək ideyalara, cəmiyyət maraqlarına 
deyil, öz mənfəətinin və ya maraqlarının maksimallaşdı-
rılmasına olan xüsusi cəhdə təsir göstərir. Əgər o, hətta 
 
 248
altruizm baxışlarını təntənə ilə bildirirsə, onda belə hərəkət 
onun üçün nəyə görə isə mənfəətli hesab olunur. O, qrup 
çərçivəsində fəaliyyət göstərərək, qrupun maraqlarından  çox 
öz şəxsi maraqlarının fikrini çəkir. Üçüncüsü, səmərəliliklə 
individin optimal davranışı bilavasitə əlaqədardır. Dördüncüsü, 
nə qədər ki, məqsədəuyğun fəaliyyət göstərən individə 
cəmiyyətdə başqa individlərlə qarşılıqlı təsirdə olmaq lazım 
gəlir, o qədər də o, bu cür qaydalara və ya müəyyən qanunlara 
əməl etməlidir. Deməli, onun məqsədəuyğun seçimi belə 
qayda-qanunların məcmusundan asılıdır. Buna baxmayaraq o, 
digər individlərlə birlikdə onların dəyişkənliyi üzrə hər hansı 
fəaliyyətləri təşkil etməyə, hətta onların maraqları heç cür üst-
üstə düşmədikdə belə qadirdir [128, 146]. 
Belə qanunların ətraflı tarixi və nəzəri tədqiqinə dair 
Ç.Byukenenin və Q.Brenmanın yazmış olduqları «Qanunların 
əsaslandırılması» kitabını göstərmək olar. Bu tədqiqat əsərində 
göstərilmişdir ki, bazarın əsaslandığı qaydalar insanların 
qarşılıqlı münasibətinin pozitiv aspektini əks etdirir. Bundan 
fərqli olaraq, məsələn, yol hərəkəti qaydaları əsasən neqativ 
xarakter daşıyır, çünki o, müəyyən hərəkətləri qadağan edir. 
Görünür ki, XVII əsrdə məşhur ingilis filosofu T.Hobbs 
tərəfindən onun «Leviafon»unda təklif edilmiş cəmiyyət 
qayda-qanunları neqativ interpretasiyaya əsaslanmışdır. 
T.Hobbs istəyirdi ki, onların köməyi ilə «hamıya qarşı hamının 
müharibəsi» hökmranlıq etdiyi cəmiyyətdə qayda-qanun 
yaratsın. Azad ticarətin və məqsədəuyğun seçimin bütün 
müdafiəçiləri A.Smitdən F.Xayekə qədər fərdi seçimin və onun 
əsasında meydana çıxmış nizam-intizamın pozitiv xarakterini 
hər dəfə xüsusi ilə qeyd edirlər [187-12]. 
Bundan başqa, danılmaz faktlara baxmayaraq, onlar təsdiq 
edirlər ki, individlərin optimal seçimi son nəticədə cəmiyyətdə 
ümumi firavanlığa gətirib çıxarır və ona görə də bazarın 
(ticarətin) tənzimlənməsinə hökumətin müdaxilə etməsini və 
cəmiyyətin inkişafının sosial amillərinin nəzərə alınmasına 
 
 249
qarşı inadla çıxış edirlər. Artıq belə təsəvvürlərin qeyri-
həqiqiliyi haqda kapitalist elitanın görkəmli nümayəndələri də 
danışmağa başlamışlar. C.Soros yazır: «Əgər Fridrix Xayek 
haqlı olsa idi, həyat çox sadə olardı və ümumi maraq insanların 
fəaliyyətinin onların öz şəxsi maraqlarındakı, nəzərdə 
tutulmamış nəticəsi kimi alınardı. Belə ki bazar mexanizminin 
köməyi vasitəsi ilə dar şəxsi maraqların cəmləşdirilməsi öz 
arxası ilə qəsdən edilməyən mənfi nəticələrə gətirib çıxarır. 
İqtisadçılar özləri buna hələ Böyük depressiya zamanı, 
yaranmış vəziyyətin təhlili üçün klassik siyasi iqtisad 
prinsiplərinin tətbiq olunduğu bir zamanda əmin ola bilərdilər 
[187-12]. İlk dəfə olaraq, bunu C.Keyns başa düşmüşdür. O, 
qəbul etmişdi ki, hökumətin iqtisadiyyata müdaxiləsi labüddür. 
Bu, daha çox mərkəzləşdirilmiş hökumət tənzimlənməsində 
bazar təsərrüfatına keçid dövrünü yaşayan ölkələrə aid edilir. 
[38]. Bazarın neoklassik modelindəki kimi, məqsədəuyğun 
seçimin nəzəriyyəsindəki mühüm çatışmazlıqlar da məhz 
burada özlərini büruzə vermişdir. Azad ticarətin tərəfdarları 
ümid edirdilər ki, dövlət mülkiyyətinin özəl əllərə verilməsi 
iqtisadiyyatı böhran vəziyyətindən xilas edəcək və əhalinin 
həyat səviyyəsini qaldıracaq. Lakin tələsik liberallaşdırma, 
qabaqcadan düşünülməmiş və adətən açıq-aşkar qanun pozun-
tuları ilə həyata keçirilən özəlləşdirmə prosesləri iqtisa-
diyyatdakı böhranın yalnız dərinləşməsinə, çaparaq inflya-
siyaya və istehsalın azalmasına gətirib çıxardı. Buna səbəb 
eləcə də bazarın fəaliyyət göstərməsi üçün vacib olan uyğun 
sosial institutlar, qanun normaları, təşkilati qaydalar və s. 
şəkildə oyun qaydalarının olmasıdır [187-12]. Ölkənin konkret 
xüsusiyyətləri, orada yaradılmış ənənələr, mentalitet və s. 
nəzərə alınmamışdır. Bütün bu amillərin təsiri altında bəzi qərb 
iqtisadçıları tədricən metodoloji fərdiyyətçilik, məqsədəuyğun 
seçim və bütövlükdə belə modelin effektivliyi haqda köhnə 
təsəvvürləri yenidən nəzərdən keçirməyə başlayırlar. Bununla 
əlaqədar olaraq, məqsədəuyğun seçim nəzəriyyəsinə yeni 
 
 250
yanaşmalar meydana çıxır. İstehlakçıların davranışının spesifik 
təzahür formaları (məsələn, konkret istehlak xassələrinin 
qavranılması, məlumatların alınmasının obyektiv və subyektiv 
səbəbləri, yeni mallara münasibət və s.) tələb və təklifin 
formalaşmasına, onların struktur - çeşid tarazlığının 
yaranmasına əsas verir. 
Davranış iqtisadi nəzəriyyəsi (vehaionral economic, 
psushologicah) iqtisadiyyat elminin əsas neoklassik cərəyanına 
(mainstream) alternativ hesab olunan tədqiqat yollarından 
birini təşkil edir. Davranış iqtisadi nəzəriyyəsinə iqtisadiyyatın 
müxtəlif sahələrində (çox zaman təşkilatların və firmaların 
daxilində, həmçinin məişət təsərrüfatına aid edilir) qərarlar 
qəbul edilməsi prosesini təsvir edən nəzəriyyələrin məcmusunu 
aid etmək olar. Bununla o, prinsip etibarilə neoklassik 
paradiqmadan, həmçinin Avstriya məktəbindən fərqlənir. 
Avstriya məktəbi üçün qərar qəbul etmək prosesi deyil, onun 
nəticəsi vacibdir və maraqlıdır. Davranış nəzəriyyəsi iqtisadi 
subyektlərin real hərəkətini tədqiq etməyə çalışır ki, bu da əsas 
cərəyanla müqayisədə analizin səviyyəsi deməkdir. Eyni  
zamanda, qeyd etmək lazımdır ki, davranış nəzəriyyəsi yalnız 
təsvir metodları ilə məhdudlaşmır, ümumiləşdirilmiş qərar 
qəbul etmək modelini qurmağa çalışır. Davranış nəzəriyyə-
sində iqtisadi rasionallığın prezumpsiyası olmur. Tədqiqatçı 
real qərar qəbuletmə prosesinin orada necə həyata keçirildiyini 
öyrənməli, onun qanunauyğunluqlarını aydınlaşdırmalıdır. Bu 
proses kifayət qədər mürəkkəb olması ilə xarakterizə 
olunduğundan, davranış nəzəriyyəsi nümayəndələrinin rəyinə 
görə, orada rasional deyil, şərti davranış hökmranlıq edir (yəni 
qəbul olunmuş qaydalara və şərtlərə tabe olan). Bəzən onu 
həmçinin buxeviorist adlandırırlar ki, bu da dəqiq deyildir. 
Çünki belə ifadə psixologiya elmindəki buxeviorizmlə asos-
siasiya yaradır. İqtisadiyyat elmində davranış münasibəti yalnız 
buxeviorizmə deyil, həmçinin digər psixoloji münasibətlərə də 
əsaslanır. Buradan belə nəticə çıxır ki, faydalılığın və ya 
 
 251
mənfəətin  maksimum həddə çatdırılması üçün ilkin şərtlərdən 
imtina etmək və onları daha real davranış ehtimalları ilə əvəz 
etmək lazımdır. Əlbəttə ki, davranış nəzəriyyəsi ardıclıları başa 
düşürlər ki, iqtisadçılar xüsusi ehtiyac olmadan ənənəvi 
neoklassik mikroiqtisadiyyata yenidən baxmazlar. Lakin onlar 
belə hesab edirlər ki, əgər maksimallaşdırma və realist 
modellərin öncədən söylədikləri arasında əsaslı fikir ayrılığı 
müşahidə olunursa, daha az dəqiq nəzəriyyə (bunun neoklassik 
mikroiqtisadiyyat olacağı güman edilir) öz yerini daha çox 
dəqiq olana - davranışa verməlidir [120, 139, 174, 184]. 
Davranış və ya, çox zaman deyildiyi kimi, psixoloji iqtisadi 
nəzəriyyə istehsal və digər iqtisadi fəaliyyət sahəsində 
yaranmış psixoloji metodlarla tədqiq edən «iqtisadi 
psixologiyadan» fərqlənir. Məsələn, işçinin öz iş yerində aldığı 
stress və ya müxtəlif növ reklamların davranılması problemləri 
iqtisadi psixologiyanın predmetinə aiddir. Əksinə, davranış 
iqtisadi nəzəriyyəsi iqtisadiyyat elminin tədqiqat predmetinə 
aid məsələləri öyrənir. Onun istifadə etdiyi tədqiqat metodları 
çox orijinaldır. Davranış nəzəriyyəsinin qurulması və onun 
yoxlanılması empirik  tədqiqatların gedişində həyata keçiril-
məli olduğundan xüsusidən ümumiliyə doğru gedən induktiv 
metodlara xüsusi diqqət yetirilir. Davranış iqtisadi nəzə-
riyyəsinin tanınmış banisi Nobel mükafatı laureatı, Amerika 
iqtisadçısı, psixologiya və informatika üzrə professor Herbert 
Saymondur. 1969-cu ildə onun «Qeyri-təbii olanlar haqqında 
elmlər» kitabı, 1972-ci ildə isə «İnsanlar problemləri necə həll 
edirlər» adlı fundamental tədqiqatı (A.Nyubellə birlikdə) işıq 
üzü görmüşdür. Neoklassik nəzəriyyəyə zidd olaraq, məhdud 
informasiya və hesab imkanlarına malik insan H.Saymonun 
rəyinə görə, müxtəlif alternativləri müqayisə etməyə imkan 
verəcək hərtərəfli faydalılıq funksiyası ola bilməz [186]. 
Ənənəvi neoklassik mikroiqtisadiyyatın subyekti optimuma 
nail olmaq üçün nəzərə alınması vacib olan ətraf mühitdəki 
istənilən, hətta ən kiçik dəyişikliyə adekvat reaksiya 
 
 252
verməlidir. Buna görə də, onun davranışı tamamilə çevikdir və 
onu hətta ən qısa müddətdə tam etimadla qabaqcadan söyləmək 
olmaz. Real insanlar isə qeyri-müəyyənlik şəraitində mak-
simum etibarlı şəkildə istiqamətlənmək üçün hazır davranış 
qaydaları toplusuna malik olurlar. Bir sıra hallarda bu 
qaydalardan yayınma sərfəli ola bilərdi, lakin mühitin qeyri-
müəyyənliyindən yayınma üçün düzgün an seçmək qeyri-
mümkün hesab edilir. Asanlıqla anlamaq olar ki, burada söhbət 
H.Saymona görə qənaətbəxş variantın seçilməsindən gedir. Bu 
qaydalar toplusu məhdud olduğundan, bu yolun ardıcılları olan 
insanların qeyri-müəyyənlik şəraitində davranışını qabaqcadan 
söyləmək daha asandır, nəinki optimallaşdırılmış modelin təyin 
etdiyi fasiləsiz sıçrayışları. Azmış kimi, mürəkkəb 
vəziyyətlərdə qənaətbəxş seçim qaydalarına riayət etmək, 
qlobal optimallaşdırma cəhdlərindən daha əlverişlidir. 
Mikrosəviyyədə firmanın davranışının tədqiqi ilə məşğul 
olan Karnegi - Mellon məktəbindən fərqli olaraq Miçiqan 
davranış tədqiqatları məktəbi öz diqqətini əsasən istehlakçıların 
makrosəviyyədə davranışına cəmləşdirmişdi [162, 187-12]. 
Onun nəzəri konsepsiyaları bu sahənin banisi olan macar 
mənşəli Amerika iqtisadçısı U.Katonanın əsərlərində yaranıb. 
U.Katona bütün istehlak xərclərini və əmanətlərini məcburi 
olana (müqaviləli) və qeyri-məcburi olana (diskresion) bölür. 
Əsas nəzəri maraq doğuran, satın alınmaların (buraya, əsasən, 
uzunmüddətli istifadə üçün olan malların alınması aiddir) və 
əmanətlərin diskresion növləridir. Bunlara aid qərarlar nisbətən 
nadir hallarda qəbul edilir və buna yalnız obyektiv amillər 
(gəlir, istehlak krediti üzrə faiz) deyil, həmçinin U.Katonanın 
istehlaka və əmanətə (obyektiv iqtisadi amillərin hər cür 
təsirinin yalnız onların vasitəsilə həyata keçirildiyini nəzər 
alaraq) aralıq (intermediate) adlandırdığı psixoloji dəyi-
şikliklər məcmusu da təsir göstərir. Bu dəyişənlərə insanın 
obyektiv alıcılıq qabiliyyətinin real alıcıya keçməsi üçün bütün 
lazım olanlar - rəylər, ümidlər, əhval-ruhiyyələr, iddialar 
 
 253
aiddir. U.Katona və onun ardıcılları, başlıca olaraq, 
makroiqtisadi prosesləri izah etməyə çalışırlar [153, 187-5]. 
Buna görə də aralıq psixoloji dəyişənlərin vəziyyətini Miçiqan 
məktəbi kütləvi sorğular vasitəsilə ölçür ki, bunun da  nəticəsi 
«İstehlak əhval-ruhiyyələri indeksini» yekunlaşdırır. 
İstehlakın ənənəvi makroiqtisadi nəzəriyyəsində (Keynsdən 
başlayaraq) aralıq dəyişənlər nəzərə alınmır və istehlak 
xərcləri bilavasitə gəlirin, həmçinin faiz dərəcələrinin və digər 
«obyektiv» dəyişənlərin  funksiyası kimi nəzərdən keçirilir. 
Katona bu növ məntiqi hər şeydən əvvəl, ona görə yolverilməz 
hesab edir ki, aralıq dəyişənlərə, onlar vasitəsilə isə diskresion 
istehlak xərclərinə yalnız iqtisadi deyil, həm də siyasi 
(müharibələr, seçilmək) və digər amillər təsir göstərir. Bundan 
əlavə vacibi budur ki, yalnız daxili dəyişənlərin ölçüldüyü 
insanın daxili vəziyyətindən onun bu və ya digər xarici amilə 
necə qiymət verəcəyi asılıdır. Optimizmin və pessimizmin 
kütləvi dalğası sanki istehlakçıları şüurlu hesablamalara zidd 
olaraq hərəkət etməyə sövq edir. Nəticədə, mallara istehlak 
xərclərinin özünü aydın büruzə verən dövri dəyişmələri 
yaranır. Miçiqan məktəbi üçün də tədqiqatların empirik 
yönümü xarakterikdir. İstehlak meyli haqqında məlumatlardan 
proqnozlaşdırmada (o cümlədən ABŞ və bir çox ölkələrdə Milli 
iqtisadi tədqiqatlar bürosunun dövri indikatorlar sistemində) 
istifadə olunur [73, 106, 174]. Məcmu istehlakçı olan əhalinin 
müxtəlif təbəqələrinin tələbi ümumi istehlak tələbinin hissələri 
- seqmentləri kimi çıxış edir. Bu sahədə işin sürətlə gedə 
bilməsinin mühüm şərtlərindən biri alıcıların rəy və arzularını 
müntəzəm surətdə nəzərə almaq əsasında malların çeşidini və 
keyfiyyətini təkmilləşdirməkdən ibarətdir. Təəssüf ki, bu haqda 
çox danışılsa da, o hələ də lazımi dərəcədə reallaşdırılıb həyata 
keçirilmir. Bu işin qaydaya salınması hər il əhalinin müxtəlif 
alıcı qrupları üzrə rəy sorğularının keçirilməsi, əmtəələrin 
istehsalının həcminin, çeşidinin və keyfiyyətinin isə bu 
sorğular nəticəsində alınan məlumatlar əsasında müəyyən-
 
 254
ləşdirilməsindən ibarətdir. Bu, istehlakçının, onun tələblərinin 
öyrənilməsinin və nəzərə alınmasının ən əlverişli 
formalarındandır. 1990-cı illərdə bu məqsədlə əhali arasında 
hər il 5 minə qədər sorğular keçirilirsə də, bunların tam nəzərə 
alınması üçün təcrübə o qədər də çatmırdı. Hazırda isə belə 
məqsədyönlü sorğuların keçirilməsi, istehsalı istehlakçıların 
tələbi əsasında qurmağa və beləliklə də istehlak bazarını tam 
səmərəliləşdirməyə geniş imkanlar yaratmışdır [187-5]. 
İstehlak bazarı dövlət və özəl ticarət formalarının, yerli və 
xarici firma, mağazalarının, xırda istehsalçıların, şəxsi 
mağazalarının, əmtəə birjalarının və s. mövcudluğu şəraitində 
fəaliyyət göstərir. Məhz bu baxımdan istehlak bazarının tərkib 
hissəsi kimi ərzaq bazarı nəzərdən keçirilməli və onun fəaliyyət 
xüsusiyyəti baxımından tədqiq edilməlidir. 
Bazar münasibətləri sistemində əmtəə istehsalçıları 
arasında sərbəst iqtisadi əlaqələr olmadan səmərəli istehsal 
yaratmaq mümkün deyildir. İctimai təkrar istehsalın səmərə-
liliyini təmin edən proporsiyaların formalaşması, bazar müna-
sibəti qanunlarından heç biri ayrılıqda fəaliyyət göstərə bilməz. 
Yalnız onların birgə fəaliyyəti bazar mexanizmini ifadə edir. 
Bazar koordinasiyası qanunu pul dövriyyəsi qanunları ilə sıx 
əlaqədədir. Azad bazar münasibətləri inkişaf edən iqtisadi 
sistemlərə inflyasiya xasdır. Bununla belə, həmin bazar 
mexanizmi dövlətə inflyasiyanı tənzimləmək üçün yollar 
axtarmaq və vaxtında tədbirlər görməyə imkan verir, onu 
aşkara çıxarır. İnzibati idarəetmə sistemində inflyasiya «planlı» 
mexanizmlə sıxışdırılaraq onu müvəqqəti təxirə salır. Lakin 
burada özünə təkcə qiymətlərin sürüşkən artımı formasında 
deyil, həm də malların defisiti formasıda yol açır [176]. 
Əmtəə istehsalçılarının bazarla qarşılıqlı münasibətləri 
şəxsi mülkiyyətin olmasına əsaslanır. Təkrar istehsal prosesinin 
hərəkəti onun iştirakçılarını, cəmiyyət üzvlərinin rifahını, 
iqtisadi inkişaf səviyyəsini yüksəldərək, sürətlə gedir. Əks 
təqdirdə böhran baş verir ki, bu səbəbdən cəmiyyət və onun 
 
 255
üzvləri itkilər verir. Bununla belə, bazar qanunları üzrə inkişaf 
edən sistem tədricən özünü tənzimləyərək bərpa olur. Real 
həyatda özünü bərpa prosesi heç də sadə deyil, çox vaxt o, 
əhalinin yaşayış səviyyəsi və iqtisadi inkişafının pisləşməsinə, 
dərin daxili sosial və siyasi sarsıntılara səbəb olur. 
Bazar iqtisadiyyatı inkişaf etdikcə bu və ya digər 
tənzimləyici metod və üsulların tətbiq edilmə təcrübəsi də bir o 
qədər yaxşı nəticə verir. Onların tətbiqinə, nəticələrinin 
proqnozlaşdırılmasına şərait yaranır. Bu, iqtisadiyyatın təkcə 
müəssisələrdə deyil, həm də dövlət səviyyəsində elmi cəhətdən 
əsaslanmış tənzimlənməsini tələb edir. 
İstehlak bazarının öyrənilməsi bir sıra metodoloji 
prinsiplərə əsaslanır. Əvvəla, o bütün başqa mübadilə sahələri 
kimi ictimai təkrar istehsalın digər mərhələləri ilə dialektik 
qarşılıqlı əlaqə şəraitində öyrənilir və təhlil olunur. Bu zaman 
istər bazardaxili, istərsə də bazar prosesinin xarici amilləri 
(məs, xammal, təchizat, istehsal texnologiyasının, planlaşdırma 
sisteminin mükəmməlliyi və s.) birlikdə həmin amillərin 
qarşılıqlı təsiri nəzərə alınmaqla öyrənilməli, təhlil olunmalıdır. 
Digər mühüm metodoloji prinsip bazarın öyrənilməsi zamanı 
onun bütün struktur elementlərinin və bunların qarşılıqlı 
təsirlərinin nəzərə alınmasından ibarətdir. Bəzi hallarda 
tədqiqatçılar bazarın tərkib hissələrinin (tələbin proqnozlaş-
dırılması, istehlak tələblərinin, niyyətlərinin, qiymətlərin 
öyrənilməsi, konyunktura müşahidələri və s.) qarşılıqlı əlaqəli 
təsirini nəzərə almır, hətta səhv olaraq istehlak prosesinin 
(istehlak malları ilə təminat, onlardan istifadənin intensivliyi, 
xidmət müddətləri və s.) öyrənilməsi işinə az fikir verirlər. Bu 
isə bazarın öyrənilməsində komplekslik prinsipinin pozulması 
olduğundan səhv nəticələrə gətirir. 
Biz istehlak, o cümlədən ərzaq malları istehlakı bazarının 
öyrənilməsi zamanı bir sıra iqtisadçıların qəbul etdikləri 
aşağıdakı məsələlərin həll edilməsinin zəruriliyini düzgün 
hesab edirik [1, 22, 142]: 
 
 256
a) istehlak malları bazarının, o cümlədən ərzaq mallarının 
onun öz ünsürlərinə və bu ünsürlərin qarşılıqlı əlaqəsinə 
təsirinin öyrənilməsi, məhz bunun sayəsində tələb və 
təklifin real həcmi, strukturu, onların tarazlıq dərəcəsi 
haqqında düzgün bilik əldə etmək olar; 
b) bazarın tərkib ünsürlərinin vəziyyətinin, bu vəziyyətin 
qarşıya qoyduğu problemlərin xarakterinin və 
proseslərinin intensivliyinin qiymətləndirilməsi. Bunun 
nəticəsində bazara dair səbəb-nəticə əlaqələri, bazarın 
fəaliyyət mexanizmi, onun bu və ya digər vəziyyətinin 
səbəbləri, onun qarşısına qoyduğu problemləri və s. 
haqqında düzgün qərara gəlməyə imkan verir; 
c) bazardakı inkişaf prosesləri, bazar ünsürlərinin gələcək 
vəziyyətinin proqnozlaşdırılması, elmi cəhətdən 
əsaslandırılmış proqnozlaşdırma üsulları və bazarın 
öyrənilməsinin əvvəl göstərdiyimiz iki komponentinin 
təhlil edilərək qiymətləndirilməsi, bazarın gələcək 
vəziyyətini müəyyənləşdirməyə imkan verir. 
Bazarın öyrənilməsində rəhbər tutulmalı mühüm 
metodoloji prinsiplərdən biri də onun mühafizəkar yolla və 
problematik üslubda, yəni məqsədyönlü şəkildə öyrənilməsinin 
bir-biri ilə əlaqələndirilməsi zərurətidir. Bu metodoloji prinsip 
vasitəsilə bir tərəfdən yaranmış plan-kommersiya işi prak-
tikasının müəyyən etdiyi daimi (standart) idarəetmə vəzifələri 
ilə, digər tərəfdən isə yeni meydana çıxan (mümkün olan), 
xüsusi (qeyri-standart) qərarlar qəbulu tələb edən problemin 
yaratdığı vəzifələr əsas götürülür və hər iki tərəfin tələblərinin 
sintezinin yeni şəraitdə hansı formadakı tətbiqindən istifadənin 
daha əlverişli olduğu müəyyənləşdirilir. Əvvəlinci halda adətən 
olduğu qaydada həll olunan, nisbətən sabit (əvvəllər olduğu 
kimi) informasiya axınları tələb edən vəzifələr üstünlük təşkil 
edir. Buna ticarətdəki malların çeşidini artırmaq və ticarətin 
yeni təşkili üsullarını tətbiq etmək, mövcud standartlarla 
yeniliklərin birləşdirilməsi metodunu misal göstərmək olar. 
 
 257
İstehlak malları istehsal edən sənaye müəssisələrinə 
tələbnamələr və sifarişlər verilməsi, onlar tərəfindən istehsal 
proqramları, ticarət tərəfindən isə əmtəə dövriyyəsi və onun 
lazımi əmtəələrlə təmin edilməsi planlarının hazırlanması, 
topdansatış yarmarkaları keçirilməsi və s. də belə vəzifə-
lərdəndir. 
İstehlak malları bazarının öyrənilməsi dedikdə isə, onun 
tələb və təklifin tarazlaşdırılması problemlərinin öyrənilməsinə 
yönəldiyini, problemlilik, komplekslilik, sistemlilik, elmilik 
kimi əsas metodoloji prinsiplərə əsaslanmasını xüsusi olaraq 
qeyd etməliyik. 
 
 
6.4. İstehlak bazarının mövcud vəziyyətinin təhlili 
 
İstehlak malları bazarı alqı-satqı prosesinin son mərhələsi 
olduğundan, yəni bilavasitə istehsal olunmuş malların 
realizasiyası, satışı ilə məşğul olduğundan, yeni iqtisadi metoda 
keçdikdə, bu sahədə də əsaslı dəyişikliklər baş verir. Ona görə 
də istehlak malları bazarının formalaşması, onun müasir 
vəziyyəti və qiymətləndirilməsi böyük əhəmiyyət kəsb edir. 
Son illər ölkəmizdə həyata keçirilən uğurlu islahatlar 
nəticəsində istehlak bazarında yerli istehsalın xüsusi çəkisi 
yüksəlməyə başlamışdır. Belə ki, «Azərbaycan Respublikası 
regionlarının sosial-iqtisadi inkişafı dövlət proqramları (2004-
2008-c və 2009-2013-cüi illər)» iqtisadiyyatın sahə və ərazi 
kəsimlərinin dinamik inkişafına əlverişli şərait yaratmışdır. 
Proqramın qəbul edilməsi iqtisadiyyatın sahə və ərazi 
sektorlarında yaranmış disproporsiyaların aradan qaldırılma-
sına istiqamətlənmişdir. Burada qeyd edildiyi kimi, Azər-
baycan Respublikası XX əsrin sonlarında dövlət müstəqilliyini 
bərpa etdiyi vaxtdan keçən dövr ərzində ölkənin ictimai-siyasi 
və sosial-iqtisadi həyatında köklü dəyişikliklər baş vermişdir. 
1993-cü ildən başlayaraq ümummilli lider Heydər Əliyevin 
həyata keçirdiyi məqsədyönlü siyasət müstəqilliyin ilk illərində 
 
 258
ölkədə baş alıb gedən siyasi və iqtisadi böhranı aradan 
qaldırmış, Azərbaycanın demokratik dövlət quruculuğu və 
bazar iqtisadiyyatı yolu ilə irəliləməsinə geniş yol açmışdır. 
Ölkədə ardıcıl aparılan islahatlar 1990-cı illərin birinci 
yarısında iqtisadiyyatda mövcud geriləməni dayandırmış və 
yeni inkişaf mərhələsinə keçidi təmin etmişdir [23, 187-1-4]. 
Həyata keçirilən siyasət çox qısa bir zaman ərzində 
iqtisadiyyatda əsaslı keyfiyyət dəyişikliklərinə səbəb olmuşdur: 
inflyasiya cilovlanmış (1996-cı ildən başlayaraq Azərbaycanda 
inflyasiyanın səviyyəsi 2-3%-dən yuxarı qalxmır), büdcə kəsiri 
ümumi daxili məhsulun 1-2%-i səviyyəsinə endirilmiş, 1996-cı 
ildə, makroiqtisadi sabitliyə nail olunmuş, 1997-ci ildən 
başlayaraq isə dinamik iqtisadi inkişafı təmin etmək mümkün 
olmuşdur. 1996-cı ildə ümumi daxili məhsulun artım sürəti 
1,3%, 1997-ci ildə 5,8%, 1998-2003-cü illərdə isə orta hesabla 
10,0% təşkil etmişdir. 2009-cu ilin 6 ayı ərzində isə bu rəqəm 
10,0%-dən də aşağı həddə düşmüşdür [33, 34, 46, 89, 187-5]. 
Azərbaycan Respublikasında aparılan ardıcıl və sistemli 
iqtisadi islahatların mühüm nəticələrindən biri dövlət 
mülkiyyətinin özəlləşdirilməsi və azad sahibkarlığın inkişafı 
üçün əlverişli şəraitin yaradılması yolu ilə iqtisadiyyatı inkişaf 
etdirmək və əhalinin güzəranını yaxşılaşdırmaq olmuşdur. 
Azərbaycan iqtisadiyyatı ölkə prezidenti, cənab İlham Əliyevin 
ölkəyə rəhbərlik etdiyi dövrdə daha da möhkəmlənmiş, 
respublikamızın regionda və dünyada nüfuzu daha da artmışdır. 
Respublikada 2003-2008-ci illərdə sənaye istehsalı 3,7 dəfə, 
investisiyalar 2,4 dəfə, strateji valyuta ehtiyatları 9,8 dəfə, 
ümumu daxili məhsulda qeyri-neft sektorunun payı 1,7 dəfə, bu 
sahəyə yönəldilən investisiyalar 6,2 dəfə, qeyri-neft məh-
sullarının ixracı 2,2 dəfə, orta aylıq əmək haqqı 2,7 dəfə, 
pensiyaların orta aylıq məbləği 4 dəfə artmış, yoxsulluğun 
səviyyəsi 2003-cü ildəki 49 faizdən 13,2 faizə enmişdir. 
Təsadüfi deyil ki, aparılan islahatlar nüfuzlu beynəlxalq 
təşkilatlar tərəfindən də yüksək qiymətləndirilmiş və 2008-ci 
 
 259
ildə Dünya Bankı Azərbaycanı ən islahatçı ölkə elan etmişdir. 
Prezident İlham Əliyevin qeyd etdiyi kimi, «İndi ölkəmiz çox 
etibarlı tərəfdaş kimi tanınır. Daxildə hökm sürən sabitlik, 
vətəndaş həmrəyliyi, xalqla iqtidar arasında olan birlik və 
daxili proseslərin müsbət istiqamətdə inkişafı, əlbəttə ki, 
Azərbaycanın beynəlxalq mövqelərini də möhkəmləndiribdir. 
Eyni zamanda, beynəlxalq mövqelər Azərbaycan üçün yeni 
əlavə şəraitin yaradılmasına gətirib çıxarır» [57, 93, 187-4]. 
Qazanılan nailiyyətlərlə yanaşı ölkənin sosial-iqtisadi 
həyatında, xüsusilə regionların inkişafı və əhalinin məşğulluğu 
sahəsində hələ də bir sıra həll edilməmiş problemlər 
qalmaqdadır. Azərbaycanın sənaye potensialının və bununla 
bağlı infrastruktur obyektlərin əksər hissəsinin Bakı şəhərində 
yerləşməsi və eyni zamanda, regionlarda olan bir çox müəs-
sisələrin, istehsal və xidmət obyektlərinin fəaliyyətinin 
zəifləməsi və ya tamamilə dayanması əhalinin ölkə paytaxtına 
axınını sürətləndirmişdir. Bu amillər öz növbəsində iqti-
sadiyyatın regional baxımdan inkişafına mənfi təsir göstərmiş, 
regionların inkişafı arasında fərqin artmasına, bir çox yerlərdə 
sosial-iqtisadi, demoqrafik və ekoloji vəziyyətin ağırlaşmasına 
səbəb olmuşdur. Azərbaycan Respublikası regionlarının 
inkişafında müşahidə olunan vəziyyət mövcud potensialdan 
səmərəli istifadə etməklə regionların sosial-iqtisadi inkişaf 
səviyyəsinin yüksəldilməsini və onlar arasında fərqin mini-
muma çatdırılmasını tələb edir. Bunları nəzərə alaraq hazır-
lanmış respublika regionlarının sosial-iqtisadi inkişafı dövlət 
proqramları üzrə mühüm tədbirlər həyata keçirilmiş və 
keçirilməkdədir. Ölkədə aparılan regional sosial-iqtisadi inkişaf 
siyasətinin əsas məqsədi Azərbaycan Respublikasının 
rayonlarında mövcud potensialdan səmərəli istifadə etməklə 
iqtisadiyyatın ayrı-ayrı sahələrinin inkişafına, istehsal 
müəssisələrinin fəaliyyətinin daha da genişləndirilməsinə, ixrac 
yönümlü məhsul istehsalının stimullaşdırılmasına, yerli 
sahibkarlığın inkişafı yolu ilə əhalinin həyat səviyyəsinin daha 
 
 260
da yaxşılaşdırılmasına, məşğulluğun səviyyəsinin, xüsusilə 
gənclərin faydalı əməklə məşğulluğunun artırılmasına və ölkə 
iqtisadiyyatının dinamik inkişafının təmin edilməsinə nail 
olmaqdır. Bunları təmin etmək üçün isə ölkədə müəssisələrin 
istehsal fəaliyyətini bərpa etmək və yeni istehsal müəssisələri 
yaratmaq, yerli resurslardan istifadənin səmərəsini artırmaq, 
regionların inkişafı üçün zəruri infrastrukturun yaradılmasını 
və inkişafını təmin etmək, aqrar sektorda islahatların ikinci 
mərhələsini sürətləndirmək, bunun üçün regionlarda fermerlərə 
və digər kənd təsərrüfatı işçilərinə kömək məqsədilə müxtəlif 
servis mərkəzləri yaratmaq, toxumçuluq bazasını geniş-
ləndirmək, texnika ilə təminatı yaxşılaşdırmaq və digər zəruri 
tədbirləri həyata keçirmək, investorların regionlara cəlb 
olunması üçün əlverişli şəraitin yaradılmasını təmin etmək, 
yeni iş yerlərinin yaradılmasını həvəsləndirmək və əhalinin 
kommunal xidmətlərlə təminatını yaxşılaşdırmaq kimi mühüm 
dövlət vəzifələri qarşıya qoyulmuş və uğurla 
reallaşdırılmaqdadır [33-35, 187-7]. 
Son illər dünya bazarında baş verən davamlı konyunktur 
dalğalanmaları ölkəmizin daxili istehlak bazarına da öz təsirini 
göstərmişdir. Lakin bununla belə, iqtisadi islahatların dönməz 
mərhələyə qədəm qoyması, eləcə də sosial-iqtisadi proseslərə 
dövlətin müdaxilə imkanlarının genişlənməsi istehlak bazarına 
xarici mənbədən olan təhdidlərin effektiv şəkildə neytrallaş-
dırılmasına imkan verir. Fikrimizcə, gələcəkdə də bu ten-
densiyanın davam etdirilməsi nəticə etibarilə ölkənin dinamik 
sosial-iqtisadi inkişafının təmin edilməsində əhəmiyyətli rol 
oynayacaqdır. Əlavə 5-də Azərbaycanda 1995-2007-ci illərdə 
istehlak bazarının əsas iqtisadi göstəriciləri əksini tapmışdır. 
Əlavə 5-də verilən cədvəl məlumatlarından göründüyü kimi, 
istehlak bazarında son illər iqtisadi göstəricilərin səviyyəsinin 
yüksəlməsi müşahidə edilməkdədir. Belə ki, 2007-ci ildə 
satışın bütün növləri üzrə pərakəndə əmtəə dövriyyəsi 7591,4 
mln. manat təşkil etmişdir ki, bu da 1995-ci ildən 7,2 dəfə, 
 
 261
2000-ci illə müqayisədə 3,6 dəfə, əvvəlki illə müqayisədə isə 
1,3 dəfə yüksəkdir. 
Araşdırmalar göstərir ki, mülkiyyət münasibətlərinin 
yenidən qurulması kənd təsərrüfatında və emal sənayesində 
fiziki şəxs statuslu ailə təsərrüfatlarının xüsusi çəkisinin 
yüksəlməsi istehlak bazarına öz təsirini göstərmişdir. Belə ki, 
satışın bütün növləri üzrə pərakəndə əmtəə dövriyyəsinin 
strukturunda fiziki şəxslərin xüsusi çəkisi 1995-ci ildə 68,4% 
təşkil etmişdirsə, 2007-ci ildə bu göstərici 83,7%-ə bərabər 
olmuşdur. Satışın bütün növləri üzrə pərakəndə əmtəə 
dövriyyəsinin strukturunda hüquqi şəxslərin xüsusi çəkisi 
1995-ci ildə 31,6% təşkil etdiyi halda 2007-ci ildə bu göstərici 
16,3%-ə bərabər olmuşdur. Hüquqi şəxslərin əmtəə dövriyyəsi 
1995-ci illə müqayisədə 3,7 dəfə, 2000-ci illə müqayisədə 2,1 
dəfə, 2006-cı illə müqayisədə 1,2 dəfə artdığı halda, fiziki 
şəxslərin əmtəə dövriyyəsi müvafiq olaraq 8,8 dəfə; 4,2 dəfə; 
1,3 dəfə yüksəlmişdir [10]. Təhlil göstərir ki, fiziki şəxslərin 
əmtəə dövriyyəsində yarmarkalar və kənd təsərrüfatı 
məhsulları bazarı da önəmli rol oynamışdır. Belə ki, fiziki 
şəxslərin əmtəə dövriyyəsinin strukturunda yarmarkalar və 
kənd təsərrüfatı məhsulları bazarının xüsusi çəkisi 1995-ci ildə 
100%, 2000-ci ildə 53,8%, 2005-ci ildə 57,7%, 2007-ci ildə isə 
56,2% təşkil etmişdir. Yarmarkalar və kənd təsərrüfatı 
məhsulları bazarının əmtəə dövriyyəsi 1995-ci illə müqayisədə 
4,9 dəfə, 2000-ci illə müqayisədə 4,4 dəfə, 2006-cı illə 
müqayisədə isə 1,3 dəfə yüksəlmişdir. Müqayisə olunan dövrdə 
ictimai iaşənin əmtəə dövriyyəsi də artmışdır. Bu artım 1995-ci 
illə müqayisədə 15,2 dəfə, 2000-ci illə müqayisədə 9,1 dəfə, 
2006-cı illə müqayisədə isə 1,6 dəfə təşkil etmişdir. 2007-ci 
ildə adambaşına düşən əmtəə dövriyyəsinin ümumi həcmi 
897,2 manat təşkil etmişdir ki, bu da müqayisə olunan 
dövrlərdə müvafiq olaraq 6,4, 3,4 və 1,3 dəfə yüksək olmuşdur. 
Əlavə 5-də əksini tapan cədvəl məlumatlarından göründüyü 
kimi, pərakəndə əmtəə dövriyyəsinin ümumi strukturunda 
 
 262
ərzaq məhsullarının xüsusi çəkisi yüksək olaraq qalmaqdadır. 
Belə ki, 1995-ci ildə bu göstərici 75%, 2000-ci ildə 68,2%, 
2005-ci ildə 65,7%, 2007-ci ildə 64,8% təşkil etmişdir. Ərzaq 
məhsullarının pərakəndə əmtəə dövriyyəsinin həcmi 1995-ci 
illə müqayisədə 6,2 dəfə, 2000-ci illə müqayisədə 3,4 dəfə, 
2006-cı illə müqayisədə isə 1,3 dəfə artaraq 4922,8 milyon 
manata çatmışdır. Müqayisə olunan dövrdə pərakəndə əmtəə 
dövriyyəsinin ümumi strukturunda qeyri-ərzaq məhsullarının 
xüsusi çəkisi nisbətən aşağı olsa da, son illər bu göstəricinin 
artımı da müşahidə olunmaqdadır. Belə ki, 1995-ci illə 
müqayisədə bu artım 10,1 dəfə, 2000-ci illə müqayisədə 4,0 
dəfə, 2006-cı illə müqayisədə isə 1,3 dəfə təşkil etmişdir. Qeyd et-
mək lazımdır ki, istehlak bazarının əsas iqtisadi göstəricisi olan 
pərakəndə əmtəə dövriyyəsinin artımı topdansatış əmtəə döv-
riyyəsinin yüksəlməsi ilə də müşahidə edilmişdir [10, 187-5]. 
İstehlak bazarında əmtəə dövriyyəsi ərzaq və qeyri-ərzaq 
məhsulları təyinatlı olmaqla əhalinin ehtiyaclarının ödə-
nilməsinə xidmət edir. Əmtəə dövriyyəsinin strukturunda ərzaq 
məhsullarının xüsusi çəkisinin yüksək olması nəticə etibarilə 
əhalinin pul gəlirlərinin xeyli hissəsinin ərzaq məhsullarına 
xərclənməsini özündə əks etdirir. 
Aşağıdakı cədvəldə Azərbaycan Respublikasında istehlak 
bazarının əmtəə dövriyyəsinin strukturu öz əksini tapmışdır. 
 
Cədvəl 6.1 
 
Adambaşına pərakəndə əmtəə dövriyyəsinin strukturu 
 
İllər 
Adambaşına 
pərakəndə əmtəə 
dövriyyəsi 
o cümlədən 
Ərzaq 
məhsulları 
Qeyri-ərzaq 
məhsulları 
1950 100 57,5 42,5 
1960 100 50,9 49,1 
1970 100 52,4 47,6 
1980 100 46,6 53,4 
1990 100 46,8 53,2 
 
 263
1991 100 50,2 49,8 
1992 100 54,8 45,2 
1993 100 71,3 28,7 
1995 100 75,0 25,0 
1997 100 70,2 29,8 
2000 100 68,2 31,8 
2005 100 65,8 34,2 
2006 100 65,0 35,0 
2007 100 64,8 35,2 
 
Mənbə: Azərbaycan Respublikası Dövlət Statistika Komitəsinin 2008-
ci il məlumatları əsasında müəllif tərəfindən tərtib edilmişdir. 
 
Cədvəl 6.1-in təhlili göstərir ki, əgər 1950-1970-ci illərdə 
adambaşına pərakəndə əmtəə dövriyyəsinin strukturunda ərzaq 
məhsullarının xüsusi çəkisi 57,5-52,4% arasında tərəddüd 
etmişdirsə, 1980-1990-cı illərdə bu göstərici 46,6-46,8% 
arasında dəyişmişdir. Bu isə onu göstərir ki, 1950-1970-ci 
illərdə istehlak bazarında ərzaq məhsullarının xüsusi çəkisi 
yüksək olmaqla yanaşı, eyni zamanda əhalinin gəlirlərinin 
yarıdan çoxu ərzaq alınmasına yönəldilmişdir. 
1980-1990-cı illərdə isə göründüyü kimi, adambaşına 
pərakəndə əmtəə dövriyyəsinin strukturunda qeyri-ərzaq məh-
sullarının xüsusi çəkisi yüksək olmuşdur. Bu isə o deməkdir ki, 
əhalinin gəlirlərinin xeyli hissəsi ərzaq məhsullarına 
xərclənmişdir. 
Cədvəl 6.1-dən göründüyü kimi, keçmiş İttifaqın dağılması 
fonunda mərkəzləşmiş iqtisadi əlaqələrin kəsilməsi istehlak 
bazarına və onu xarakterizə edən adambaşına əmtəə 
dövriyyəsinə də öz təsirini göstərmişdir. Belə ki, əgər SSRİ-nin 
mövcud olduğu son 1991-ci ildə pərakəndə əmtəə dövriy-
yəsinin strukturunda ərzaq məhsullarının xüsusi çəkisi 50,2% 
olmuşdursa, bu göstərici 1992-ci ildə 54,8%, 1993-cü ildə 
73,1%, 1995-ci ildə isə 75% təşkil etmişdir. Bu isə onu göstərir 
ki, 1950-ci ildən etibarən son 45 il ərzində ərzaq məhsulları 
 
 264
adambaşına pərakəndə əmtəə dövriyyəsinin strukturunda ən 
yüksək xüsusi çəkiyə malik olmuşdur. 
Apardığımız araşdırmalardan belə qənaətə gəlmək olar ki, 
həyata keçirilən iqtisadi islahatların nəticəsi 1997-ci ildən 
etibarən istehlak bazarına da öz təsirini göstərmişdir. Belə ki, 
1997-ci ildə adambaşına pərakəndə əmtəə dövriyyəsinin 
strukturunda ərzaq məhsullarının xüsusi çəkisi 1997-ci ildə 
70,2%, 2000-ci ildə 68,2%, 2005-ci ildə 65,8%, 2006-cı ildə 
65%, 2007-ci ildə 64,8% təşkil etmişdir. Bu isə nəticə etibarilə 
istehlak bazarında ərzaq məhsullarının qiymətlərinin 
səviyyəsinin nisbətən sabitləşdiyi qənaətinə gəlməyə əsas verir. 
İstehlak bazarının əsas iqtisadi göstəricisi kimi əmtəə 
dövriyyəsinin həcminin artması bir sıra faktorlarla da sıx 
bağlıdır. Bu faktorlara ilk növbədə, son illər ölkədə ticarət və 
xidmət müəssisələrinin sayının artımını da aid etmək olar. 
İstehlak bazarında ticarət və xidmət müəssisələrinin 
dinamikası aşağıdakı cədvəldə göstərilmişdir. 
 
Cədvəl 6.2 
 
İstehlak bazarında ticarət və xidmət müəssisələri 
 
(1 yanvar tarixinə, vahid) 
Göstəricilər 2005 2006 2007 2008 
Hüquqi şəxs statuslu 
müəssisələr, cəmi 26445 28752 30817 32544 
İri və orta 
müəssisələr 1828
xx) 2865xx) 2698xx) 2577xx) 
Əşya və əşya  mallar 
yarmarkalar və 
bazarların sayı 
185 176 161 149 
Bazarlarda və 
yarmarkalarda 
ticarət yerlərinin sayı 
67090 67260 64310 59850 
Hüquqi şəxs 
yaratmadan ticarət 
sahibkarların sayı 
123497 144013 147552 155554 
 
 265
Mağazaların sayı 42600 47300 48056 48173 
Mağazaların ticarət 
sahəsi, (min m2) 2177 2370 2386 2394 
Köşklərin sayı 2430 3925 5665 5690 
İaşə müəssisələri 4925 5450 7590 7645 
İaşə obyektlərində 
oturacaqlar (min yer) 172.2 191.3 242.1 244.3 
Məişət xidməti üzrə 
emalatxanaların, 
atelyelərin sayı 
4030 6120 9005 13278 
 
x) işçilərinin sayı 25 və 25-dən artıq olan müəssisələr; 
xx ) işçilərinin sayı: 
- pərakəndə satış ticarət, digər xidmətlər üzrə 5 və 5-dən artıq olan 
müəssisələr; 
- topdan satış ticarət üzrə 10 və 10-dan artıq olan müəssisələr. 
 
Mənbə: Azərbaycan Respublikası Dövlət Statistika Komitəsinin 2008-ci il 
məlumatları əsasında müəllif tərəfindən tərtib edilmişdir. 
Cədvəl 6.2-dən göründüyü kimi, 2005-2008-ci illərdə 
istehlak bazarında fəaliyyət göstərən ticarət müəssisələrinin 
sayında artım meyilləri müşahidə edilmişdir. Belə ki, 2005-ci 
illə müqayisədə 2008-ci ildə hüquqi şəxs statuslu ticarət 
müəssisələrinin sayı 20% artaraq 32544 ədədə çatmışdır. 
Hüquqi şəxs statuslu ticarət müəssisələrinin strukturunda iri və 
orta müəssisələrin xüsusi çəkisi azalmışdır. Daha doğrusu, 
hüquqi şəxs statuslu müəssisələrin strukturunda xırda ticarət 
müəssisələri yüksək xüsusi çəkiyə malik olmuşdur. Belə ki, 
əgər 2005-ci ildə iri və orta ticarət müəssisələrinin xüsusi 
çəkisi 6,9% olmuşdursa, 2008-ci ildə bu göstərici 7,9% təşkil 
etmişdir. Lakin bununla belə iri və orta müəssisələrin sayı 
müqayisə olunan dövrdə 40% artmışdır. Eyni zamanda ərzaq 
və qarışıq malların ticarəti ilə məşğul olan obyektlərin sayı 
20% azalaraq 149 vahidə enmişdir. Adı çəkilən bazar və 
yarmarkaların sayının azalması müvafiq olaraq həmin struk-
turlarda ticarət yerlərinin sayının azalmasına gətirib 
çıxarmışdır. 
 
 266
Aparılan araşdırmalar göstərir ki, müqayisə olunan dövrdə 
hüquqi şəxs yaratmadan ticarətlə məşğul olan fərdi sahib-
karların sayı 30% artaraq 155554 ədədə çatmışdır. Müqayisə 
olunan dövrdə həmçinin iaşə müəssisələrinin sayı da 60% 
artaraq 7645-ə çatmışdır. Bu isə onu göstərir ki, respublikanın 
istehlak bazarında daha çox fərdi sahibkarlıq qurumları 
fəaliyyət göstərir. Bundan əlavə, istehlak bazarında xırda özəl 
ticarət strukturları əhəmiyyətli yer tutur [10, 187-5]. 
İstehlak bazarının mövcud vəziyyətini xarakterizə edərkən 
bazarın makrostrukturunun araşdırılması da mühüm əhəmiyyət 
kəsb edir. Qeyd etmək lazımdır ki, istehlak bazarında baş verən 
dəyişikliklər son nəticədə makroiqtisadi sabitliyə əhəmiyyətli 
təsir göstərir. 
 
İstehlak bazarında əmtəə dövriyyəsinin makrostrukturu 
aşağıdakı cədvəldə göstərilmişdir: 
 
Cədvəl 6.3 
 
Əmtəə dövriyyəsinin makrostrukturu 
 
(milyon manat) 
Göstəricilər 2003 2005 2007 
2003-cü illə 
müqayisədə 
2007-ci ildə 
(dəfə) 
Əmtəə dövriyyəsi, 
Cəmi 3062,0 4622,2 7591,4 2,5 
Ərzaq malları 2042,2 3040,5 4922,8 2,4 
Qeyri-ərzaq malları 1019,8 1581,7 2668,6 2,6 
o cümlədən: 
Hüquqi şəxslər 689,1 889,3 1232,8 1,8 
Ərzaq malları 359,7 544,3 638,4 1,8 
Qeyri-ərzaq malları 329,4 345,0 594,4 1,8 
Fiziki şəxslər 2372,9 3732,9 6358,6 2,7 
Ərzaq malları 1682,5 2496,2 4284,4 2,5 
Qeyri-ərzaq malları 690,4 1236,7 2074,2 3,0 
ondan: 
 
 267
Yarmarkalar və kənd 
təsərrüfatı məhsulları 
bazarları 
1260,3 2154,9 3575,2 2,8 
Ərzaq malları 673,4 1045,1 2297,7 3,4 
Qeyri-ərzaq malları 586,9 1109,8 1277,5 2,2 
Hüquqi şəxs 
yaratmadan ticarətlə 
məşğul olan fərdi 
sahibkarlar 
1112,6 1578,0 2783,4 2,5 
Ərzaq malları 1009,1 1451,1 1986,7 2,0 
Qeyri-ərzaq malları 103,5 126,9 796,7 7,7 
 
Mənbə: Azərbaycanın statistik göstəriciləri. Bakı, 2008, s. 318. 
 
Cədvəl 6.3-dən göründüyü kimi, 2003-2007-ci illərdə 
istehlak bazarında əmtəə dövriyyəsinin makrostrukturunda 
nəzərəçarpacaq dəyişikliklər müşahidə edilmişdir. Belə ki, 
2003-cü illə müqayisədə 2007-ci ildə istehlak bazarının cəmi 
əmtəə dövriyyəsi 2,5 dəfə artmışdır. Ərzaq məhsullarının 
əmtəə dövriyyəsi müqayisə olunan dövrlərdə müvafiq olaraq 
2,4; 1,3 dəfə, qeyri-ərzaq məhsullarının əmtəə dövriyyəsi 2,6; 
1,3 dəfə yüksəlmişdir. Hüquqi şəxslərin əmtəə dövriyyəsi 1,8; 
1,2 dəfə, fiziki şəxslərin əmtəə dövriyyəsi isə müvafiq olaraq 
2,7; 1,3 dəfə artmışdır. Hüquqi şəxslər üzrə ərzaq məh-
sullarının əmtəə dövriyyəsi 1,8; 1,1, qeyri-ərzaq məhsullarının 
əmtəə dövriyyəsi isə 1,8; 1,6 dəfə, fiziki şəxslər üzrə ərzaq 
məhsullarının əmtəə dövriyyəsi 2,5; 1,4 dəfə, qeyri-ərzaq 
məhsullarının əmtəə dövriyyəsi isə 3,0; 1,3 dəfə artmışdır. 
Yarmarkalar və kənd təsərrüfatı məhsulları bazarında ərzaq 
məhsullarının əmtəə dövriyyəsi müqayisə olunan dövrlərdə 
müvafiq olaraq 3,4; 1,7 dəfə artmışdır. Qeyri- ərzaq məh-
sullarının əmtəə dövriyyəsi isə 2003-cü illə müqayisədə 2007-
ci ildə 2,2 dəfə artmışdır. Əslində bu azalmanın səbəbi 2007-ci 
ildə yarmarkalarda daha çox kənd təsərrüfatı məhsullarının 
ticarətinə daha çox üstünlük verilməsi ilə bağlı olmuşdur. 
Yuxarıda qeyd etdiyimiz kimi, hazırda respublikanın istehlak 
 
 268
bazarında hüquqi şəxs yaratmadan ticarətlə məşğul olan fərdi 
sahibkarlar daha çox üstünlük təşkil edir. Eyni zamanda hüquqi 
şəxs yaratmadan ticarətlə məşğul olan fərdi sahibkarlar kənd 
təsərrüfatı və ərzaq məhsulları ilə yanaşı, həm də qeyri-ərzaq 
məhsullarının satışı ilə bağlı fəaliyyət göstərirlər. Belə ki, adı 
çəkilən strukturlarda ərzaq məhsullarının əmtəə dövriyyəsi 
müqayisə olunan dövrlərdə müvafiq olaraq 2,0; 10%, qeyri-
ərzaq məhsullarının əmtəə dövriyyəsi isə 1,7; 3,6 dəfə artmışdır 
[10, 187-5]. 
 
İstehlak bazarında əmtəə dövriyyəsinin mülkiyyət 
münasibətləri və sahə strukturu aşağıdakı cədvəldə öz əksini 
tapmışdır: 
 
Cədvəl 6.4 
 
Pərakəndə əmtəə dövriyyəsinin mülkiyyət və sahə 
strukturu (yekuna görə faizlə) 
 
Göstəricilər 2003 2005 2007 
Pərakəndə əmtəə dövriyyəsi - cəmi 100,0 100,0 100,0 
o cümlədən:  
Hüquqi şəxslər 22,5 19,2 16,2 
Fiziki şəxslər 77,5 80,8 83,8 
ondan:  
Kənd təsərrüfatı məhsulları 
bazarları, yarmarkalar 
53,1 57,7 56,2 
Hüquqi şəxs yaratmadan 
sahibkarlıqla məşğul olan fiziki 
şəxslər 
46,9 42,3 43,8 
Pərakəndə əmtəə dövriyyəsindən:    
Ərzaq malları 66,7 65,8 64,8 
ondan:  
Spirtli içkilər 4,8 4,7 3,4 
Qeyri-ərzaq malları 33,3 34,2 35,2 
ondan: 
Avtomobil benzini 16,5 16,2 20,3 
 
 269
Pərakəndə əmtəə dövriyyəsindən:    
Dövlət mülkiyyəti 1,3 1,1 0,9 
Qeyri-dövlət mülkiyyəti 98,7 98,9 99,1 
Pərakəndə şəbəkənin 
dövriyyəsindən:    
Dövlət mülkiyyəti 1,2 1,0 0,8 
Qeyri-dövlət mülkiyyəti 98,8 99,0 99,2 
İaşə əmtəə dövriyyəsindən:    
Dövlət mülkiyyəti 15,7 8,6 6,0 
Qeyri-dövlət mülkiyyəti 84,3 91,4 94,0 
 
Mənbə: Azərbaycanın statistik göstəriciləri. Bakı, 2008, s. 321. 
Cədvəl 6.4-dən göründüyü kimi, istehlak bazarında 
pərakəndə əmtəə dövriyyəsinin mülkiyyət və sahə strukturunda 
nəzərəçarpacaq dəyişikliklər baş vermişdir. Belə ki, 2003-
2007-ci illər ərzində pərakəndə əmtəə dövriyyəsinin 
strukturunda hüquqi şəxs statuslu subyektlərin davamlı olaraq 
azalması fiziki şəxs statuslu subyektlərin isə xüsusi çəkisinin 
davamlı olaraq artması tendensiyası özünü göstərir. Əgər hü-
quqi şəxslər istehlak bazarının pərakəndə əmtəə dövriyyəsində 
2003-cü ildə 22,5%, fiziki şəxslər isə 77,5% xüsusi çəkiyə 
malik olmuşdursa, bu göstərici 2007-ci ildə müvafiq olaraq 
16,2; 83,8% təşkil etmişdir. 
Təhlil göstərir ki, hələ də əhalinin daha çox hissəsi gəlir-
lərini ərzaq məhsullarının əldə edilməsinə xərcləyirlər. Məhz 
bunun nəticəsidir ki, pərakəndə əmtəə dövriyyəsində ərzaq 
məhsullarının xüsusi çəkisi 2007-ci ildə 64,8%-ə bərabər ol-
muşdur. Doğrudur, onu da qeyd etmək lazımdır ki, 2003-2007-
ci illər ərzində pərakəndə əmtəə dövriyyəsində ərzaq məhsul-
larının xüsusi çəkisi nisbətən azalmağa doğru meyil etmişdir. 
Belə ki, əgər istehlak bazarının pərakəndə əmtəə dövriyyəsində 
ərzaq məhsullarının xüsusi çəkisi 2003-cü ildə 66,7% təşkil 
etmişdirsə, bu göstərici 2007-ci ildə 64,8%-ə enmişdir. Analoji 
olaraq müqayisə olunan dövrdə qeyri-ərzaq məhsulları üzrə 
pərakəndə əmtəə dövriyyəsinin xüsusi çəkisi 33,3%-dən 
35,2%-ə qədər yüksəlmişdir. Qeyri-ərzaq məhsullarının 
 
 270
strukturunda müqayisə olunan dövrdə avtomobil benzininin 
əmtəə dövriyyəsi 16,5%-dən 20,3%-ə qədər yüksəlmişdir [10, 
187-5]. Bu tendensiyanın yaranması əslində respublikada 
avtomobillərin sayının artması və benzinin qiymətinin 
yüksəlməsi ilə sıx bağlıdır. 
Aparılan tədqiqatlar göstərir ki, həyata keçirilən iqtisadi 
islahatlar istehlak bazarının əsas iqtisadi göstəricisi olan 
pərakəndə əmtəə dövriyyəsinə də öz təsirini göstərmişdir. Belə 
ki, ticarət sisteminin liberallaşdırılması və özəlləşdirilməsi 
mahiyyət etibarilə istehlak bazarının pərakəndə əmtəə 
dövriyyəsində qeyri-dövlət mülkiyyətli təsərrüfat subyekt-
lərinin xüsusi çəkisinin yüksəlməsinə gətirib çıxarmışdır. Məhz 
bunun nəticəsidir ki, 2007-ci ildə pərakəndə əmtəə döv-
riyyəsində qeyri-dövlət mülkiyyətinin xüsusi çəkisi 99,1%-ə 
bərabər olmuşdur. Qeyd etmək lazımdır ki, bu tendensiya ic-
timai iaşənin əmtəə dövriyyəsinə də öz təsirini göstərmişdir. 
Belə ki, əgər 2003-cü ildə ictimai iaşənin əmtəə dövriyyəsində 
dövlət mülkiyyətinin xüsusi çəkisi 15,7%, qeyri-dövlət mülkiy-
yətinin xüsusi çəkisi 84,3%-ə bərabər olmuşdursa, 2007-ci ildə bu 
göstərici müvafiq olaraq 6,0 və 94,0% təşkil etmişdir [187-5]. 
Beləliklə, istehlak bazarının mülkiyyət və sahə üzrə 
strukturunu təhlil edib belə qənaətə gəlmək olar ki, transfor-
masiya yönümlü dəyişikliklər, mülkiyyətin özəlləşdirilməsi və 
iqtisadi münasibətlərin liberallaşdırılması istehlak bazarına da 
əhəmiyyətli dərəcədə təsir göstərmişdir. İstehlak bazarının sahə 
strukturunda kənd təsərrüfatı və ərzaq məhsullarının xüsusi 
çəkisinin yüksək olması müəyyən mənada neqativ tendensiya 
kimi dəyərləndirilsə də, müqayisə olunan dövrdə qeyri-neft 
sektorunun inkişaf etdirilməsi və əhalinin pul gəlirlərinin 
artırılması istiqamətində həyata keçirilən tədbirlər bu sahədə də 
müsbət dəyişikliklərin baş verməsinin fundamental əsaslarını 
yaratmışdır. 
İstehlak bazarının mövcud durumunu xarakterizə edən ən 
mühüm göstəricilərdən biri də bazarda pərakəndə əmtəə 
 
 271
dövriyyəsinin fiziki həcm indeksidir. Pərakəndə əmtəə 
dövriyyəsinin fiziki həcm indeksinin dəyişməsi bir qayda 
olaraq, satış həcminin və qiymətlərin səviyyəsinin tərəddüd-
lərini özündə əks etdirir. 
 
Pərakəndə əmtəə dövriyyəsinin fiziki həcm indeksləri 
aşağıdakı cədvəldə göstərilmişdir: 
 
Cədvəl 6.5 
 
Pərakəndə əmtəə dövriyyəsinin fiziki həcm indeksləri 
(əvvəlki ilə nisbətən, faizlə) 
 
Göstəricilər 2003 2005 2007 
Pərakəndə 
əmtəə dövriyyəsi - cəmi 110,9 113,2 115,3 
o cümlədən: 
Hüquqi şəxslər 102,0 103,6 107,9 
Fiziki şəxslər 113,8 115,7 116,9 
ondan 
Kənd təsərrüfatı məhsulları bazarları, 
yarmarkalar 113,8 118,5 113,8 
Hüquqi şəxs yaratmadan 
ticarətlə məşğul olan 
fərdi sahibkarlar 
113,7 116,0 121,0 
Pərakəndə 
əmtəə dövriyyəsindən 
Ərzaq malları 109,6 110,8 113,1 
ondan 
Alkoqollu 
içkilər 100,9 101,6 109,2 
Qeyri-ərzaq 
malları 114,1 119,5 120,0 
ondan 
Avtomobil benzini 112,8 115,1 117,8 
Pərakəndə 
əmtəə dövriyyəsindən 
 
 272
Pərakəndə 
ticarət 110,7 113,0 114,9 
İaşə 131,5 126,1 135,7 
 
Mənbə: Azərbaycanın statistik göstəriciləri. Bakı, 2008, s. 322. 
Cədvəl 6.5-ın təhlili göstərir ki, 2003-2007-ci illərdə hər il 
əvvəlkinə nisbətən istehlak bazarında pərakəndə əmtəə 
dövriyyəsinin artımı müşahidə edilmişdir. 2005-ci ildə əvvəlki 
ilə nisbətən bu artım 13,2%, 2007-ci ildə isə əvvəlki ilə 
nisbətən 15,3% təşkil etmişdir. 
Pərakəndə əmtəə dövriyyəsi xüsusilə fiziki şəxs statuslu 
qurumlar üzrə daha yüksək artıma malik olmuşdur. Belə ki, 
2007-ci ildə əvvəlki ilə nisbətən hüquqi şəxslər üzrə pərakəndə 
əmtəə dövriyyəsi 7,9% artmışdırsa, fiziki şəxslər üzrə bu 
göstərici 16,9%-ə bərabər olmuşdur. 
Hüquqi şəxs yaratmadan ticarətlə məşğul olan fərdi 
sahibkarlıq qurumlarında da oxşar tendensiya müşahidə edil-
mişdir. Belə ki, 2007-ci ildə adı çəkilən qurumlar üzrə pəra-
kəndə əmtəə dövriyyəsi 21% artmışdır. Qeyd etmək lazımdır 
ki, ərzaq məhsulları ilə müqayisədə qeyri-ərzaq məhsulları üzrə 
pərakəndə əmtəə dövriyyəsinin fiziki həcm indeksi daha üstün 
sürətlə yüksəlmişdir. 
Əgər ərzaq məhsulları üzrə əvvəlki illərə nisbətən 2007-ci 
ildə bu göstərici 13,1% təşkil etmişdirsə, qeyri-ərzaq məh-
sulları üzrə 20%-ə bərabər olmuşdur. İaşə sistemində əmtəə 
dövriyyəsi əvvəlki ilə nisbətən 2007-ci ildə 35,7% təşkil 
etmişdir. Bu isə onu göstərir ki, iaşədə əmtəə dövriyyəsinin 
artım sürəti pərakəndə ticarəti nəzərəçarpacaq dərəcədə 
qabaqlamışdır. 
İstehlak bazarı gündəlik tələbat məhsullarının reallaş-
dırılması ilə yanaşı, eyni zamanda əhaliyə göstərilən pullu 
xidmətləri də özündə əks etdirir. Daha doğrusu, əslində istehlak 
bazarının iki mühüm seqmenti - əmtəə bazarı və xidmətlər 
bazarı mövcuddur. 
 
 
 273
Aşağıda əhaliyə göstərilən pullu xidmətlərin əsas 
göstəricilərini əks etdirən cədvəl verilmişdir: 
 
Cədvəl 6.6 
 
Əhaliyə göstərilən pullu xidmətlərin əsas göstəriciləri 
 
Göstəricilər 2000 2003 2005 2007 
2000-ci 
ilə 
nisbətdə 
2007-ci 
il % 
Əhaliyə göstərilən pullu 
xidmətlərin həcmi, 
(mln.manat) 
477,2 592,2 960,7 2348,3 4.9 dəfə 
ondan 
Hüquqi şəxslər üzrə 318,3 410,2 699,9 1788 5.6 dəfə 
Pullu xidmətlərin əvvəlki 
illərə nisbətən fiziki 
həcm indeksləri 
(müqayisəli qiymətlərlə) 
105,8 111,7 126,1 133,8 x 
ondan 
Hüquqi şəxslər üzrə 103,7 114,6 129,8 136,4 x 
Adambaşına pullu 
xidmətlərin həcmi, 
(manat) 
60,2 73,0 116,1 277,5 4.6 dəfə 
Məişət xidmətlərinin 
həcmi, (mln.manat) 119,4 145,1 210,4 364,6 3.1 dəfə 
Məişət xidmətlərinin 
əvvəlki illərə nisbətən 
fiziki həcm indeksləri 
(müqayisəli qiymətlərlə) 
106,1 110,1 124,5 121,7 x 
 
Mənbə: Azərbaycanın statistik göstəriciləri. Bakı, 2008, s. 326. 
 
Cədvəl 6.6-dan göründüyü kimi, 2007-ci ildə əhaliyə 
göstərilən pullu xidmətlərin həcmi 2348,3 mln. manat olmuş-
dur ki, bu da 2000-ci illə müqayisədə 4,9 dəfə çoxdur. 2007-ci 
ildə hüquqi şəxslər üzrə əhaliyə göstərilən pullu xidmətlərin 
 
 274
həcmi 1788 milyon manat təşkil etmişdir ki, bu da 2000-ci illə 
müqayisədə 5,6 dəfə yüksək olmuşdur. Təhlil göstərir ki, əha-
liyə göstərilən pullu xidmətlərin həcmində hüquqi şəxslərin 
xüsusi çəkisi 76,1% təşkil etmişdir. Bu isə onu göstərir ki, is-
tehlak bazarında məhsul satışı ilə müqayisədə əhaliyə 
göstərilən pullu xidmətlər sistemində hüquqi şəxslər daha 
yüksək xüsusi çəkiyə malikdir. Bundan əlavə, əhaliyə 
göstərilən pullu xidmətlərin 2000-2007-ci illərdə hər il əvvəlki 
ilə nisbətən artım meyilləri müşahidə edilməkdədir. 2006-cı 
ildə əvvəlki ilə nisbətən pullu xidmətlərin müqayisəli qiy-
mətlərlə fiziki həcm indeksi 42,1%, 2007-ci ildə isə 133,8 % 
olmuşdur. Hüquqi şəxslər üzrə bu göstərici ümumi pullu 
xidmətlərlə müqayisədə daha yüksək faiz təşkil etmişdir. 2006-
cı ildə hüquqi şəxslər üzrə pullu xidmətlərin əvvəlki ilə 
nisbətən müqayisəli qiymətlərlə fiziki həcm indeksi 145,7%, 
2007-ci ildə isə 136,4% təşkil etmişdir. Əhaliyə göstərilən 
pullu xidmətlərin həcminin artımı adambaşına pullu 
xidmətlərin həcminin də artmasına öz təsirini göstərmişdir. 
Belə ki, əgər 2000-ci ildə adambaşına düşən pullu xidmətlərin 
həcmi 60,2 manat təşkil etmişdirsə, 2005-ci ildə bu göstərici 
116,1 manat, 2006-cı ildə 167,5 manat, 2007-ci ildə isə 277,5 
manata bərabər olmuşdur. 2000-ci illə müqayisədə adambaşına 
pullu xidmətlərin həcmi 4,6 dəfə yüksəlmişdir. Adambaşına 
pullu xidmətlərin müqayisə olunan dövr ərzində artımı ilk 
növbədə, qiymətlərin səviyyəsinin yüksəlməsi və pullu xid-
mətlərin spektrinin genişlənməsi ilə sıx bağlı olmuşdur. Qeyd 
etmək lazımdır ki, 2000-2007-ci illər ərzində əhaliyə göstərilən 
məişət xidmətlərinin həcmi də yüksəlmişdir. Belə ki, əgər 
2000-ci ildə əhaliyə göstərilən məişət xidmətlərinin həcmi 
119,4 milyon manat olmuşdursa, 2005-ci ildə bu göstərici 
210,4 milyon manat, 2006-cı ildə 261,9 milyon manat, 2007-ci 
ildə isə 364,6 milyon manat təşkil etmişdir. Müqayisə olunan 
dövrdə əhaliyə göstərilən məişət xidmətlərinin həcmi 3,1 dəfə 
artmışdır. Eyni zamanda məişət xidmətlərinin müqayisəli 
 
 275
qiymətlərlə əvvəlki illərə nisbətən fiziki həcm indeksləri də 
artmışdır. 
Apardığımız tədqiqatlar belə qənaətə gəlməyə əsas verir ki, 
istehlak bazarının səmərəli fəaliyyəti və inkişafı üçün aşağıdakı 
tədbirlərin həyata keçirilməsi vacibdir: 
 iqtisadi islahatların sürətləndirilməsi yerli istehsalın 
stimullaşdırılması ilə müşayiət olunmaqla, liberal-
laşma prosesinin  istehlak bazarının formalaşmasına 
zərərli təsiri effektiv şəkildə neytrallaşdırılmalıdır; 
 istehsal bazarında müxtəlif mülkiyyət formaları 
arasında sağlam rəqabət təmin olunmalıdır; 
 reallaşdırmaq üçün toplanmış əmtəələrin miqdarı həm 
natural, həm də dəyər göstəricisində qiymətlən-
dirməklə hesablanmalıdır; 
 istehsal və istehlak arasında təsərrüfat əlaqələri bazar 
qanunlarına uyğun olaraq təkmilləşdirilməlidir; 
 əhalinin getdikcə artan tələbatının tam və dolğun 
ödənilməsinə şərait yaratmaq; 
 əhalinin istehlak mallarına olan tələbini formalaş-
dırmaq və istehlakın səmərəli strukturuna malik 
olmaq; 
 istehlak mallarının səmərəli reallaşmasını həyata 
keçirmək və onların istehlakçıya çatdırılmasını təmin 
etmək; 
 tələb və təklif arasında dinamik tarazlığa nail olmaq 
və onun ənənəvi xarakter almasına şərait yaratmaq. 
İstehlak bazarının mövcud vəziyyətinin təhlili belə bir nəti-
cəyə gəlməyə əsas verir ki, istehlak bazarının səmərəli 
fəaliyyəti və onun inkişaf etdirilməsi üçün qeyd olunan 
tədbirlərlə yanaşı, bu sahədə institusional təsisatlandırmaların 
da genişləndirilməsinə böyük zərurətlər mövcuddur. 
 
 276
III HİSSƏ 
 
QLOBALLAŞMA VƏ KOOPERATİV İRƏLİLƏYİŞ 
 
VII FƏSİL 
 
TÜRKİYƏ RESPUBLİKASINDA KOOPERASİYANIN 
İNKİŞAF TƏCRÜBƏSİ 
 
 
7.1. Türkiyədə kooperasiyanin təşəkkülü və inkişaf 
mərhələləri 
 
Türkiyədə kooperativlərin inkişaf tarixini araşdırarkən, bu 
institutun hələ çox qədimlərdən türk millətinin kəndlərində 
geniş yayılmış «İməclik» qurumu və XIII əsrdə Anadolu 
Səlcuqlu Dövlətinin son dövrlərində ortaya çıxan «Ahi 
Birlikləri»nə gedib çıxdığını görürük. Belə ki, kooperativlər 
kimi daimi qurumlar olmasalar da, kəndlərdə ortaq sütxa-
nalardan, camaşırxanalardan istifadə, kəndin heyvanlarını 
otlatmaq üçün ortaq çoban tutma, qarovulçu tutma, yol salma, 
ortaq qoruq və otlaq formalaşdırma kimi işlərin kəndlilər 
tərəfindən «İməclik» qurumu yolu ilə həyata keçirdiyinə şahid 
oluruq. Həmçinin əsası Ahi Evran tərəfindən qoyulan, bu 
günkü çağdaş kooperativçiliyin mənimsədiyi qarşılıqlı yardım 
və həmrəylik, qardaşlıq, fədakarlıq, hərkəsə iş, bərabər qazanc, 
hiyləsiz mal istehsalı, ədalətli qiymət siyasəti, üzvlərinin təhsili 
kimi qaydaları böyük bir həssaslıqla həyata keçirən və XX əsrə 
qədər gəlib çıxan Ahilik qurumu da Anadoluda ilkin kooperativ 
hərəkatına nümunə ola bilər [68, s. 137-139] 
Ancaq iqtisadi ədəbiyyatlarda Türkiyədə müasir kooperatif 
hərəkatının təşəkkülü Osmanlı və Respublika dövrlərinə ay-
rılmaqla öyrənilir. Osmanlı dövrü Türk kooperativ hərəkatının 
banisi Midhət Paşa, Respublika dövrü Türk kooperativ 
hərəkatının banisi isə Atatürk qəbul edilir [62, 64, 65]. 
 
 277
Osmanlı Dövrü Kooperativ Hərəkatı - XIX əsrin ikinci 
yarısı Osmanlıda kooperativ hərəkatının ortaya çıxdığı 
dövrdür. Osmanlıda kooperativ hərəkatı araşdırılan zaman, 
onun inkişaf xüsusiyyətləri müxtəlif dövrlərə ayrılaraq tədqiq 
olunur. Bəzi tədqiqatçılar belə bir fərqləndirməyə ehtiyac 
duymayaraq Osmanlı Dövrü kooperativ hərəkatını vahid dövr 
çərçivəsində öyrənsə də (məsələn, Dr. Hakan Koç), Türk 
kooperativ hərəkatının məşhur tədqiqatçılarından olan pro-
fessor Ziya Gökalp Mülayimə görə bu dövr Midhət Paşa Dövrü 
və Midhət Paşadan Respublika Dövrünə Qədərki Dövrə 
ayrılaraq öyrənilməlidir [62]. 
Midhət Paşa Dövrü (1863-1888) - Türkiyədə Kooperativ 
Hərəkatının tarixi Midhət Paşanın 1863-cü ildə qurduğu 
«Məmləkət Fondu» (Memleket Sandığı) ilə başlayır. 1822-ci 
ildə İstanbulda doğulan Midhət Paşa dövrünün müxtəlif 
dərəcəli məktəblərini bitirdikdən sonra, dövlət adamı kimi 
yetişmək məqsədilə Babıəliyə şagirdlik etmiş, müxtəlif məmur 
vəzifələrində çalışmış və 1958-ci ildə Avropaya göndəril-
mişdir. Avropadan döndükdən sonra Niş əyalətinə vali təyin 
edilən Paşa, oradakı uğurlu fəliyyətindən sonra Tuna vila-
yətinin valisi olmuşdur. Sonralar Dövlət Şurası sədri, Baş 
Nazir, Ədliyyə Naziri vəzifələrini icra etmiş, Bağdad, Suriya 
və İzmir valisi olmuşdur. Midhət Paşa Məmləkət Fondu 
adlandırdığı ilk aqrar kredit-təşkilatını 1863-cü ildə Niş 
vilayətinin, indiki Bolqarıstan-Yuqoslaviya (indiki Serbiya) 
sərhəddində yerləşən «Pirot» qəsəbəsində qurmuşdur [62]. 
Məmləkət Fondu uğur qazandıqdan sonra, onun ölkənin hər 
yerində qurulması üçün Midhət Paşa 29 maddədən ibarət bir 
«Məmləkət Fondları Nizamnaməsi» hazırlayaraq mərkəzi 
hökumətə təqdim edir. 1867-ci ildə onun əsasında hökumət 
tərəfindən qəbul edilən Nizamnamə ilə bütün valilərə 
Məmləkət Fondlarının qurulması tapşırılmışdır. Nizamnamənin 
ilk bölmələrində sərmayə, idarəetmə, kreditvermə və qazancın 
bölüşdürülməsi məsələləri, ikinci bölməsində isə Fond 
 
 278
tərəfindən həyata keçiriləcək mühasibatlığın əsasları 
müəyyənləşdirilmişdir. 
Məmləkət Fondları əkinçiləri sələmçilərdən qorumaq 
məqsədilə vilayət mərkəzlərində formalaşdırılmış və dövlət 
tərəfindən göstərilən ərazidə iməclik yoluyla yetişdirilən məh-
sullardan əldə edilən gəlirlərlə maliyyələşdirilmişdir. Kəndlilər 
öz ərazilərini işlədikdən sonra qalan zamanlarında boş olan 
dövlət ərazilərinin müəyyən bir hissəsini iməclik yolu ilə əkib, 
məhsulu Ağsaqqallar Heyəti vasitəsilə sataraq, Məmləkət 
Fondlarına sərmayə kimi verirdilər [64]. 
Məmləkət Fondları istehsal kooperativi kimi əldə etdiyi 
gəlirdən, xərcləri çıxdıqdan sonra yerdə qalan xalis gəliri kredit 
formasında kəndlilərə verirdi. Göründüyü kimi, bu fondlar bir 
növ istehsal-kredit kooperativi xarakteri daşımışdır. 
İlk dövrlərdə dövlət tərəfindən müəyyən edilən ərazidə 
iməclik yolu ilə hər əkinçi yarım dönüm ərazi becərirdi. 
Sonralar zəngin və nüfuzlu şəxslərin iməclikdə çalışmaq 
istəməmələri və işləri gücsüz və sadə kəndlilərə gördürməyə 
çalışmaları səbəbindən bu üsul dəyişmiş və hər cüt öküzü olan 
əkinçidən 15 kiloqram buğda alınması qərarı qəbul edilmişdir. 
Məmləkət Fondları kəndlilərə şəxsi zəmanət və ya girov 
əsasında ən çoxu bir il müddətinə, aylıq 1%-lik ödəmə şərti ilə 
və 200 quruş və ya 20 lirədən çox olmayan məbləğdə kredit 
verirdi. Mənfəətin bir qismi isə sərmayəyə əlavə edilirdi. Bu 
zaman bir Məmləkət Fondunun kredit verə bilməsi üçün 
sərmayəsinin ən azı 200 altın olması şərti qoyulmuşdu. 
Məmləkət Fondları əyalət xalqı tərəfindən seçilən və Fond 
Əminləri kimi tanınan 4 nəfərlik bir heyət tərəfindən idarə 
edilirdi. Təyinatlı vəzifə olan Katibdən başqa Əminlər əmək 
haqqı almırdılar. Fondun katibinə faiz və giriş haqlarından 
aylıq maaş ödənilirdi. Fondun bina və kargüzarlıq xərcləri isə 
illik ən çoxu 5 altın şəklində müəyyən edilmişdi. İlk dövrlərdə 
Fondlar yalnız vilayətdəki bazarın qurulduğu həftə bir günlük 
açıldığı halda, sonralar işlərin artması səbəbindən bu günlərin 
 
 279
sayı da artırıldı. Faizlərdən əldə edilən gəlirdən Fondun 
məsrəfləri çıxıldıqdan sonra əldə edilən xalis mənfəətin 1/3 
hissəsi yenidən kredit alanlara paylanır, 2/3 hissəsi isə vilayətin 
və kəndlərin yol, su, körpü kimi infrastruktur ehtiyacları və 
məktəblərin tikilməsi üçün istifadə edilirdi. İlk illərdə kəndlilər 
tərəfindən elə də yaxşı qarşılanmayan bu fondlar, faydalı işlər 
görməyə və dürüst məmurlar tərəfindən idarə edilməyə 
başlandığından etibarən xalqın inamını qazanmışdır [65]. Bu 
fondlar sonralar aktiv dövlət müdaxiləsinə məruz qalmış və 
XIX əsrin sonlarına doğru idarəolunmaz bir prosesə daxil 
olmuşdur. Nəticədə 1888-ci ildə onlar tamamilə ləğv edilərək 
əvəzinə bu gün də fəaliyyət göstərən Ziraat Bankı qurulmuşdur. 
O zaman ləğv edilən 250 fondun təxminən 2 milyon altın 
məbləğindəki sərmayəsi Ziraat Bankına verilmişdir [62]. 
Göründüyü kimi, Midhət Paşanın Məmləkət Fondları indiki 
kooperativlərdən, hətta o dövrdəki Avropa kooperativlərindən 
də fərqli bir struktura malik olduğundan dünya kooperativ 
hərəkatında özünəməxsus bir yerə sahibdir. 
Midhət Paşa mərhələsindən Respublika Dövrünə Qədərki 
Dövr (1888 -1923) - Midhət Paşadan sonra uzun müddət 
Türkiyədə kooperativlərlə bağlı bir fəaliyyətə demək olar ki, 
rast gəlinməmişdir. Buna baxmayaraq, 1913-cü ildə Əhməd 
Cevad tərəfindən «İqtisadda İnqilab: istehlak yardımlaşma 
şirkətləri» adlı əsər nəşr edilir. Əhməd Cevad bu kitabda 
vasitəçilər və xarici tacirlər tərəfindən istismar edilən türk 
kəndlisinin satış və istehlak kooperativlərindən faydalana 
biləcəyinin mümkünlüyünü nümunələrlə göstərmişdir. Məhz 
onun maarifləndirmə fəaliyyəti nəticəsində o dövrdə İstanbulda 
11 ədəd istehlak kooperativi qurulmuşdur. Elə bu dövrlərdə 
Türkiyənin Aydın bölgəsində həqiqi bir kooperativin ortaya 
çıxdığını görürük. Belə ki, 1911-ci ildə İzmirdəki əncir ixrac 
edən 45 tacir birləşərək «Fig Packers» adlı bir trest yaradır və 
beləliklə, əncir bazarında hakim mövqeyə yüksələrək istə-
dikləri qiyməti diktə etməyə başlayırlar. Trestin qurulmasından 
 
 280
əvvəl belə, əncir bazarında yaranmış olan vəziyyət onsuz da 
əncir istehsalçısını öz məhsulunu ucuz qiymətə satmağa 
məcbur edirdi. Belə olduqda istehsalçının vəziyyəti bir az da 
ağırlaşdı. Vəziyyətdən çıxmaq məqsədilə əncir istehsalçıları ilk 
növbədə «Aydın Əncir Himayei Zürra Səhmdar Şirkəti» adlı 
bir şirkət qurdular. Lakin bu şirkət, geniş sərmayəsi və xarici 
ölkələrdə köklü təşkilatları olan «Fig packers»lə rəqabət edə 
bilməmiş və fəaliyyətini dayandırmışdır. Bundan sonra «Fig 
packers»lə, modern və çox təsirli iqtisadi bir silah olan 
kooperativlərlə mübarizə aparmaq qərarına gəlinmiş və bunun 
üçün də əncir istehsalçılarını birləşdirərək aqrar satış 
kooperativləri qurulmasına başlanılmışdır. Ancaq aqrar satış 
kooperativləri qurulmadan əvvəl onun uğur qazanması üçün, 
əvvəlcə istehsalçıların maliyyə müstəqilliyini təmin etmək 
zəruri idi. Çünki istehsalçı tacirə borclu, başqa sözlə ondan 
asılı idi. Əkinçini maliyyə baxımından tacirin əlindən 
qurtarmaq məqsədilə, ilkin olaraq «Milli Aydın Bankı» adlı bir 
kredit bankı quruldu. Bank istehsalçıları kreditlə təmin 
edəcəkdi. Bu bank Birinci Dünya müharibəsi dövründə əncir 
istehsalçılarına yardım məqsədilə «Kooperativ Aydın Əncir 
İstehsalçıları Ortaqlığı» adlı Türkiyənin ilk aqrar satış 
kooperativini qurmuşdur. Lakin bu kooperativ uzun müddət 
çalışa bilmədi və Birinci Dünya Müharibəsinin sonunda öz 
fəaliyyətini, 1923-cü ildən sonra davam etdirmək şərtilə 
dayandırdı [62, 64, 65]. 
Respublika Dövrü Kooperativ Hərəkatı - Türkiyədə 
Respublika Dövrü Kooperativ Hərəkatı araşdırılarkən, 
Atatürkün həyatda olduğu, bir lider və dövlət başçısı kimi bu 
istiqamətdə aktiv fəaliyyət göstərdiyi dövrlə, Atatürkdən 
sonrakı dövrün ayrı-ayrılıqda tədqiq edilməsinin zəruriliyini 
görürük. 
Atatürk Dövrü Türk Kooperativ Hərəkatı (1923-1938) - 
Türkiyə Republikasının qurucusu, Türk Mədəni İnqilabının 
ideoloqu Mustafa Kamal Atatürk Türkiyə Respublikasının 
 
 281
qurulduğu ilk illərdə, hətta ondan da bir neçə il əvvəl bütün 
sahələrdə olduğu kimi, cəmiyyətin iqtisadi təşkilatlanmasının 
forma və prinsiplərinin seçilməsi məsələlərinə də öndərlik 
etmiş və nümunəvi şəxsi təşəbbüslərilə prosesə dəstək 
vermişdir. 
Respublikanın ilk illərindən Atatürk kooperativ hərəkatına 
xüsusi önəm vermiş və Türkiyənin aqrar sektorunun və 
regionlarının inkişaf etdirilməsində əvəzedilməz rolu olduğunu 
dəfələrlə qeyd etmişdir. Hətta xalqına örnək olsun deyə, 2 
kooperativin də ortağı olmuşdur [62]. 
Hələ Türkiyə Respublikası elan edilmədən öncə, 1920-ci 
ildə Türkiyə Böyük Millət Məclisinə təqdim olunan 
«Kooperativ Şirkətlər Qanunu» layihəsində Atatürkün imzası 
olmuşdur. «Kooperativ qurmaq, maddi və mənəvi gücləri, zəka 
və məharətləri birləşdirmək deməkdir» deyən Atatürkün 
tövsiyəsi ilə 19 mart 1923-cü ildə Mətbuat və Xəfiyyə Baş 
İdarəsi «Kooperativ Şirkətlər» adlı 24 saylı kitab nəşr etdirir. 
Kitab «Kooperativ şirkətlərin məmləkətimizdə də təşəkkül 
tapması və inkişafı millətimiz üçün tamamilə iqtisadi zəfər 
olacaqdır» cümləsilə başlamışdır. Kitabın son bölməsində isə 
«Vətənini sevən hər türk kənd və qəsəbə müəllimi də, bizi 
iqtisadi və sosial baxımdan inkişaf etdirəcək bu müəssisənin 
ölkəmizdə yayılması yolunda son dərəcə səy göstərməyi» 
deyilir [62, s. 44]. 
Araşdırmalar göstərir ki, Respublikanın ilk illəri koope-
rasiyanın müxtəlif qanunlarla tənzimlənən bir iqtisadi təşki-
latlanma forması kimi öz varlığını qəbul etdirməyə çalışdığı 
illərdir. Belə ki, 1924-cü ildə Aqrar Birliklər Qanunu qəbul 
edilmişdir. Yenə həmin il Ticarəti Berriye Qanununa «15-ci 
maddədə göstərilən üç növ şirkətdən kooperativ, yəni ortaqlıq 
şirkətləri də ticari şirkətlərdir» maddəsi əlavə edilmişdir. 
1925-ci ildə Atatürk İstehlak Kooperativlərinə xüsusi 
maraq göstərməyə başlamışdır. Həmin il qəbul edilən 24 mart 
tarixli 586 saylı bir qanunla Ankaradakı məmurlara koope-
 
 282
rativə üzv olmaq üçün aylıq maaşlarının yarısı qədər avans 
verilmişdir. Məmurlar bu avansları qurulan Ankara Məmurlar 
Kooperativinə ortaqlıq payı kimi yatırmışlar. Sonra bu avans 
10 ay ərzində məmurların maaşlarından 5% məbləğində 
tutularaq xəzinəyə qaytarılmışdır [65]. Atatürkün direktivi ilə 
qəbul edilən bu qanun nəticəsində qurulan Ankara Məmurlar 
İstehlak Kooperativinə 1 saylı üzv Cümhurbaşqanı Mustafa 
Kamal, 2 saylı üzv isə Baş nazir İsmət İnönü yazılmışdır [62, 
67, 68]. 
1926-cı ildə 856 saylı Türk Ticarət Qanununda koope-
rativlərin də digər şirkətlər arasında yer alması üçün zəruri 
dəyişikliklər edilmişdir. 1929-cu ildə isə 1470 saylı «Aqrar 
Kredit Kooperativləri Qanunu» qəbul edilmiş və bir ildə 29170 
vətəndaşın 191 kooperativdə birləşməsinə nail olunmuşdur. 
Qanuna görə işçi əmək haqları, toxumluq gübrə, zərər-
vericilərlə mübarizə vasitələri, kiçik təsərrüfat alətləri və cüt 
heyvanları kimi bir təsərrüfatın qısamüddətli istehsal xərclərini 
qarşılamaq üçün kənd, şəhər və qəsəbələrdə aqrar kredit 
kooperativləri qurula bilirdi [64]. 
Atatürkün qurduğu Xalq Partiyasının 1931 və 1935-ci 
illərdə keçirilən qurultaylarında qəbul edilən iqtisadi 
proqramlarında da kooperativlərə xüsusi yer ayrılması bir daha 
onun kooperativ hərəkatına verdiyi önəmi göstərir. 
Atatürk dövründə 1935-ci il tarixi də kooperativlərin 
inkişafı baxımdan mühüm illərdən hesab olunmalıdır. Belə ki, 
bu ildə 2834 saylı «Aqrar Satış Kooperativləri və Birlikləri 
Qanunu» və 2836 saylı «Aqrar Kredit Kooperativləri Qanunu» 
da qəbul edilmişdir. Bu qanunların qüvvəyə minməsi ilə 
ölkənin hər tərəfində yüzlərlə kooperativlər qurulmuşdur [62]. 
Bu kooperativlər arasında İstanbul Ayyaqabıçılar Kiçik 
Sənət Kooperativi, Ankara Məmurlar İstehlak Kooperativləri, 
Ankara Baxçalıevlər İnşaat Kooperativi kimi qurumların da 
olması onu göstərir ki, kooperativçilik təkcə aqrar sahəni əhatə 
etməmiş, digər sahələrə də nüfuz etmişdir [64]. 
 
 283
1936-cı ildə Atatürk kooperativlərlə bağlı ikinci şəxsi 
təşəbbüsünü irəli sürür və sahibi olduğu Tekir fermer 
təsərrüfatının ətraf ərazilərində yerləşən istehsalçılarla birlikdə 
Tekir Aqrar Kredit Kooperativini qurur. İndi də Türkiyədə 
fəaliyyət göstərən bir çox qurumlar həmin kooperativin qurul-
duğu 30 iyun 1936-cı il tarixini «Kooperativçilik Bayramı» 
kimi qeyd edir [62]. 
Türkiyədə Atatürk dövründə kooperativ hərəkatı ilə bağlı 
görülən ən önəmli fəaliyyətlərdən biri kooperativ hərəkatının 
tədqiqi və tədrisi sahəsindədir. Belə ki, Atatürkün şəxsi 
təşəbbüsü ilə 2 oktyabr 1931-ci ildə kooperativ hərəkatı ilə 
bağlı tədqiqatlar aparan mərkəzi bir qurum kimi İstanbul 
Universitetinin nəzdində Türk Kooperativçilik Cəmiyyəti 
qurulmuşdur. Sonradan Ankaraya köçürülən bu cəmiyyət Türk 
Kooperativçilik Qurumu adı altında indi də uğurla fəaliyyət 
göstərməkdədir. Bununla yanaşı, kooperativ hərəkatının 
universitetlərdə tədrisi məsələsinə də böyük əhəmiyyət 
verilmişdir. Belə ki, kooperativ hərəkatı universitet proqram-
larına dərs kimi salınmış, bu sahədə müxtəlif jurnallar və 
kitablar yazılmışdır. Məsələn, 1932-ci ildə Dr. Mehmet Əlinin 
İzmirdə nəşr etdirdiyi «Müqayisəli Kooperativ hüququ» kitabı 
və Dr. Sübhi Nuri İlerinin İstanbulda nəşr etdirdiyi «Koope-
rativlər» kitabı ciddi universitet dərslikləri kimi tanınmışdır 
[65]. 
Göründüyü kimi, Atatürk dövründə Türkiyədə koope-
rativlərlə bağlı 7 qanun qəbul edilmiş, Atatürkün bu sahədə 
saysız-hesabsız çıxışları olmuş, 1930-cu illərdə xeyli sayda 
yayınlar («Kadro», «Kooperatif», «Kooperativçilik», 
«Karınca» və s) fəaliyyət göstərməyə başlamış, başda univer-
sitetlər olmaqla bir sıra məktəblərdə kooperativ hərəkatı 
dərsləri keçirilmiəyə başlanmışdır. Heç təsadüfi deyil ki, bütün 
bunları nəzərə alan bəzi tədqiqatçılar Kamalist iqtisadi 
doktrinanı bəzən kooperativ hərəkatı da adlandırırlar. Belə ki, 
1935-ci ildə İstanbul Ali İqtisad və Ticarət Məktəbində Dr. 
 
 284
Sübhi Nuri İlerinin dərs kitabı olaraq oxudulan «Koope-
rativlər» adlı kitabında eynilə bu sözlərə təsadüf edirik: «Nə 
liberal və nə də kommunist olan Kamalizmin ən təbii və 
məntiqi iqtisadi rejimi yalnız və yalnız kooperativçilikdir». 
Atatürkdən Sonrakı Dövr Türk Kooperativ Hərəkatı 
(1938-2009) - Respublika dövründə Atatürkdən sonrakı 
Türkiyədə kooperativ hərəkatı ilə bağlı yazılan ən geniş mənbə, 
İstanbul Universiteti İqtisad Fakültəsi professorlarından 
Kessler tərəfindən alman dilində yazılan «Kooperativçilik» adlı 
dərs kitabıdır. Sonralar professor F.Z.Fındıkoğlu tərəfindən 
türk dilinə də tərcümə edilən bu əsərə diqqət yetirdikdə 
görürük ki, Atatürkdən sonrakı 1938-1961-ci illər arasında 
Türkiyədə kooperativçiliklə bağlı elə bir ciddi işlər 
görülməmişdir. Xüsusilə 1950-ci ildən sonra özəl sektora 
üstünlük verilməyə başlamasından sonra kooperativçilik bir 
müddət bir növ yaddan çıxarılmışdır. Sadəcə 1951-ci ildə Tacir 
Zəmanət Kopperativləri və 1956-cı ildə qəbul edilən 6762 saylı 
Türk Ticarət Qanununun aqrar kredit və satış koopera-
tivlərindən başqa digər bütün növ kooperativləri əhatə etməsi 
nəzərdə tutulmuşdur [62, 64, 65]. 
1960-cı ilərdən başlayaraq Türkiyə Respublikasının 5 illik 
İnkişaf Planları üzrə inkişaf yoluna qədəm qoyması isə, ölkədə 
kooperativ hərəkatının inkişafı baxımından da həm kəmiyyət, 
həm də keyfiyyət etibarilə yeni bir mərhələ hesab olunur. Belə 
ki, Türkiyə tarixində ilk dəfə olaraq, 1961-ci ildə qəbul edilmiş 
Konistitusiyaya kooperativlərlə bağlı maddə daxil edilmişdir. 
Həmin Konstitusiyanın 51-ci maddəsində deyilir: «Dövlət 
kooperativlərin inkişafını təmin edəcək tədbirlər görür» [63]. 
Bu dövrdən başlayaraq, Beşillik İnkişaf Planlarında 
kooperativlərlə bağlı müxtəlif tədbirlərin həyata keçirilməsi 
nəzərdə tutulmuş və illik proqramlarda da bu tədbirlərin 
detalları göstərilmişdir. Həyata keçirilən Beşillik İnkişaf 
Planlarından birincisində (1963-1967) kiçik və orta 
müəssisələrin böyük müəssisələrlə rəqabət apara bilmələri üçün 
 
 285
kooperativlərin dəstəklənməsi, ikincisində (1968-1972) isə 
xüsusilə aqrar təsərrüfatların kredit ehtiyaclarını qarşılamaq 
üçün kooperativlərin inkişaf etdirilməsi zəruriliyi üzərində 
dayanılmışdır. 
İkinci Beşillik İnkişaf Planının icrası çərçivəsində 
Türkiyədə kooperativlərin inkişafı baxımından demək olar ki, 
yeni bir mərhələ açılmışdır. Belə ki, hazırda da qüvvədə olan, 
10.05.1969-cu il tarixli 1163 Saylı «Kooperativlər Qanunu» 
qəbul edilərək, kooperativ hərəkatında bir növ demokra-
tikləşmənin əsası qoyulmuşdur. Həmçinin də, kooperativlər 
Türk Ticarət Qanununun tənzimləmə çərçivəsindən çıxaraq, 
müstəqil bir qanunla tənzimlənməyə başlanmışlar. Qanun 
xüsusilə kooperativlərin ali qurumlarının formalaşdırılmasına 
imkan verməsi baxımından əhəmiyyətlidir. Bununla yanaşı, 
1970-ci ildə 1196 Saylı «Türkiyə Tütün Satış Kooperativləri və 
Bölgə Birliklərilə Türkiyə Tütün Satış Kooperativləri Ümumi Bir-
liği Qanunu» və 1972-ci il tarixli 1581 Saylı «Aqrar Kredit Koo-
perativləri və Birlikləri Qanunu» qəbul edilmişdir [64, 69, 70]. 
Üçüncü Beşillik İnkişaf Planında (1973-1977) isə önəmli 
bir məsələ üzərində dayanılmışdır. Belə ki, planda 
kooperativçilik siyasətilə bağlı məqsədin dağınıq fərdi əmək, 
güc, bacarıq və yığım potensialının iqtisadi və sosial inkişafın 
sürətləndirilməsinə yönəldilməsi olduğu bildirilərək, dövlət 
yardımlarının koordinasiyasını həyata keçirəcək bir Kooperativ 
Mərkəzi Bankının qurulması nəzərdə tutulmuşdur. 
Dördüncü Beşillik İnkişaf Planında (1979-1983) koope-
rativlərə daha geniş yer verilmiş, istehsal kooperativləri və 
onların ali qurumları ilə iştirakçı və ya tacir kooperativləri və 
ali qurumları arasında əlaqə və əməkdaşlığın qurulması xüsusi 
vurğulanmışdır. 
Beşinci Beşillik İnkişaf Planında (1985-1989) aqrar 
sektorun inkişafına xidmət edəcək kooperativlərin dəstəklə-
nəcəyi qeyd edilməklə yanaşı, bu dövrdə bir sıra hüquqi 
dəyişikliklər həyata keçirilmişdir. 
 
 286
Altıncı Beş İllik İnkişaf Planında (1990-1994) kiçik və orta 
sahibkarlığın müasir xammal və yarımfabrikatdan istifadəsi və 
aqrar məhsulların işləmə və marketinqinin  kooperativlər 
vasitəsilə həyata keçiriləcəyi vurğulanmışdır. 
Yeddinci Beşillik İnkişaf Planında (1996-2000) Aqrar Satış 
Kooperativləri Birliklərinin idarəetməsinin müxtariyyətinə 
xüsusi önəm veriləcəyinə diqqət yetirilir. Həmçinin də xüsusilə 
təzə meyvə və tərəvəz istehsalçılarının və istehsalçı birlik və 
kooperativlərinin məhsullarını sata bilmələri üçün İstehsalçı 
Bölgə Topdansatış Tərəvəz Bazarı Qanununun hazırlanması ilə 
bağlı işlər görülərək müvafiq hüquqi dəyişikliklər edilmişdir. 
Səkkizinci (2001-2005) və Doqquzuncu (2007-2013) Beş-
illik İnkişaf Planlarında da kooperativlərə önəm verilmiş, xü-
susilə Aqrar Satış Kooperativ və Birliklərinin müstəqilliyinin və 
onların restrukturizasiyasının təmin edilməsinə çalışılmışdır [64]. 
Türkiyədə 1982-ci ildə qəbul edilmiş və indi də qüvvədə 
olan Konstitusiyada da kooperativçiliyə xüsusi yer verilmişdir. 
Konstitusiyanın 171-ci maddəsində göstərilir: «Dövlət, milli 
iqtisadiyyatın mənafelərini diqqətə alaraq, öncəliklə istehsalın 
artırılmasının və istehlakçıların qorunmasını hədəfləyən 
kooperativçiliyin inkişafını təmin edən tədbirlər görür. 
Kooperativlər dövlətin hər cür nəzarət və təftişinə tabe olub, 
siyasətlə məşğul ola bilməzlər və siyasi partiyalarla əməkdaşlıq 
edə bilməzlər» Sonralar iyul 1995-ci ildə Konstitusiyaya edilən 
bir dəyişikliklə kooperativlərə qoyulan bu siyasət qadağası da 
aradan qaldırılmışdır. 
Göründüyü kimi, Atatürkdən sonra Türkiyədə kooperativ 
hərəkatının inkişafı bir qədər səngisə də, ölkənin planlı inkişaf 
yoluna daxil olduğu 1960-cı illərdən başlayaraq bu sahədə də 
önəmli inkişaf baş vermişdir. Xüsusilə Türkiyə dövləti 
tərəfindən regional və aqrar inkişafın əsas vasitələrindən biri 
kimi qəbul edilən kooperativlər 1969-cu ildə qəbul edilən 1163 
saylı «Kooperativlər Qanunu» ilə modern inkişaf yoluna 
qədəm qoymuşdur. Qanuna əsasən Türkiyədə qurulan 
 
 287
kooperativləri aqrar və qeyri-aqrar kooperativlərə bölmək 
mümkündür ki, hazırda birincilər Türkiyə Respublikası Kənd 
Təsərrüfatı və Kənd İşləri Nazirliyi, ikincilər isə Sənaye və 
Ticarət Nazirliyinin tənzimləmə və nəzarəti altında fəaliyyət 
göstərirlər. 
 
 
7.2. Türkiyədə kooperasiyanin müasir vəziyyəti və 
qiymətləndirilməsi 
 
Müasir Türkiyədə kooperativ anlayışı - Türkiyə 
Respublikası 1163 saylı Kooperativlər Qanununun 1-ci 
maddəsinə görə «hüquqi şəxs statusunda olmaqla, üzvlərinin 
(ortaqlar) müəyyən iqtisadi maraqlarını, xüsusilə peşə və ya 
həyat ehtiyaclarını əmək və maliyyə ayırmaları ilə qarşılıqlı 
yardım, həmrəylik və zəmanət yolu ilə təmin edib qorumaq 
məqsədilə fiziki və hüquqi şəxslər tərəfindən qurulan dəyişkən 
üzvlü və dəyişkən sərmayəli ortaqlıqlara kooperativ» deyilir. 
Qanunun 9-cu maddəsində dövlət və özəl hüquqi şəxslərin 
də kooperativ qurucusu ola biləcəyi göstərilmişdir. Beləliklə, 
tarixən fərdlərin birliyi olan kooperativlərin şirkətlərlə fərdlərin 
ortaq birliyi kimi formalaşa biləcəyinə də şərait yaradılmışdır. 
Türkiyədə kooperativlərin təşkilati-hüquqi formaları - 
Türkiyədə demək olar ki, kooperasiyanın bütün təşkilati-
hüquqi formalarına təsadüf etmək mümkündür. 
 
 
 
 
 
 
 
 
 
 
 288
Aşağıdakı cədvəldə Türkiyədə kooperativlərin təsnifatı 
verilmişdir: 
 
Cədvəl 7.1 
 
Tükiyədə kooperativlərin təsnifatı 
 
Təsnifat meyarı Kooperativ formaları 
Məqsədlərinə görə Bir məqsədli kooperativlər Çox məqsədli kooperativlər 
Aqrar sektorla 
bağlılığına görə 
Aqrar kooperativlər 
Qeyri-aqrar kooperativlər 
İqtisadi sektorlara görə 
Aqrar kooperativlər 
Sənaye kooperativləri 
Xidmət kooperativləri 
Tikinti kooperativləri 
Fəaliyyət bölgələrinə 
görə 
Əyalət kooperativləri 
Şəhər kooperativləri 
Üzvlərinin iqtisadi 
fəaliyyətinə görə 
İstehsal kooperativləri 
İstehlak kooperativləri 
Hüquqi 
tənzimləmələrinə görə 
Kooperativlər Qanunu ilə 
tənzimlənən kooperativlər 
Xüsusi kooperativ qanunları ilə 
tənzimlənən kooperativlər 
Dövlət tənzimləmə və 
nəzarət qurumlarına 
tabeliyinə görə 
Kənd Təsərrüfatı və Kənd İşləri 
Nazirliyinə tabe olan kooperativlər 
Sənaye və Ticarət Nazirliyinə tabe 
olan kooperativlər 
 
Türkiyədə kooperativlərin təşkilati-hüquqi formalarının 
birinci səciyyəvi cəhəti, onların bir məqsədli və çoxməqsədli 
olmalarıdır. Belə bir təsnifatda kooperativin öz məqsədi kimi 
seçdiyi fəaliyyət və ya fəaliyyətlər əsas götürülür. Kooperativ 
müəyyən bir sahədə (məsələn, xammal təchizatı, kredit, 
marketinq kimi) fəaliyyət göstərdiyi təqdirdə bu kooperativlər 
 
 289
bir məqsədli, üzvlərinin bir sıra sahələrlə bağlı ehtiyaclarını 
ödəyən kooperativlər isə çoxməqsədli kooperativlər kimi qəbul 
edilir. 
Türkiyədə kooperativlərin əyalət və şəhər kooperativlərinə 
bölünməsi də səciyyəvi haldır. Belə ki, Mənzil-tikinti, Kiçik 
Sənaye Şəhərciyi, Toplu İşyeri, Mühərrikli Nəqliyyatçılar, 
Tacir Təminat və İstehlak kooperativləri şəhər kooperativləri, 
Aqrar Satış, Aqrar Kredit, Kənd İnkişaf, Su məhsulları kimi 
kooperativlər əyalət kooperativləri sayılır. Digər mühüm cəhət 
kooperativlərin hüquqi tənzimlənməsi ilə bağlıdır. Belə ki, 
əksər kooperativlər 1163 Saylı Kooperativlər Qanunu ilə 
tənzimləndiyi halda, digərləri 1581 Saylı qanunla tənzimlənən 
Aqrar Kredit Kooperativləri və 4572 Saylı qanunla 
tənzimlənən Aqrar Satış Kooperativləri və Tütün Aqrar Satış 
Kooperativləridir. 
Nəhayət, dövlət tənzimləmə və nəzarət orqanlarına tabelilik 
baxımından da kooperativlər təsnif olunur. Aqrar və ya əyalət 
kooperativləri Kənd Təsərrüfatı və Kənd İşləri Nazirliyi, qeyri-
aqrar və ya şəhər kooperativləri isə Sənaye və Ticarət 
Nazirliyinin tənzimləmə və nəzarəti altındadır. 
Türkiyədə aktiv fəaliyyətdə olan kooperativ növləri - 
Türkiyədə kooperasiyanin demək olar ki, bütün növləri 
fəaliyyət göstərməkdədir. 
Əlavə 6-da Türkiyədə aqrar və qeyri-aqrar olmaqla fəaliy-
yətdə olan kooperativ növlərinin qruplaşdırılması öz əksini 
tapan sxem verilmişdir: 
Hazırda Türkiyədə aktiv fəaliyyət göstərən 25 növ koope-
rativ mövcuddur. Bunların ümumi sayı 55 minə, üzvlərinin sayı 
isə 7 milyon 355 min nəfərə çatmışdır. 
 
 
 
 
 
 
 290
Aşağıda Tükiyədə 2008-ci ildə aktiv fəaliyyətdə olan 
kooperativlərin sayını əks etdirən cədvəl verilmişdir: 
 
Cədvəl 7.2 
 
Tükiyədə 2008-ci ildə fəaliyyət növlərinə görə aktiv 
kooperativlərin sayı  
 
Kooperativlərin növlər Kooperativlərin sayı 
Üzvlərin 
sayı 
Aqrar İnkişaf Kooperativləri 7461 790 029 
Suvarma Kooperativləri 2417 286 100 
Su Məhsulları Kooperativləri 522 28 186 
Çuğundur Əkinçiləri Kooperativləri 31 1 587 486 
Aqrar Kredit Kooperativləri 1895 1 284 989 
Aqrar Satış Kooperativləri 330 670.080 
Tütün Aqrar Satış Kooperativləri 35 22 514 
Mənzil-tikinti Kooperativləri 31327 1 302 395 
İstehlak Kooperativləri 1273 211 875 
Mühərrikli Nəqliyyatçılar Kooperativləri 5356 176 159 
Tacir və Sənətkarlar Təminat Koop. 938 642 108 
Kiçik Sənət Kooperativləri 95 6 559 
Kiçik Sənaye Şəhərciyi Tikinti Koop. 776 117 208 
Turizmi İnkişaf Etdirmə Kooperativləri 265 14 756 
İstehsal və Marketinq Kooperativləri 280 21 316 
Tədarük Kooperativləri 1 18 
Kütləvi İşyeri Tikinti Kooperativləri 1154 84 762 
Nəşriyyat Kooperativləri 28 615 
Hamballar Daşıma Kooperativləri 9 547 
İşlətmə Kooperativləri 420 67 111 
Yardımlaşma Kooperativləri 14 18 995 
Təhsil Kooperativləri 23 2 246 
Müstəqil Aqrar Satış Kooperativləri 6 371 
Təchizat və Bölüşdürmə Kooperativləri 199 17 011 
Tər Tərəvəz və Meyvə Kooperativləri 33 1 782 
Cəmi 54 888 7 355218 
 
Mənbə: Sənaye və Ticarət Nazirliyi, Kənd Təsərrüfatı və Kənd İşləri 
Nazirliyi 
 
 291
Cədvəl 7.2-dən göründüyü kimi, Türkiyədə kooperativlərin 
sayca ən çoxu - 31327-i, təxminən 57%-i Mənzil-tikinti 
Kooperativləridir. Bu kooperativlər, aşağı və orta gəlirli türk 
vətəndaşlarının mənzil ehtiyaclarını mümkün qədər aşağı 
qiymətlərlə təmin etmək məqsədilə qurduqları kooperativlərdir. 
Türkiyədə ilk mənzil kooperativi 1887-ci ildə İstanbulda etnik 
ingilislərin bəzi məmurları tərəfindən şirkət adı ilə 
qurulmuşdur [64]. 
Mənzil-tikinti kooperativlərindən sonra sayca ikinci sırada 
Aqrar İnkişaf Kooperativləri dayanır. Bunların sayı 7461, 
üzvlərinin sayı isə 790 min nəfərdən çoxdur. Türkiyədə 1163 
Saylı Kooperativlər Qanununun qəbulu ilə qurulmağa başlanan 
Aqrar İnkişaf Kooperatifləri çoxməqsədli kooperativlərə tipik 
nümunədir. Onlar aqrar təsərrüfatların məhsuldarlığını artır-
maq, marketin-satış sistemini qurmaq, xammal, kredit və digər 
ehtiyacları ödəmək, əyalət sənayesinin qurulmasını təmin 
etmək kimi bir sıra məqsədləri reallaşdırmaq məqsədilə 
qurulur. 
Mühərrikli Nəqliyyatçılar Kooperativləri isə Türkiyədə 
sayca (5356) üçüncü yeri tuturlar. Bunlar nəqliyyatçılığı peşə 
kimi seçən şəxslər (avtobusçular, taksiçilər, ağır yük 
daşıyıcıları, dəniz yük daşıyıcıları) tərəfindən qurulan koope-
rativlərdir. Bu kooperativlərə üzv olmaq üçün şəxslər nəqliy-
yatçılıqla məşğul olduqlarını Tacir və Kiçik Sənətkarlar 
Dərnəyində təsdiq etdirməlidirlər. Kooperativlərin məqsədi 
nəqliyyat xidmətlərinin marketinqini təşkil etmək və üzvlərin 
bu xidmətlərlə bağlı ehtiyaclarını təmin etməkdir. 
Türkiyədə Aqrar Kredit Kooperativləri də həm öz sayları, 
həm də üzvlərinin sayına görə önəmli yeri tuturlar. Aqrar 
Kredit Kooperativləri, üzvlərinin qısa və ortamüddətli kredit 
ehtiyaclarını təmin edir. 
Aqrar Satış Kooperativləri,Türkiyədə aqrar istehsalçıların 
qarşılıqlı yardım, həmrəylik və təminat yolu ilə aqrar 
fəaliyyətləri ilə bağlı ehtiyaclarını ödəmək, məhsullarını daha 
 
 292
əlverişli şərtlərlə reallaşdırmaq və iqtisadi mənafelərini 
qorumaq məqsədilə xidmət göstərirlər. Bu məqsədi reallaş-
dırmaq  üçün onlar üzvlərinin məhsullarını alıb, ən əlverişli 
şərtlərlə reallaşdırmaq, zərurət olduqda məhsulları işləyib hazır 
məhsul halına gətirərək bazara çıxarmaq və üzvlərin istehsal 
üçün ehtiyac duyduğu hər növ istehsal faktorlarını təmin 
etməyə çalışırlar. 
Cədvəl 7.2-dən göründüyü kimi, Çuğundur Əkinçiləri 
Kooperativləri sayca az olsa da, 1,6 milyona çatan üzvlərinin 
sayına görə Türkiyədə ilk sıradadır. Bu kooperaativlər daha 
çox xammal və təchizat təminatı sahəsində fəaliyyət göstərir və 
üzvləri olan şəkər çuğunduru istehsalçılarını bu xammal və 
təchizatla (toxum, gübrə, dərman, maşın və.s) topdan təmin 
edərək, münasib şərtlərlə satmaqdadır. Çuğundur Əkinçiləri 
Kooperativlərində üzv sayının belə çox olmasının səbəbi, 
Türkiyədə şəkər çuğunduru istehsal edən və şəkər fabriklərinə 
təqdim edən bütün fermerlərin eyni zamanda Çuğundur 
Əkinçiləri Kooperativlərinə üzv olmasıdır [65]. 
Suvarma Kooperativlərinin qurulmasının əsas məqsədi 
dövlət tərəfindən reallaşdırılan təbii suvarma sistemlərinin 
işlədilməsi və ya bir qrup fermerin özləri tərəfindən reallaş-
dırdıqları suvarma xidmətlərində daimi xərclərin ödənməsi ilə 
davamlılığın təmin edilməsidir. Beləliklə, çox böyük 
məbləğlərlə reallaşdırılan suvarma sistemlərinin rasional 
istifadəsi təmin edilməyə çalışılır. Eyni zamanda bu koope-
rativlər su mənbəyinə görə yeraltı və yerüstü suyu suvarma 
kooperativlərinə ayrılırlar. 
Su Məhsulları Kooperativlərinin qurulma məqsədi su 
məhsullarının istehsalı və əldə edilməsi üçün zəruri olan 
vasitələrə birgə yiyələnməkdir. İlk Su Məhsulları Kooperativi 
21 aprel 1921-ci ildə İstanbulda qurulmuş, 1960-cı ildən sonra 
sayları artmağa başlamışdır. Bu kooperativlər də mahiyyət 
etibarilə çoxməqsədli kooperativlərdir [63]. 
 
 293
Tütün Türkiyədə təxminən 500 min ailə tərəfindən 300 min 
hektarlıq sahədə istehsalı həyata keçirilən bir bitki olmaqla, 
ölkə iqtisadiyyatı üçün məşğulluq və gəlir təmini ilə yanaşı, 
həmçinin mühüm valyuta mənbəyidir. Uzun müddət tütün 
təsərrüfatı ilə məşğul olan istehsalçılar, sosial və iqtisadi 
mənafelərini qoruyaraq, həmrəyliyi təmin etmək, məhsullarını 
əlverişli qiymətə sata bilmək və ehtiyac duyduqları bilik və 
istehsal vasitələrini ucuz formada əldə etmək məqsədilə 
təşkilatlanmağa 1938-ci ildə Həsənkef Tütün Aqrar Satış 
Kooperativlərini qurmaqla başlamışdır. 1969-cu ildə isə 1196 
saylı «Tütün Aqrar Satış Kooperativləri Qanunu» qəbul edilmiş 
və o tarixdən Tütün Aqrar Satış Kooperativlərinin geniş 
yayılmasına başlanmışdır [63]. 
İstehlak Kooperativləri də Türkiyədə geniş yayılmış 
kooperativ növlərindəndir. Hazırda 1273 İstehlak kooperativi 
aktiv fəaliyyət göstərir ki, bunların da üzvlərinin ümumi sayı 
210 min nəfəri keçmişdir. İstehlak kooperativləri istehlak-
çıların ehtiyacı olduğu istehlak mallarını ən əlverişli və müm-
kün olduğu qədər ucuz qiymətlə təmin etmək məqsədilə 
həmrəylik əsasında iqtisadi imkanlarını birləşdirdikləri 
kooperativlərdir. 
Bütün ölkələrdə olduğu kimi, Türkiyədə də kiçik tacir və 
sənətkarların, kiçik sənaye müəssisələrinin maddi təminatları 
olmadığından özəl banklardan birbaşa kreditalma problemi 
vardır. Bunun müəyyən qədər də olsa həlli məqsədilə üzvləri 
tacir və sənətkarlar adından ortaq və bərabər formada 
banklardan kredit almalarını təmin etmək məqsədilə Tacir və 
Sənətkarlar Təminat Kooperativləri qurulmuşdur. Kooperativin 
əsas məqsədi də ortaqları olan tacir və sənətkarların ehtiyacı 
olduqları və təkbaşına ala bilmədikləri kredit resurslarını banka 
zəmanət vermək şərtilə təmin etməkdən ibarətdir. İlk belə 
kooperativ 1951-ci ildə Türkiyə Xalq Bankının dəstəyilə 
Ankarada qurulmuş və sonralar Əskişəhər və Bursada inkişaf 
etdirilmişdir. Hazırda 940-a qədər belə kooperativ fəaliyyət 
 
 294
göstərir ki, onların da üzvlərinin ümumi sayı 640 min nəfəri 
ötmüşdür. 
1967-ci ildən başlayaraq, Türkiyədə turizm kooperasiyası 
da geniş yayılmağa başlamışdır. Bu gün bu kooperativlər 
Turizmi İnkişaf Etdirmə Kooperativləri adı ilə fəaliyyət 
göstərirlər. Hazırda 265 belə kooperativ aktiv fəaliyyət göstərir 
ki, onların da ümumi üzvlərinin sayı 15 min nəfərə çatmışdır. 
Bu kooperativlərn məqsədi təbii, tarixi, arxeoloji və sosial-
mədəni turizm dəyərləri ilə turizm potensialının inkişaf 
etdirilməsinə kömək etmək və üzvlərinin turizm ilə bağlı 
ehtiyaclarını təmin etməkdir. 1980-cı illərdən sonra daha 
sürətlə inkişaf edən bu kooperativ növü əsasən Türkiyənin 
Egey və Aralıq Dənizi sahilləri ilə Nevşehirdə fəaliyyət 
göstərməkdədir. Mədəniyyət və Turizm Nazirliyi ölkədə turizm 
kooperasiyasını təşviq etmək məqsədilə öz nəzdində Turizmi 
İnkişaf Etdirmə Kooperativləri İdarəsini belə qurmuşdur [63]. 
Türkiyədə ölkə iqtisadiyyatı üçün mühüm əhəmiyyət 
daşıyan tacir və sənətkar tipli işlətmələr, mövcud çətinliklərini 
aradan qaldırmaq, daha səmərəli istehsal qurmaq, infra-
strukturu yetərli və digər bir qisim sosial obyektləri mövcud 
olan iş mühitləri əldə etmək məqsədilə kooperativlər qurmaya 
başlamışdır ki, bunlar da Kütləvi İşyeri Tikinti Kooperativləri 
adlandırılır. Zamanla dövlətin bu bölməyə marağı artmış və 
bunların inkişafının iqtisadiyyata və məşğulluğa olan təsirini 
artırmaq məqsədilə kooperativ və oxşar qurumlar şəklində 
təşkilatlanmalarını təşviq etmişdir. Hazırda Türkiyədə 1154 
belə kooperativ aktiv fəaliyyət göstərir ki, onların da üzvlərinin 
ümumi sayı 85 min nəfərə çatmışdır. 
Təchizat və Bölüşdürmə Kooperativləri üzvlərinin peşə 
ehtiyaclarını ilk mənbədən və ya digər satıcılardan münasib 
şərtlərlə və ucuz qiymətlərlə nağd və ya kreditli formada təmin 
etmək məqsədilə qurulan kooperativlərdir. Buna ən uğurlu 
nümunə əczaçıların dərman ehtiyaclarını ödəmək, dərmanların 
təmin, bölüşdürmə və zərurət olduqda istehsal fəaliyyətlərini 
 
 295
tənzimləmək, əczaçılq və dərman sektorunun sağlam fəaliyyət 
göstərməsini təmin etmək və öz hüquq və mənafelərini 
qorumaq məqsədilə «Əczaçılıq Kooperativi»ni 
formalaşdırmalarıdır. Bu gün Türkiyədə 199 bu növ kooperativ 
mövcuddur ki, onların da üzvlərinin ümumi sayı 17 min nəfəri 
ötmüşdür. 
Eyni növ mal və xidmət istehsalı və emalı ilə məşğul olan 
istehsalçı və emalatçıların istehsal etdikləri və ya emal etdikləri 
məhsulları əlverişli şərtlərlə satmaq və üzvlərinin iqtisadi 
mənafelərini qorumaq məqsədilə İstehsal və Marketinq 
Kooperativlərinin qurulması da Türkiyədə geniş yayılmışdır. 
Bu kooperativlərin funksiyalarının bir çoxu digər kooperativlər 
tərəfindən də yerinə yetirildiyindən, elə də yükəsk inkişaf 
etməmişlər. Ancaq bu gün 21 mindən çox üzvü özündə 
birləşdirən 280 bu tipli kooperativin aktiv fəaliyyət göstədiyi 
məlumdur. 
Kiçik Sənaye Kooperativləri də adlandırılan Kiçik Sənət 
Kooperativləri üzvləri olan kiçik sənətkarlara peşə fəaliyyətləri 
ilə bağlı ehtiyac duyduqları hər növ xammalı ilk mənbədən 
keyfiyyətli, ucuz və vaxtında təmin etmək və eyni zamanda 
istehsal edilən hazır məhsulların marketinqini həyata keçirmək 
və istehsalı planlaşdırmaq məqsədilə qurulan kooperativlərdir. 
Türkiyədə ilk belə kooperativ 1924-cü ildə İstanbul və 
Edirnede qurulmuşdur. Onlar əsasən toxuculuq, inşaat 
sənayesi, torpaq sənayesi, xarratlıq, ayaqqabı emalı kimi əl 
sənətinin üstünlük təşkil etdiyi sahələrdə geniş yayılmışdır. 
Türkiyədə inkişaf edən spesifik kooperativ növlərindən biri 
də Nəşriyyat Kooperativləridir. Üzvlərinin yazdıqarı əsərləri 
nəşr etmək və reallaşdırmaq məqsədilə qurulan bu 
kooperativlərin sayı 1996-cı ildə 4 olduğu halda, 2008-ci ildə 
28-ə yüksəlmiş və üzvlərinin ümumi sayı 600-ü keçmişdir. 
Türkiyədə hambalların da kooperativlərinə rast gəlmək 
mümkündür. Əsasən İstanbulda qısa məsafələrdə öz 
bədənlərilə yük daşıyan işçilərin daşıma fəaliyyətlərini bir 
 
 296
təşkilat daxilində həyata keçirmək məqsədilə Hamballar 
Daşıma Kooperativləri qurduğunu görürük. 1996-cı ildə 
ümumi sayı 2 olan bu kooperativlər 2008-ci ildə 9-a, üzvlərinin 
ümumi sayı isə 110 nəfərdən 547-ə yüksəlmişdir. 
Üzvlərinin müxtəlif təhsil xidmətlərini maya dəyərilə 
ödəmək məqsədilə qurulan Təhsil Kooperativləri də son 
dövrlər geniş inkişaf etməkdədir. Hazırda üzvlərinin ümumi 
sayı 2246 nəfər olan 23 belə kooperativ fəaliyyət göstər-
məkdədir. 
Türkiyədə kooperativ ittifaqları - 1163 saylı Kooperativlər 
Qanununun 70-ci maddəsində göstərilir ki, kooperativlərin 
müştərək mənafelərini qorumaq, məqsədlərini reallaşdırmaq 
üçün iqtisadi fəaliyyət göstərmək, fəaliyyətlərini kooprdinasiya 
və təftiş etmək, xarici ölkələrlə olan münasibətlərini 
tənzimləmək, kooperasiyanı inkişaf etdirmək və təhsilini təşkil 
etmək, kooperasiya məsələlərilə bağlı tövsiyələr vermək kimi 
xidmətlərin yerinə yetirilməsi üçün Kooperativ birlikləri, 
Kooperativ Mərkəzi Birlikləri və Türkiyə Milli Kooperativlər 
Birliyi qurulmalıdır. 
Kooperativ Birlikləri bir-birilə oxşar xarakterdə olan ən az 
7 kooperativ tərəfindən qurulur. 
1163 saylı Qanunun 76-cı maddəsində göstərilir ki, 
Kooperativ Birlikləri öz aralarında kooperativ formasında 
Mərkəzi Birlikləri qura bilərlər. Həmçinin eyni fəaliyyət 
sahəsində olan Koopertiv Birliklərinin 1-dən çox Kooperativ 
Mərkəz Birliyi qurmasına da icazə verilmir. 
77-ci maddədə göstərilir ki, Birliklər və ya Mərkəzi 
Birlikləri kooperativ formasında Türkiyə Milli Kooperativlər 
Birliyini qura bilərlər. 
Göründüyü kimi, Türkiyədə kooperativ ittifaqları qurulan 
zaman, əvvəlcə Kooperativ Birlikləri, sonra onlardan 
Kooperativ Mərkəzi Birlikləri və sonuculardan da Türkiyə 
Milli Kooperativlər Birliyi formalaşdırılır. 
Bu uzlaşma sxematik olaraq aşağıda əksini tapmışdır: 
 
 
 297
Sxem 7.1 
 
Türkiyədə kooperativlərin təşkilatlanma modeli 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bunlarla yanaşı, Qanunun 80-cı maddəsində Türkiyə Milli 
Kooperativlər Birliyi İdarəetmə Şurası ilə Dövlət Planlaşdırma 
BEYNƏLXALQ 
KOOPERATİV ALYANSI 
Türkiyə Milli 
Kooperativlər Birliyi 
Kooperativ 
Mərkəzi Birliyi 
Kooperativ 
Mərkəzi Birliyi 
Kooperativ 
Mərkəzi Birliyi 
Kooperativ 
Birliyi 
Kooperativ 
Birliyi 
Kooperativ 
Birliyi 
Kooperativ 
Birliyi 
Kooperativ 
Birliyi 
Kooperativ 
Birliyi 
Kooperativlər 
 
 298
Təşkilatı, Ticarət, Kənd Təsərrüfatı, Maliyyə, Kənd İşləri, 
Abadlaşdırma və Məskunlaşdırma, Milli Təhsil və Sənaye 
Nazirlikləri, kooperativləri maliyyələşdirən banklar və Türkiyə 
Kooperativçilik Qurumunun hər birindən bir nümayəndənin 
iştirakı ilə Türkiyə Kooperativləri Məsləhət Şurası yaradılır. 
Həmçinin Türkiyə kooperativlərinin beynəlxalq kooperaiv 
hərəkatı ilə də sıx əlaqəsi vardır. Belə ki, bu gün TARİŞ, Aqrar 
Kredit Kooperativləri Mərkəzi Birliyi, PANKOBİRLİK, 
Türkiyə Milli Kooperativlər Birliyi və Türk Kooperativçilik 
Qurumu Beynəlxaq Kooperativ Alyansının (ICA) aktiv üzvləri 
kimi fəaliyyət göstərirlər. 
Türkiyədə kooperativlərin mərkəzi qurumları - Türkiyədə 
kooperativlərin təsisi, fəaliyyəti və onlar üzrəində nəzarətindən 
məsul olan iki başlıca mərkəzi icra hakimiyyəti mövcuddur: 
Sənaye və Ticarət Nazirliyi (Təşkilatlandırma Baş İdarəsi) və 
Kənd Təsərrüfatı və Kənd İşləri Nazirliyi (Təşkilatlandırma və 
Dəstəkləmə Baş İdarəsi). Bunlarla yanaşı, Meşə Nazirliyi 
(meşə kəndləri inkişaf etdirmə kooperativlərinə bəzi xidmətlər 
göstərir), Milli Təhsil Nazirliyi və Universitetlər 
kooperativlərlə bağlı funksiyaları icra edirlər. Həmçinin Dövlət 
bankı olan Ziraat Bankı və digər fondlar vasitəsilə aqrar 
kooperativlərə, Türkiyə Xalq Bankı vasitəsilə tacir və sənətkar 
kooperativlərinə, TOKİ (Türkiyə Kütləvi Mənzil İdarəsi) 
vasitəsilə Mənzil-tikinti kooperativlərinə, Sənaye və Ticarət 
Nazirliyi vasitəsilə Kiçik Sənaye Şəhərciyi Tikinti 
kooperativlərinə kredit dəstəyi göstərilir. 
Türkiyədə kooperasiya qanunvericiliyinin inkişafı - Qeyd 
etdiyimiz kimi, Türkiyədə kooperativlərlə bağlı ilk qanun-
vericilik 1867-ci tarixli Məmləkət Fondları (Sandıkları) 
Nizamnaməsidir. Midhət Paşa tərəfindən hazırlanan və pad-
şahın təsdiqindən keçən Nizamnamə bu fondların Ziraat 
Bankına çevrildiyi 1888-ci ilə qədər qüvvədə olmuşdur. 1923-
cü ildə Respublikanın elanından əvvəl, iqtisad vəkaləti 
tərəfindən çıxarılan «İstehsal, Alqı-Satqı Kooperativləri 
 
 299
Əsasnaməsi» hökmlərinə əsaslanaraq, 1928-ci ilə qədər 
müxtəlif növlərdə 40-a qədər kooperativ qurulumuşdur. 
Əsasnamədə İqtisadiyyat Nazirliyi büdcəsindən kooperativlərə 
yardım edilməsi və bir dövlət bankı olan Ziraat Bankı 
tərəfindən kredit açılması nəzərdə tutulmuşdur. 1926-cı ildə 
qəbul edilən Ticarət Qanunu beş növ ticarət şirkəti arasında 
kooperativ şirkətlərini nəzərdə tutmuşdur. 1956-cı ildə qəbul 
edilən Ticarət Kanununda da demək olar ki, eyni əsaslar 
qorunub saxlanılmışdır. Bu dövrdə əvvəlcə də qeyd etdiyimiz 
kimi, aqrar satış, aqrar kredit kooperativləri ilə bağlı qanunlar 
da qəbul edilmişdir. 
1961-cı ildə qəbul edilən Konstitusiyanın 51-ci maddəsində 
«Dövlət kooperasiyasının inkişafını təmin edən tədbirlər görür» 
ifadəsinə yer verilmiş və 53-cü maddə də bu tədbirlərin iqtisadi 
inkişaf və maliyyə resurslarının yetərliliyi çərçivəsində ...» 
yerinə yetiriləcəyi qeyd edilmişdir. Kooperasiyanın inkişafını 
təmin edəcək tədbirlərin alınması dövlətə konstitusyon bir 
hökmlə əmr edilmiş olsa da, hökumətdə olan siyasi partiyaların 
fəlsəfəsinə bağlı olaraq, iqtisadi və maliyyə məhdudiyyətlərini 
əsas gətirərək istənildiyi zaman bu tədbirlərin alınması 
geçikdirilə bilirdi. Burada kooperasiyanın inkişafı tamamilə 
hökumətlərin təşəbbüsünə bağlanmışdır.  
Bu dövrdən sonra hazırlanan hər inkişaf planında və 
iqtidara gələn hökumət proqramlarında kooperativlərə yer 
verilmişdir. Elə II Beşillik İnkişaf Planı dövründə 1163 Saylı 
Kooperativlər Qanununun qəbul edilməsilə, ölkədə çoxlu sayda 
kooperativin qurulması da birbaşa Konstitusiyanın göstərilən 
maddəsindən irəli gəlmişdir. 
1982-ci il Konstitusiyasında da kooperasiya ilə bağlı 
maddələr vardır. Belə ki, 171-ci maddədə «dövlət, milli 
iqtisadiyyatın mənafelərini diqqətə alaraq, xüsusilə istehsalın 
artırılmasını və istehlakçının qorunmasını nəzərdə tutan koope-
rasiyanın inkişafını təmin edəcək tədbirlər alır. Kooperativlər, 
dövlətin hər cür nəzarət və təftişinə tabe olub, siyasətlə məşğul 
 
 300
ola bilməz və siyasi partiyalarla əməkdaşlıq edə bilməzlər» 
müddəasına yer verilmişdir. Beləliklə, 1982 Konstitusiyası 
kooperativlərə siyasət qadağası qoymuş və dövlət təftişi 
gətirmişdir. Ancaq Kooperativlərə qoyulan siyasət qadağası, 
siyasi partiyalarla əməkdaşlıq edilə bilməyəcəyini və dövlətin 
təftişinə tabe olduğu ilə bağlı müddəalar 1996-cı ildə 
Konstitusiyadan çıxarılmışdır. 
Hazırda ölkədə kooperativlərin əksəriyyətinin fəaliyyəti 
1163 Saylı Kooperativlər Qanunu ilə tənzimləndiyi halda, 
bəziləri xüsusi qanunlarla tənzimlənir. Xüsusi qanunlarla 
tənzimlənənlərə 1581 Saylı Aqrar Kredit Kooperativləri və 
4572 Saylı Aqrar Satış Kooperativləri və Tütün Aqrar Satış 
Kooperativləri qanunlarla tənzimlənən kooperativlər aiddir. 
Türkiyədə kooperasiya təhsili - Türkiyədə kooperasiya 
təhsili ilə bağlı araşdırmalar tarixən Ahlik deyilən qurumda 
təşkil edilən təhsilin öyrənilməsilə başlayır. Belə ki, Ahlikdə 
təhsilin ilk bölməsi, hər bir peşə və ya sənət qolundan olan usta 
və ustalar məclisi (lonca) tərəfindən verilən «işbaşı təhsili», 
sonrakı bölmə isə cəmiyyət həyatında Ahi şəxsə lazım olacaq 
ümumi bilikləri vermə məqsədini daşıyan «işdən kənar 
təhsil»dən ibarət olmuşdur [64]. 
Sonralar modern Universitetlərin sələfi olan Səlcuqludakı 
Nizamimülk mədrəsələri meydana gəlmiş və bunlar Osmanlı 
dövründə İznik və Bursada geniş yayılmaqla o dövrün 
kooperasiya biliklərini kütlələrə çatdırmışlar [64]. 
Eyni zamanda XIX əsrdə müasir dünya kooperasiya 
elminin başlanğıcı olaraq qəbul edilən Roçdeyl İstehlak 
Kooperativi və Alman-Avropa kooperasiya təhsilinə Türk 
Ahilik sisteminin böyük təsiri olduğu mütəxəssislər tərəfindən 
qəbul edilməkdədir [64]. 
Türkiyədə müasir anlamda kooperasiya təhsilinin başlan-
ması da XIX əsrin sonlarından başlanmışdır. 
 
 301
1908-1918-ci illər arasında bu təhsil İstanbul Ticarət 
Məktəbi Alisi ilə Hüququ Mədrəsəsi və Mülkiyedə Teavün 
Şirkətləri nəzdində təşkil edilmişdir [64]. 
1930-34-cü illər arasında İstanbul İqtisad və Ticarət 
Məktəbi Almaniyadan gələn iqtisadçılar - professorlar 
G.Kessler və E.Hirchin də yardımı ilə Türkiyədə kooperasiya 
təhsilinin mərkəzi olmuşdur. Həmin dövrdən professor Süheyl 
Erbil, ordinarius professor Ziyaeddin Fındıkoğlu kimi Türk elm 
adamları da kooperasiya təhsili sahəsində uzun müddət xidmət 
göstərmişlər. 
1938-ci ildə Türkiyə Milli Təhsil Nazirliyi ibtidai və orta 
məktəblərdə, lisey və pedaqoji məktəblərinə xas olan məktəb 
kooperativləri adlı layihələr həyata keçirmiş, 1948-ci ildə isə 
Kənd İnstitutları və ibtidai məktəblərdə kooperasiya tədris 
proqramlarına daxil edilmişdir.  
1980-cı illərdə Türk Kooperativçilik Qurumu «Məktəb 
Kooperativləri Əsasnaməsi» hazırlamış və həyata keçirməyə 
başlamışdır. 
III. Beşillik İnkişaf Planı Dövründə Ticarət liseylərində 
«Kooperasiya bölməsi» açılmışdır. 
2 mart 2000-ci il tarixində isə Milli Təhsil Nazirliyi 
tərəfindən Kooperasiya Təhsili Layihəsi - 2000 (KOOPEP-
2000) həyata keçirilməyə başlanmışdır. 
Hazırda 100-dən çox Universitetin İqtisadiyyat və 
İdarəetmə Elmləri Fakültələrində, Pedaqoji Fakültələrində və 
bəzi Peşə Texnikumlarında kooperasiya təhsili verilməkdədir. 
Beləliklə, Türkiyədə kooperasiya təhsili dedikdə, 
kooperativlər və ya onların ali qurumlarının verdiyi təhsil, 
Vəqflərin verdiyi təhsil, nazirliklərin verdiyi təhsil və Türk 
Kooperativçilik Qurumunun verdiyi, xüsusilə nəşrlər vasitəsilə 
həyata keçirilən təhsil nəzərdə tutulmalıdır. Bu gün Türkiyədə 
kooperasiya ilə bağlı əsas elm və təhsil mərkəzi Türkiyə 
Kooperativçilik Qurumu sayılır. 
 
 302
Türkiyədə kooperativlərə verilən təşviqlər - ölkədə 
kooperasiya ilə bağlı bir sıra dövlət təşviq mexanizmləri var ki, 
onların da əsasında vergilərlə bağlı təşviqlər dayanır. 
1163 Saylı Kooperativlər Qanununun 93-cü maddəsində 
göstərilir ki, Kooperativlər, Kooperativ Birlikləri, Kooperativ 
Mərkəzi Birlikləri və Türkiyə Milli Kooperativlər Birliyi: 
a. bir-birindən və ortaqlarından aldıqları faiz və 
komisyon haqları ilə ortaqlarına kəfalət (zamin) 
durmaları nəticəsində bunlardan aldıqları pullar, bank 
və sığorta əməliyyatları vergilərindən; 
b. hər növ sənədlərin və əsasnamələrin təsdiqi və 
möhürlənməsi ilə bağlı vergilərdən; 
c. kirayə verilmədiyi və ya gəlir gətirməyən hər hansı 
əməliyyata daxil edilmədiyi müddət ərzində sahib 
olduqları daşınmaz əmlak üzərindən alınacaq hər növ 
vergilərdən; 
d. ortaqların təqdim edəcəkləri daşınmaz əmlaklar hər 
növ vergi və rüsumlardan azaddır. 
Qanunda göstərilən bəzi güzəştlərdən yararlanmaları üçün 
kooperativlərin ali qurumlarda birləşmələri şərti də 
gətirilmişdir ki, bu da onların təşkilatlanmasını stimullaşdıran 
faktordur. Bundan başqa, kooperativlərə mənfəət, gəlir, əmlak, 
əlavə dəyər və digər vergilərlə bağlı bir sıra ciddi güzəştlər də 
qanunvericilikdə öz əksini tapmışdır. Eyni zamanda dövlət 
bankları vasitəsilə bir sıra kredit dəstəyi də mövcuddur. 
 
 
7.3. Qloballaşma şəraitində Türkiyədə kooperasiyanin 
inkişaf perspektivləri 
 
Türkiyədə kooperativlərin mövcud problemləri - Bu gün 
Türkiyədə kooperativlər müəyyən bir inkişaf səviyyəsinə gəlib 
çatsa da, mütəxəssislərə görə bu mövcud potensialdan çox-çox 
aşağı səviyyədədir və bu potensialın reallaşdırılması üçün 
 
 303
mövcud problemlərin aradan qaldırılması zəruridir [62]. Bu 
problemləri aşağıdakı kımı qruplaşdıra bılərık: 
 Maliyyə problemləri; 
 Təşkilati problemlər; 
 Təhsil problemləri; 
 Kooperativ-dövlət münasibətlərindəki problemlər; 
 Nəzarət problemi; 
 Sosioloji və psixoloji problemlər. 
Maliyyə problemlərini qısa şəkildə aşağıdaki istiqamətlərdə 
ümumiləşdirə bilərik: 
 Kooperativlərə kredit açılma şərtləri ağırdır. Bu 
vəziyyət kooperativlərin investisiya və xidmət 
xərclərini yüksəldir. 
 Açılan kreditlərin maya dəyəri yüksəkdir. Bu hal 
kooperativin investisiya və xidmət xərclərini 
yüksəldir. 
 Açılan kreditlərin müddətlərinin və faiz hədlərinin 
kredit məqsədlərinə görə təyin edilməsinə gedilmə-
mişdir. 
 Kreditlərin kooperativlər tərəfindən məqsədlərinə 
görə istifadə edilməsi tam təmin edilə bilməməkdədir. 
 Müəyyən banklar xaricində heç bir bank koope-
rativlərə kredit imkanı yaratmamaqdadır. 
 Dövlətin, xüsusilə uzunmüddətli kooperativ layi-
hələrinə yardım edə bilməməsi, bunların uğurlu bir 
şəkildə inkişafına mane olmaqdadır. 
 Türkiyədə kooperativləri yetərli və məqsədyönlü 
şəkildə dəstəkləyəcək özəl bir maliyyələşdirmə 
qurumu mövcud deyildir. 
Təşkilati problemlər arasında göstərilən ən mühüm məsələ 
isə ondan ibarətdir ki, Türkiyədə tarixən kooperativ hərəkatının 
«aşağı»dan deyil, «yuxarı2dan, dövlət əli ilə formalaşdırılıb 
inkişaf etdirilməsi səbəbindən kooperativlərin hazırkı müstəqil 
təşkilatlanma fəaliyyətləri yetərsizdir. Xüsusilə aqrar məqsədli 
 
 304
kooperativlər ali təşkilatlarını tam olaraq qura bilməmiş və ya 
tamamlaya bilməmişlər. Bu hal kooperativlərin və 
kooperasiyanın inkişafını əngəlləyən faktordur. 
İkinci bir məsələ, kooperativlərin istehsalçı olan üzvlərinin 
istehsalın başından reallaşdırımaya qədər, bütün problemlərinə 
cavab verəcək vahid tip, ancaq çoxistiqamətli formada təşkilat-
lana bilməməsidir. Nəticədə xidmətlərin müxtəlif tərəfləri 
başqa-başqa kooperativlərlə birlikdə həyata keçirilir. Məsələn, 
bir kənddə çoxlu sayda kooperativin fəaliyyət göstərdiyini 
görmək mümkündür. Bunun nəticəsində də böyük bir 
uyğunsuzluq problemi ortaya çıxmaqdadır. 
Ölkədə kooperativlərin inkişafı və uğur qazanması üçün, 
istər kooperativlərin bir işlətmə kimi fəaliyyət göstərməsi, 
istərsə də sosial bir qurum kimi üzvlərini maraqlandıran 
fəaliyyət şərtlərini tənzimləmək vəzifələrindən irəli gələrək 
keyfiyyətli kadrlara ehtiyacı vardır. Bu ehtiyacların olmasına 
baxmayaraq, Türkiyədə kooperasiya təhsili kəmiyyət və 
keyfiyyət baxımından elə də yükəsk səviyədə deyildir. 
Xüsusilə bu işin həyata keçirilməsi ilə bağlı fikir və düşüncələr 
dağınıq, tutarsız və yetərsizdir. Eyni zamanda kooperasiya 
təhsili ilə bağlı nəşr və təhsil resursları da mövcud ehtiyacları 
qarşılayacaq səviyyədə deyildir. 
Türkiyədə kooperativ-dövlət münasibətlərində də bir sıra 
problemlər vardır. İlk növbədə, kooperativlər dövlət qurum-
larından çox asılı vəziyyətdədir ki, bu da onların professional 
inkişafına mane olmaqdadır. Həmçinin, kooperativlərin siyasi 
maraqların təsirinə məruz qalması da ciddi səviyyədədir. 
Türkiyədə kooperativlərin üzvlərinin böyük əksəriyyətinin 
bu cür təşkilatların incəliklərinə nüfuz edəcək səviyyədə 
olmamaları, kooperativlərdə təftiş və nəzarəti daha da 
yüksəltməyi tələb edir. Ancaq mövcud kooperativlərin təsisi və 
fəaliyyətləri ilə bağlı qanunvericiliyin ortaya qoyduğu 
prinsiplərə görə onların məqsədyönlü fəaliyyət göstərib 
 
 305
göstərmədiklərini daimi inzibati və maliyyə nəzarəti altında 
tutmağa imkan vermir. 
Ölkədə kooperativlərin inkişafına mane olan faktorlardan 
biri də sosioloji və psixoloji faktorlardır. Belə ki, düşüncə 
sistemi, adət və ənənə ilə köhnə vərdişlər, kooperativlərə qarşı 
bir şübhəçliyin yayılmasına səbəb olmuş, yeniliyə qarşı bir 
müqavimət yaratmışdır. Mülkiyyət problemi bu sahədə ən 
önəmli problemlər arasındadır. Belə ki, torpaq bölgüsündəki 
nisbətsizlik böyük torpaq sahiblərinin kooperativlərə qarşı 
çıxmalarına səbəb olmaqda və hətta kooperativlərin özəl 
mülkiyyəti aradan qaldıran, kollektiv kooperativlərin yayıl-
masına mane olmaqdadır. 
Bunlarla yanaşı, ölkədə insanların bir-birinə güvən səviy-
yəsinin getdikcə aşağı düşməsi və kənddən şəhərə köç də 
kooperasiyanın inkişafına təsir göstərməkdədir. Xüsusilə, köç 
səbəbindən aqrar kooperativlərin əksəriyyətində yaşlı əhali 
daha yüksək paya sahibdir ki, bu da onların dinamik inkişafına 
mənfi təsir göstərməkdədir [68]. 
Türkiyədə kooperativlərin inkişaf perspektivləri - 
Göründüyü kimi, Türkiyədə kooperasiya hərəkatı xüsusilə, 
1980-cı ildən başlayaraq, bazar mexanizminin gücləndiyi 
dövrdə sürətlə inkişaf etmişdir. Nəticədə çoxlu sayda mənzil-
kooperativ və işyeri kooperativləri qurulmuşdur. Aqrar 
sektorda da kooperativ hərəkatında önəmli proseslər getmiş, 
kooperativlərin ortaq məhsullarının reallaşdırılması və xammal 
və avadanlıq təminatındakı payları əhəmiyyətli dərəcədə 
yüksəlmişdir. Ancaq o da etiraf edilməlidir ki, qloballaşma 
prosesi özəl sektoru, fərdiyyətçiliyi daha çox ön plana 
çıxardığından, bütün dünyada olduğu kimi Türkiyədə də 
kooperativ hərəkatına marağı bir qədər azaltmışdır. Ancaq bu o 
demək deyil ki, onların iqtisadi inkişafda bir rolu qalmamışdır. 
Xüsusilə, Avropa İttifaqı ilə tam üzvlük müzakirələrinin 
başlandığı bir dövrdə kooperativlərin iqtisadiyyatda üzərinə 
düşəcəyi vəzifələrin daha da artacağı düşünülür. 
 
 306
Şübhəsiz, Türkiyədə kooperasiyanın inkişafında dövlətin 
təmin etdiyi dəstəklərin də mühüm payı vardır. Onların 
əsasında da vergi azadolmaları və güzəştləri dayanmaqdadır. 
Hazırda Türkiyədə kooperativlərə Korporasiya Vergisi, Gəlir 
Vergisi və Əlavə Dəyər Vergisi kimi qanunlarda müxtəlif 
təşviqlər nəzərdə tutulmuşdur. Həmçinin, bəzi rüsum və 
ayırmalardan da güzəştlər vardır. 
Türkiyədə kooperasiyanın inkişaf perspektivləri baxımın-
dan 2007-2013-cü illəri əhatə edən IX İllik İnkişaf Planındakı 
müddəlara nəzər yetirmək də zəruridir. Ölkənin Avropa 
Birliyinə üzv olması prosesinə kömək edəcək təməl strateji 
əhəmiyyətli sənəd olan bu indikativ plan təsisatın maliyyə 
təqvimi nəzərə alınaraq 7 illik hazırlanmışdır. 
Planın Avropa Birliyinə Qoşulma Prosesi adlanan böl-
məsinin 50-ci maddəsində Avropa Birliyinə üzvlük prosesinin 
cəmiyyətin bütün təbəqələrinə təsir göstərəcəyi qeyd 
edilmişdir. Üzvlüyün əhatəli bir şəkildə baş verməsi üçün işçi-
işəgötürən və mülki cəmiyyət qurumlarının prosesə aktiv 
qoşulmalarının təmin ediləcəyi qeyd olunur. Həmçinin 273-cü 
maddədə mülki cəmiyyət qurumlarının aktiv köç və plansız 
şəhərləşmədə meydana gələn uyğunlaşma problemini həll 
etməyə yardımçı ola biləcəyi ifadə edilmişdir. Bu baxımdan 
kooperativlərin də rolu bu istiqamətdə artacaqdır. 
Planda eyni zamanda ölkənin ən önəmli problemlərindən 
birinin aqrar sektordakı aşağı məhsuldarlıq olduğu göstərilir. 
Ölkənin rəqabət qabiliyyətini azaldan mühüm faktorlardan olan 
bu problemin həlli məqsədilə, aqrar sektordakı istehsal 
qurumlarının, o cümlədən kooperativlərin də aktiv şəkildə 
dəstəklənəcəyi qeyd olunmuşdur. 
Göründüyü kimi, Türkiyədə kooperasiyanın inkişafının 
bundan sonrakı mərhələsi, daha çox bu qurumların Avropa 
Birliyi standartlarına yüksəldilməsi ilə yadda qalacaqdır. 
 
 307
VIII FƏSİL 
 
QLOBALLAŞMA ŞƏRAİTİNDƏ İSTEHLAK 
KOOPERASİYASI: PROBLEMLƏR VƏ 
PERSPEKTİVLƏR 
 
 
8.1. Qloballaşma meyilləri və kooperativ təsərrüfatçılıq 
sisteminin səmərəliliyi 
 
Qloballaşma problemi müasir dövrün filosofları, politoloq, 
sosioloq, iqtisadçılar və hətta coğrafiyaçılar tərəfindən geniş 
müzakirə olunan ən aktual problemlərindən biridir. Belə ki, bu 
istiqamətdə filosoflar yeni təzahürün sistemləşən elmi 
mahiyyətindən, politoloqlar soyuq müharibə təhlükəsinin 
sovuşması, dövlətlərin suverenliyinin azalması və onların bir-
birindən qarşılıqlı asılılığının güclənməsindən, sosioloqlar 
insanların, xüsusən şəhər və kənd əhalisinin həyat səviyyə-
lərinin yaxınlaşmasından, coğrafiyaçılar isə nəhəng, müasir 
meqapolis assosiasiyalarının yaranması zəruriliyindən bəhs 
edirlər. Lakin bununla belə, çox geniş aspektliyinə baxmayaraq 
birmənalı şəkildə qloballaşmaya tam mahiyyət və məzmunda, 
onun bütün incəliklərini özündə əks etdirə biləcək universal bir 
tərif vermək o qədər də asan deyildir. Daha çox görünən və 
dərk edilən isə budur ki, qloballaşma prosesi geniş miqyasda 
həyatımızın iqtisadi sahəsinə daxil olmaqla müvafiq inteqrasiya 
proseslərini daim dərinləşdirməkdədir. Elə bu baxımdan da, 
bəziləri qloballaşmanı iqtisadi qeyri-bərabərliyin tam möhkəm-
lənməsi, region və ölkələrin nəhəng dövlətlər tərəfindən 
istismar olunması prosesi və s. hesab edirlər. Digər baxışlarda 
isə qloballaşmaya ən yüksək inkişaf etmiş dövlətin - ABŞ-ın 
dünya hegemonluğunun qanunauyğun prosesi kimi yanaşılır. 
Üçüncü bir qrup isə hesab edir ki, qloballaşma bəzi inkişaf 
etmiş dövlətlərin az inkişaf etmiş və ya inkişaf etməkdə olan 
ölkələrin milli maraqlarını üstələməsi və son nəticədə 
 
 308
sivilizasiyalı ölkələr cəmiyyəti yaratmaq vasitəsidir. Bəzən bu 
proses maliyyənin beynəlmiləlləşməsi, milli iqtisadiyyatların 
qarşılıqlı şəkildə bir-birinə çulğalaşması, transmilli korpo-
rasiyaların (TMK) dünya iqtisadiyyatında rolunun artması, milli 
mənsubiyyətdən asılı olmadan müəssisə və firmaların 
bilavasitə rəqabətinin artması və bu kimi silsiləvi arqumentlərlə 
də əsaslandırılır. Son nəticədə qloballaşma - ümumbəşəri 
dəyərlərin bütün dünya tərəfindən qəbul olunmasına istinad 
edərək, iqtisadi və sosial effektin yüksəldilməsi, insan 
hüquqlarının legitimləşməsi, beynəlxalq ticarətin genişlənməsi, 
informasiya texnologiyalarının sürətli yayımı kimi çoxsaylı və 
hududları bilinməyən hadisə və prosesləri birləşdirir. Ayrı-ayrı 
seqmentlərin artım meyli içərisində kooperasiyanın da 
beynəlmiləlləşməsi dövriyyəsinin artması prosesi getməkdədir. 
Bu irəliləyişlər isə qloballaşma şəraitində beynəlxalq koope-
rasiya qarşısında daha böyük perspektivlər açır. Həmin pers-
pektivlərin kökündə isə kooperativ təsisatların insanların gün-
dəlik həyatında rastlaşdıqları çoxsaylı problemlərin çözül-
məsində çevik rol oynaması və həllinə şərait yaratması üçün 
imkanların çox geniş olmasıı dayanır[107, 135, 154, 174, 175]. 
Müasir dövrdə insanlar beynəlxalq kooperasiyaya həm 
özlərinin, həm də, ailələrinin problemlərinin müstəqil həll 
etmək vasitəsi, aləti kimi yanaşırlar. Yerli icmalar da öz 
növbəsində kooperasiyanı aparıcı, lider rolu oynayan bir qurum 
hesab edərək, ona böyük etimad göstərirlər. Dərinələşən 
qloballaşma prosesi isə kooperasiyanın ənənəvi paradiqmasını 
köklü dəyişikliklərə uğradır. İnformasiya texnologiyaları 
sahəsində baş verən inqilablar kooperativ sistemi lokal əlaqələr 
çərçivəsindən çıxaraq regional, geniş çərçivədə isə qlobal 
münasibətlərə çevrilməsinə gətirib çıxarmışdır. Belə ki, 
əvvəllər yalnız yerli səviyyədə fəaliyyət göstərən kooperativ 
təsisatlı müəssisələr də Yer kürəsinin istənilən nöqtəsi ilə, həm 
də, çox çevikliklə fəaliyyət göstərmək imkanı əldə etmişlər. 
Qloballaşan dünya təhsil sistemi də bu gün kooperasiyanın 
 
 309
inkişafında yeni perspektiv imkanların açılmasını 
genişləndirməkdədir. Müasir tələbələr və gənclər cəmiyyətin 
digər üzvlərinə nisbətən xarici dillərə və müasir informasiya 
texnologiyalarına dərindən yiyələndikləri üçün daha sərbəst 
yerdəyişmə, başqa ölkədə təhsilini davam etdirmək imkanına 
malik olduqlarından, kooperasiyanın dünya təcrübəsini 
öyrənmək və təcrübi bilgilərə yiyələnmək fürsəti əldə etmişlər. 
Şübhəsiz hesab olunur ki, kooperasiyanın yeni beynəl-
miləlləşmə mərhələsinin perspektivlərini, onun gələcək 
inkişafını məhz qloballaşan təhsil sistemindən faydalanan 
indiki gənc nəslin nümayəndələri təmin edəcəklər. 
Məlumdur ki, iqtisadi quruluşlar və ideologiyalar arasında 
mənafe toqquşmalarının balanslaşdırılmış qlobal təsir sferaları 
«Soyuq müharibə» dövründə siyasi stabillik mənafelər balansı 
üzərində qurulurdu. Bütün bunlar isə rəqabətdə olan iqtisadi 
sistemlər, ideyalar, hərbi potensial və s. arasında balans və 
balanslaşdırılmış qlobal təsir dairəsi kontekstində baş verirdi. 
Müasir dünya isə artıq yeni qlobal reallıqların tarazlığının 
tapılmasını tələb edir. Lakin köhnəliyin qalıqlarının aradan 
qaldırılması heç də  asan başa gəlmir və ağrısız ötüşmür. 
Çünki, bu proses mövcud olan bir çox sahələrin ənənəvi 
fəaliyyət növlərinin ləğv olmasına və silinib getməsinə səbəb 
olur. Dünya ticarət strukturlarının qarantına və texnoloji 
imkanlarına arxalanan qlobal iqtisadi qüvvələr, artıq kapitalın 
azad hərəkətinin üstünlüklərindən bəhrələnə bilirlər. 
Regionlarda mövcud olan iqtisadi çətinliklərin çözülməsi 
dövlətin qarşısında yeni-yeni xüsusi problemlər yaradır, 
onlarda bu çətinliklərin kompensasiyası üçün narahatlıq hissi 
oyadır. Beləliklə, dövlətin, ayrı-ayrı məmurların arzu və 
istəklərindən asılı olmadan uzun illər vərdiş edilmiş ənənəvi 
həyat ukladı, bəzi ictimai dəyərlər və sair aradan qalxır, onların 
əvəzinə yeniləri yaranır. Eyni zamanda iqtisadiyyat, ticarət 
siyasət, təhsil, mədəniyyət və konkret iş sahəsində dünyada 
daralma prosesi gedir. Lakin bütün bunlara baxmayaraq, qlobal 
 
 310
dünyanın geriyə yolu yoxdur. Beynəlxalq aləm, çoxsaylı 
beynəlxalq qürumlar artıq yeni tarazlıq nöqtəsi axtarışındadır. 
Buna görə də dunya təsərrüfatının çevik strukturları olan 
kooperasiya və kooperatorlar da qloballaşmanın tələblərinə 
daha çevik uyğunlaşmaya məcburdurlar. Digər tərəfdən də, 
belə münasibət qloballaşan dünyamızda yalnız kooperativlərin 
yerli icmalarda yeni sosial-iqtisadi münasibətlərinin forma-
laşması və bərpasında oynayacağı rola əsaslanır [175, 180, 
185]. 
Müasir dövr kooperasiyanın canlanması üçün daim 
artmaqda olan yeni real imkanlar və geniş perspektivlər 
açmaqdadır. Yerli liderlik və kooperativ innovasiyasına 
meyillilik hisslərinin bərpa edilməsi bu gün, həmişə olduğun-
dan daha vacibdir. Çünki, qloballaşan dünyada kooperativlər 
bu və ya digər regiondan olan yerli icmalar və yerli insanlar ilə 
qlobal bazar arasında körpü rolunu oynamalıdır. 
Bəs kooperativlərin sabahı necə olmalıdır? Təəssüf ki, bu 
suala birmənalı cavab vermək çətindir. Çünki hər bir ölkənin, 
regionun kooperativlərinin özünəməxsus fərqli xüsusiyyətləri 
vardır. Digər tərəfdən onların hər biri fərqli inkişaf 
istiqamətlərinə malikdir. Bu xüsusiyyətlər və istiqamətlər isə 
onların qarşısında öz imkanlarına uyğun müxtəlif vəzifələr 
qoyur. Bu baxımdan da perspektivliyi şübhə doğurmayan 
kooperativlərin sabahı məsələsi çoxaspektli komponentləri 
birləşdirir Lakin bütün bunlarla yanaşı biz, qloballaşan 
dünyada iqtisadiyyatın təkamüllü inkişafını da nəzərdən qaçıra 
bilmərik. Qlobal iqtisadiyyatın inkişafının hərəkətini 
müəyyənləşdirən siyasi dəyişikliklər də hökmən diqqət mərkə-
zində saxlanılmalıdır. Bununla belə, asan və ya çətinliyindən 
asılı olmayaraq yerli ehtiyaclara  olan tələbat daim 
araşdırılmalı və öyrənilməlidir. Hər bir konkret ölkə və ya 
region üçün bu ehtiyaclar qlobal və lokal baxımından düzgün 
müəyyənləşdirilməlidir. Əgər uzun illər ərzində kooperasiyaya 
dünənin tələbatının ödəyicisi kimi baxılırdısa, müasir 
 
 311
kooperasiyaya nəinki təkcə bu günün, hətta gələcəyin artmaqda 
olan ehtiyaclarının təklifedicisi və ödəyicisi kimi baxılmalıdır. 
Lakin təəssüf ki, bu gün qloballaşan dünyada heç də hamı bu 
obyektiv həqiqəti dərk edə bilmir və ya buna səy göstərmir. 
Bu gün qloballaşma şəraitində istehlak kooperasiyasının 
inkişafının bəzi məsələlərinin tarixi baxımdan araşdırılmasına 
da böyük ehtiyac duyulur. Belə ki, XXI əsrin əvvəllərində 
kooperativ təşkilatları, o cümlədən Azərbaycan istehlak 
cəmiyyətləri ittifaqı qloballaşan dünya iqtisadiyyatının 
tələblərinə uyğun qurmaq məcburiyyətində qaldılar. Belə ki, 
bazar bütün dünyada iqtisadi münasibətlərin inkişafının 
hərəkətverici qüvvəsi hesab edilir. Dünya bazarlarında baş 
verən qlobal dəyişikliklər kooperativ hərəkatının inkişafına da 
əsaslı təsir göstərir [136, 167, 175]: 
Birincisi, müasir cəmiyyət eyni zamanda iki bir-birinə zidd 
istiqamətlərdə - bir tərəfdən nəqliyyatın, rabitə sistemlərinin, 
yüksək texnologiyaların inkişafı ilə cəmiyyət həyatında 
şəhərlərin rolu kəskin şəkildə yüksəlir, digər tərəfdən isə, bir 
vaxtlar öz strateji əhəmiyyətini itirən və lazımsız hesab edilən 
kəndlərin rolu yenidən artır. Artıq təbiətə, öz kökünə, etnik və 
dini özünütanıma zəruriliyinə qayıdış zamanın tələbinə 
çevrilmişdir. Yerli səviyyədə fəaliyyət göstərən kooperativlər 
yalnız regional, milli və qlobal ittifaqlarda birləşməklə bu 
zilddiyyətləri aradan qaldıra bilərlər; 
İkincisi, idarəetmə dəyişikliyi sistemi də iki istiqamətdə - 
milli dövlətin öz səlahiyyətlərinin bir hissəsini «yuxarı»lara, 
yəni beynəlxalq təşkilatlara və «aşağı» yerli cəmiyyətlərə 
güzəştə getmək yönündə baş verir; 
Üçüncüsü, beynəlxalq təşkilatlar içərisində Beynəlxalq 
Kooperativ Alyansı (BKA) da vacib rol oynaya bilər. Belə 
kooperativlər BKA vasitəsi ilə vətəndaş cəmiyyətinin başlıca 
komponentinə çevrilmək imkanı əldə edirlər. Son nəticədə 
onlar ən nəhəng və köhnə, daha universal qeyri-dövlət 
təşkilatlarından birinə çevrilirlər. 
 
 312
Qloballaşma prosesləri iqtisadiyyatda böhran xarakterli 
hadisələri ilə də müşayiət olunur. Lakin öz işini düzgün 
qurmağa nail olmuş kooperativlər, digər xüsusi müəssisələrə 
nisbətən az zərər çəkirlər. Çünki onların fəaliyyəti payçıların 
kapitalına əsaslanır və o, heç bir spekulyasiya xarakterli 
fəaliyyətə cəlb olunmur. Bununla belə insanların arzu və ya 
istəklərindən asılı olmadan inkişaf etmiş dövlətlər və iri 
transmilli korporasiyalar tərəfindən dünyanın bölüşdürülməsi 
prosesi gedir. İstehlak kooperativləri isə öz növbəsində bu 
prosesə daha çox müqavimət göstərmək iqtidarına malikdirlər. 
Onu da qeyd edək ki, bu prosesdə istehlak kooperativləri heç 
də bütünlükdə bazarı deyil, yalnız öz payçılarının tələbatlarının 
ödənilməsinə yönəlməlidirlər. 
Kooperativlər öz fəaliyyətlərini nəqliyyat, sığorta, səhiyyə 
və sosial xidmətlər sahəsində daha geniş həyata keçirməlidirlər. 
İnkişaf etmiş ölkələrin əksəriyyətində yerli hakimiyyət 
strukturları bu və ya digər xidmət göstərilməsi üçün koope-
rativlərlə xüsusi kontraktlar bağlayırlar. 
İnkişaf etmiş ölkələrin təcrübəsi göstərir ki, bütün 
kooperativləri birləşdirən ümumi əlamət, onların bir-birləri ilə 
əməkdaşlıq etməsidir. Əgər kooperativlər öz potensiallarından 
tam istifadə etmək və əhali arasında cəlbediciliklərini saxlamaq 
niyyətində olsalar onlar buna yalnız daimi əməkdaşlıq əsasında 
nail ola bilərlər. 
Respublikamızda da kooperasiyanın mənafeləri də inkişaf 
edərək dövlət tərəfindən daim müdafiə olunur. Çünki hamı 
yaxşı bilir ki, kooperativlər sosial sferanın inkişafında xüsusi 
rol oynaya bilərlər. Ətraf mühitin mühafizəsi, ərzaq 
məhsullarının təhlükəsizliyi, işsizliyin qarşısının alınması və s. 
bu gün, həm də kooperativlərin düzgün qurulmuş fəaliyyət-
lərindən daha çox asılıdr. Koopertivlərin təşkil edilmiş forması 
maliyyə vəsaitlərini mobilləşdirməyə, xərcləri idarə etməyə, 
onları nəzarətə götürməyə, eləcə də cəmiyyətdə məsuliyyət və 
həmrəylik hissini formalaşdırmağa imkan yaradır. 
 
 313
Digər ölkələrin təcrübəsi göstərir ki, cəmiyyətdə qlobal-
laşma eyni zamanda korrupsiyanın artması ilə də müşayiət 
edilir. Bir qayda olaraq həmin ölkələrin iqtisadiyyatında 
korrupsiyadan bazarlarda rəqabət üstünlüyünü ələ almaq, 
proteksionizmi möhkəmləndirmək və həmçinin siyasi sistemə 
nüfuz etmək məqsədi üçün də istifadə olunur. Şübhəsiz ki, 
korrupsiya kooperativlərin də normal fəaliyyətinə mane olur və 
bu sahədə ciddi mənəvi və maddi itkilər yaradır. Obyektiv 
reallıq isə belədir ki, kooperativlər bazarda yalnız aşkarlıq və 
şəffaflıq şəraitində normal fəaliyyət göstərə bilər. 
Kooperativlərin öz daxilində korrupsiyanın aradan qaldırılması 
üçün isə onların fəaliyyətində ümumi idarəetmə və 
demokratiyanı daha da genişləndirmək tələb olunur [125, 157]. 
Müasir dövrdə kooperasiyanın inkişaf perspektivləri 
istiqamətində kooperativ idarəetmənin müxtəlif formaları 
müzakirə olunmaqdadır. Bünların içərisində ən mühümü isə 
kooperativ menecmentin üstün texnologiyası sayılan operativ 
qərar qəbul etmənin təminatı ilə bağlıdır. Səmərəli operativlik 
isə iqtisadi artım və rəqabətə davamlılığın meyarıdır. Bununla 
belə, kooperativ menecmentdə kadr seçimi də az əhəmiyyət 
daşımır. İdarəetmə orqanlarına kadrlar seçilərkən, onların şəxsi 
keyfiyyətləri ilə yanaşı, konkret fəaliyyət proqramına 
yiyələnmələri, müasir informasiya texnologiyalarından istifadə 
imkanlığı və bacarığı, mənəvi saflıq və ən başlıcası isə 
professional idarəetmə qabiliyyətinə malik olmaları kimi 
keyfiyyətlər və tələblər nəzərə alınmalıdır. 
Qloballaşma prosesində kooperativ hərəkatının inkişafı, 
kooperasiyanın yeni məzmun və ahəngdə canlandırılmasında 
müxtəlif məqsəd və təyinatlı kooperativlərin yaradılması 
təcrübəsindən istifadə olunması zəruri və məqsədəuyğundur. 
Burada xüsusən əhalinin kasıb təbəqələri yaşayan ərazilərdə 
yerli ehtiyaclara hesablanmış və bununla da regional mahiyyət 
daşıyan müvafiq profilli kooperativlərin yaranışı özünü daha 
çox doğruldur. Çünki həmin təbəqənin alıcılıq qabiliyyəti aşağı 
 
 314
olduğundan, ixtisaslaşdırılmış kooperativlərin fəaliyyəti özünü 
doğrultmur. Lakin bu gün çoxməqsədli kooperativlərin 
yaranması prosesi TMK-ları qane etmir. Onlar hər vəcdlə bu 
prosesə mane olmağa çalışır, özünün manevrliyi, geniş məhsul 
assortimenti ilə üstünlüyü əldə saxlamağa cəhd edirlər. Bütün 
bu maneələrə və çətinliklərə baxmayaraq, kooperativlərin 
sosial missiyalarının əhəmiyyəti yüksəlir. Onlar müxtəlif 
səhiyyə xidmətləri göstərmək, mənzil şəraitini yaxşılaşdırmaq, 
əhalinin təhsil almasına, maariflənməsinə şərait yaratmaq və s. 
vasitələrlə insan kapitalının inkişafında daha məhsuldar iştirak 
edirlər. Kooperativlərdə istehsal olunan əmtəə və xidmətlər az 
resurs tutumluğu ilə fərqlənir və başlıca olaraq əldə edilən 
mənfəəti özünün missiyasına uyğun olaraq ilk növbədə 
üzvlərin tələblərinin ödənilməsinə sərf edirlər [179]. 
Qloballaşma şəraitində kooperasiyanın təhlili göstərir ki, 
onlar tədricən öz irəliləyişlərini təmin edir, ayrı-ayrı 
kontekstlərdə qlobal arenanın aparıcı strukturları olan TMK-
ların kəskin rəqabətinə cəsarətlə davam gətirirlər. Bununla 
belə, qloballaşma şəraitində yeni inkişaf meyillərini təmin 
etmək üçün müasir dövrdə kooperativlər qarşısında bir sıra 
vəzifələr öz həllini gözləyir. Bu vəzifələr ümumi səciyyə 
daşıdığı kimi, Azərbaycan Respublikası üçün də adekvatlıq 
təşkil edir. Regionların sosial-iqtisadi inkişafının dövlət proq-
ramına uyğun olaraq yeni inkişaf mərhələsinə qədəm qoymuş 
respublikamızda müasir dövr kooperativlər qarşısında tələblər, 
apardığımız təhlilə istinad edərək, fikrimizcə, aşağıdakı 
istiqamətlərdə həyata keçirilə bilər: 
 avtonomluq və qeyri-mərkəzləşdirilmiş vahidlərin 
sayının az olması, daha sadə təşkilati struktura 
transformasiya; 
 özünün xüsusi bazar əsaslarına malik olmaq; 
 ərazi tələbli, rəqabətqabiliyyəti yüksək olan mal və 
xidmətlərə istiqamətlənmək; 
 
 315
 payçıların daha çox iqtisadi və sosial ehtiyaclarının 
ödənilməsinə yönəldilmiş fəaliyyət göstərmək; 
 peşəkarlıq funksiyalarını birləşdirən, elmli, savadlı və 
praktiki vərdişlərə malik çevik işçi kollektivi 
formalaşdırmaq; 
 inteqrasiya meylini gücləndirmək və qloballaşma 
prosesindən da səmərəli faydalanmaq; 
 özlərinin assosiativ qurumlarını təsis etmək və 
müıvafiq həmrəyliyi gücləndirmək. 
Bütün yuxarıda göstərilənlərə rəğmən biz belə hesab edirik 
ki, müasir dövrdə respublikamızda kooperativlər öz 
fəaliyyətlərini sosail xidmətlər, təhsil, idman-sağlamlıq, ətraf 
mühitin mühafizəsi, əhalinin məşğulluğunun təmin edilməsi və 
sair sferalar istiqamətində daha üstün səmərəliliklə geniş-
ləndirməlidir. Dövlət isə öz növbəsində bütün sivilizasiyalı 
ölkələrdə olduğu kimi, kooperativlərin normal fəaliyyəti üçün 
həm hüquqi, həm də maliyyə dəstəyi göstərməli və onların 
demokratik əsaslarda idarə olunması üçün özünün lazımi 
qayğısını əsirgəməməlidir. 
 
 
8.2. İstehlak kooperasiyası müəssisələrinin qloballaşma 
şəraitinə adaptasiyası 
 
Hazırda istehlak kooperasiyası müəssisələri yeni şəraitə 
uyğunlaşmaq, mövcudluğunu qorumaq üçün öz fəaliy-
yətlərində müəyyən düzəlişlər etməyə məcburdurlar. Fik-
rimizcə, istehlak kooperasiyasının davamlı inkişafının təmin 
edilməsi baxımından aşağıdakı tədbirlərin həyata keçirilməsi 
zəruridir: 
 bu və ya digər səbəblərdən boş qalan binaların və 
anbarların icarəyə verilməsi; 
 kənd yerlərindəki ticarət obyektlərinin profilinin 
dəyişdirilməsi; 
 
 316
 öz xərclərini azaltmaq məqsədilə müəssisə və 
təşkilatlardan birbaşa alışların təşkili; 
 daha aşağı faizlə kredit əldə etmək imkanlarının 
axtarışı; 
 hazırda tələb olunan məhsul və malların istehsalının 
təşkil olunması. 
İstehlak kooperasiyası müəssisələri geniş şəbəkəli maddi-
texniki bazaya, texniki-nəqliyyat vasitələrinə, anbar sahələri və 
binalara malikdir. 
Respublikada istehlak kooperasiyası sistemində vəziyyəti 
qiymətləndirmək üçün 1995-2007-ci illər ərzində müxtəlif 
mülkiyyət formaları üzrə pərakəndə mal dövriyyəsinin 
dinamikasına baxmaq kifayətdir. Bu qiymətləndirmə aşağıdakı 
cədvəldə öz əksini tapmışdır: 
 
Cədvəl 8.1 
 
Mülkiyyət formaları üzrə pərakəndə mal dövriyyəsi 
(faktiki qiymətlərlə) 
 
Göstəricilər 
1995 2000 2005 2007 
mln. 
man. %-lə 
mln. 
man. %-lə 
mln. 
man. %-lə 
mln. 
man. %-lə 
Pərakəndə 
mal 
dövriyyəsi 
Cəmi 
o cümlədən: 
- dövlət 
- qeyri-dövlət 
ondan: 
istehlak 
koopreasiyası 
 
1059 
 
 
186 
4363 
 
108 
 
100 
 
 
17,6 
82,4 
 
2,0 
 
2120 
 
 
36,5 
6344 
 
72,0 
 
100 
 
 
1,7 
86,4 
 
1,0 
 
4622 
 
 
51,0 
8973 
 
35,6 
 
100 
 
 
1,1 
98,3 
 
0,3 
 
7591 
 
 
67,9 
7524 
 
100 
 
 
0,9 
99,1 
 
Mənbə: Azərbaycanın statistik göstəriciləri 2002, B., 2002,s. 323. 
Təhlil olunan dövr ərzində bütövlükdə respublika üzrə 
pərakəndə mal dövriyyəsi 6532,7 mln. manat yaxud 2,2 dəfə 
 
 317
artdığı halda, dövlət sektorunda pərakəndə mal dövriyyəsi 
117,8  mln. manat və ya təxminən 2,7 dəfə azalmışdır. Əksinə, 
qeyri-dövlət sektorunda pərakəndə mal dövriyyəsi 3161,2 
manat və ya 1,7 dəfə yüksəlmişdir. Qeyri-dövlət sektorunda 
pərakəndə mal dövriyyəsinin belə yüksəlişinə baxmayaraq, bu 
sektora aid olan istehlak kooperasiyası sistemində mal 
dövriyyəsi 108,4 mln. manatdan 26,4 mln. manata düşmüşdür. 
1995-ci ildə istehlak kooperasiyasında pərakəndə mal 
dövriyyəsi respublika üzrə ümumi mal dövriyyəsinin 2,0%-ni 
təşkil etdiyi halda, 2007-ci ildə onun payı 0,2%-ə və ya demək 
olar ki, 10 dəfə aşağı düşmüşdür [187-5]. 
İstehlak kooperasiyası müəssisələri geniş şəbəkəli maddi-
texniki bazaya, texniki-nəqliyyat vasitələrinə, anbar sahələri və 
binalara malikdir. 
Azərittifaq sistemində kooperativ təşkilat və müəssisələri 
kollektivlərinin həyata keçirdiyi tədbirlər 2007-ci ili 106,7 min 
manat mənfəətlə başa vurmağa, bütün fəaliyyət sahələrinin 
mənfəətlə işləməsinə imkan vermişdir. Əldə olunan mənfəətin 
62,9 min manatı ticarətin, 15,7 min manatı ictimai iaşənin, 9,4 
min manatı tədarükün, 17,7 min manatı isə sənaye sektorunun 
payına düşmüşdür. 2007-ci ildə kooperativ təşkilat və 
müəssisələri tərəfindən 3006,1 min  manatlıq mal satılmış, 
765,7 min manatlıq iaşə xidməti göstərilmiş, 1192,9 min 
manatlıq kənd təsərrüfatı məhsulları və xammal tədarük olun-
muşdur [187-5]. 
Bununla yanaşı, kooperasiyanın fəaliyyətində bir sıra 
nöqsan və çatışmazlıqlar hələ də qalmaqdadır. Kooperasiyaya 
daxil olan təşkilat və müəssisələr mövcud imkanlardan kifayət 
qədər səmərəli istifadə edə bilmədiklərinə görə mal satışı və 
xidmətlər göstərilməsi sahəsində özəl sektorla rəqabətə davam 
gətirmirlər. Təəssüfləndirici haldır ki, bu sahədə Azərittifaq 
sisteminin xüsusi çəkisi respublika göstəricisinin 1,0%-dən 
azını təşkil edir. 
 
 318
Bu cür fəaliyyətin nəticəsidir ki, hesabat ilində sistemin 
maliyyə-iqtisadi göstəriciləri proqnozlaşdırılan səviyyəyə çata 
bilməmiş, bir sıra sahələrdə hətta geriliyə yol verilmişdir. Belə 
ki, 2000-2007-ci illərdə maliyyə göstəriciləri yüksək xətlə 
inkişaf etdiyi halda, 2002-ci ildə əvvəlki ilə nisbətən mənfəət 
azalmış, rentabellik səviyyəsi aşağı düşmüş, tədavül xərcləri 
artmışdır. 
Bazar iqtisadiyyatına keçid istehlak kooperasiyasının bütün 
ticarət fəaliyyətində daha çox topdansatış ticarətinin 
vəziyyətinə mənfi təsir göstərmişdir. Öz dövriyyə vəsaitlərinin 
məhdud həcmi, kooperativ təşkilatların xidmət göstərdikləri 
pərakəndə mal dövriyyəsinin həcminin azalması, istehlak 
cəmiyyətləri və kooperativ müəssisələr tərəfindən malların 
bilavasitə topdansatış kooperativlərindən deyil, birbaşa mal 
satanların özlərindən alınması, həmçinin digər amillər koope-
rativ topdansatış bazalarının pərakəndə mal dövriyyəsinin xeyli 
azalmasına və hətta bəzən zərərlə işləməsinə gətirib çıxar-
mışdır. Buna görə də, indiki şəraitdə topdansatış bazalarının 
əksəriyyəti yaşamaq və ya mövcudluğunu saxlamaq üçün öz 
anbar binalarını icarəyə verir, yaxud özlərinin pərakəndə satış 
obyektlərini alır. 
Beləliklə, pullu xidmətləri genişləndirməyə çalışırlar. 
Fikrimizcə, belə şəraitdə kooperativ topdansatışının əsas 
məqsədi bütövlükdə istehlak kooperasiyasının işinin səmə-
rəliliyinin yüksəldilməsinə xidmət etməkdən ibarət olmalıdır. 
Bundan ötrü istehlak cəmiyyətlərinin mülkiyyətində olan 
topdansatış bazarı həmin müəssisələrin paylarına və əmək kol-
lektivinin sərəncamına verməli, istehlak kooperasiyasının öz 
təsərrüfatları əsasında - kooperativ kapital üstünlük təşkil 
etməklə kooperativ assosiasiyalar, səhmdar cəmiyyətləri 
yaradılmalıdır. 
Topdansatış bazarlarının, yaxud onların əsasında yaradılan 
assosiasiya və səhmdar cəmiyyətlərin idarə olunması ona daxil 
olan ayrı-ayrı kooperativ təşkilatları və müəssisələrinin bazanın 
 
 319
ümumi mal dövriyyəsində payı və rolu nəzərə alınmaqla həyata 
keçirilməlidir. 
2007-ci ildə ticarət fəaliyyəti sahəsində bəzi problemlər 
olmasına baxmayaraq, görülmüş işlər müəyyən nəticələr əldə 
edilməsinə imkan vermişdir. 
İl ərzində mövcud problemlərin bir qismi azad 
sahibkarlığın ticarət sahəsində daha intensiv surətdə inkişafı və 
rəqabətin daha yüksək olması ilə bağlı olmuşdursa, digər 
tərəfdən bu, yerlərdə aparılan yenidənqurma və abadlıq işləri 
ilə bağlı bir çox obyektlərin sökülüb köçürülməsi, dövriyyə 
vəsaitinin çatışmaması, əhalinin alıcılıq qabiliyyətinin aşağı 
olması ilə əlaqədar olmuşdur. Bundan əlavə, 2007-ci ildə vergi 
məcəlləsində edilən bəzi dəyişikliklərdən irəli gələn çətinliklər 
də buna ciddi təsir göstərmişdir ki, bunlardan da ən əsası 
sadələşdirilmiş sistem üzrə vergi ödəyicisi üçün dövriyyə 
həddinin əvvəlki ilə nisbətən üç dəfədən çox məhdud-
laşdırılması və bu sistem üzrə vergi ödəyicisinin əmlak vergisi 
ödəməkdən azad olmasının ləğv edilməsindən irəli gəlmişdir. 
2007-ci ildə 36123 manat pərakəndə ticarət dövriyyəsi 
olmuş və planın icra səviyyəsi 105% təmin edilmişdir. Həmin 
ildə ticarət fəaliyyətindən 62864 manat mənfəət əldə 
edilmişdir. Mənfəət planına 55,3% əməl edilmişdir. Bütöv-
lükdə götürdükdə, pərakəndə ticarətdən əldə edilən mənfəət 
bütövlükdə Azərittifaq sistemi üzrə əldə edilən mənfəətin 
58,9%-ni təşkil etmişdir. 
 
 
 
 
 
 
 
 
 
 320
Aşağıdakı cədvəldə 1996-2008-ci illərdə Azərittifaq sistemi 
üzrə kooperativ sektorun iqtisadi səmərəlilik göstəriciləri öz 
əksini tapmışdır: 
 
Cədvəl 8.2 
 
Azərittifaq sistemi üzrə kooperativ sektorun iqtisadi 
səmərəlilik göstəriciləri 
 
İllər Rentabellik 
Ticarət İctimai iaşə Tədarük 
1996 2.40 2.50 0.86 
1997 -  0.54 
1998 - 0.62 0.36 
1999  1.37 0.50 
2000 0.83 1.41 0.22 
2001 1.50 2.52 0.66 
2004 1.30 2.03 0.71 
2005 1.64 2.37 1.17 
2006 1.86 1.86 0.81 
2007 2.09 2.05 0.78 
2008 3.25 2.52 0.73 
 
* 2004-cü ildən etibarən yeni AZN-lə göstərilmişdir 
Mənbə: «Azərittifaq»ın məlumatları əsasında müəllif tərəfindən tərtib 
edilmişdir. 
 
Əsas vəsaitlərin səmərəli istismarı istiqamətində görülən 
başlıca tədbirlərdən biri kimi, ticarət sahəsinin icarəyə 
verilməsi işinin bir çox təşkilatlar tərəfindən diqqətdə 
saxlanması nəticəsində 2007-ci ildə icarə haqlarının həcmi 
2001-ci ildəkinə nisbətən 87 milyon manat artaraq 1 milyard 
493 milyon manatdan 1 milyard 580 milyon manata çatmışdır. 
Mənfəətin əsasını təşkil edən ticarət əlavələrinin dövriyyəyə 
görə faizlə həcmi, 2007-ci ildə əvvəlki ilə nisbətən azalaraq 
 
 321
16,86%-dən 12,9%-ə enmişdir. Həmin ildə daha çox xərc və 
itkilər gözlənildiyinə baxmayaraq, gəlirin digər mənbəyi olan 
icarə haqlarının səviyyəsi də əksər təşkilatlar tərəfindən 
azalmışdır [187-5]. 
Kooperasiyanın əsas sahələrindən biri olan ictimai iaşə son 
illərdə stabil fəaliyyət göstərir, kooperativ cəmiyyətlərinin 
çoxu əmtəə dövriyyəsi, mənfəət və digər iqtisadi göstəricilərin 
icarəsi ilə kafi dərəcədə məşğul olurlar. 2007-ci ildə əhaliyə 
ictimai iaşə üzrə 765658 manatlıq xidmət göstərilmişdir. Bu, 
həmin ildə ictimai iaşə fəaliyyəti üzrə əmtəə dövriyyəsi 
planının 86,2%-ni təşkil edir. İndi kitab ticarəti Azərittifaqın ən 
qabaqcıl sahələrindən biridir. Bu sahə ilbəil inkişaf edir, bütün 
proqnoz planların yerinə yetirilməsi təmin edilir, hər il 
mənfəətlə başa vurulur. 
2008-ci ildə kənd əhalisinə 458,2 milyon manatlıq çap 
məhsulu satılaraq Azərittifaq üzrə nəzərdə tutulan plana 
152,7% əməl olunmuşdur. Əvvəlki ilə nisbətən kitab satışının 
dövriyyəsi 25% artmışdır. Kooperasiya sistemində istehsal 
fəaliyyəti əsasən «Azkoopçörəkbişirmə» müəssisələri birliyi 
tabeliyində olan qida məhsulları kombinatları və qeyri-ərzaq 
malları istehsalı müəssisələri, həmçinin Naxkoopittifaqın 
istehsal müəssisələri tərəfindən həyata keçirilir. 
Azərbaycan Kooperativlər İttifaqı su tutarlarında balıqçılığı 
hər vasitə ilə inkişaf etdirməlidir. Azərittifaqın respublika üzrə 
cəmi beş yardımçı təsərrüfatı var, bunun da ümumi sahəsi 77 
hektardır. Bu təsərrüfatlardan ikisi ekoloji cəhətdən özünü 
doğrultmur. Sabirabad tədarük, emal və satış birliyinin Nava-
dan kəndindəki balıqçılıq təsərrüfatı vaxtilə pambıq sahəsi ilə 
əhatə olunduğundan, kimyəvi zəhərli maddələrdən ziyan 
çəkdiyi üçün indi də balıq ətinin keyfiyyətinə və balıqçılığın 
inkişafına mənfi təsir göstərir. 
İqtisadi islahatların keçirilməsi və bazar iqtisadiyyatına 
keçidlə əlaqədar olaraq kooperasiyanın maddi-texniki baza-
sının yeniləşdirilməsi və müasir dövrün tələblərinə uyğun-
 
 322
laşdırılması sahəsində müəyyən işlər görülmüşdür. Nəqliyyat 
vasitələrindən səmərəli istifadə olunması sahəsində müəyyən 
işlər görülmüşdür. Əksəriyyətinin istismar müddətini başa 
vurmasına baxmayaraq, nəqliyyat vasitələrini qoruyub sax-
lamaq mümkün olmuşdur. Hazırda sistemin təsərrüfatlarında 
2200 ədədə qədər avtonəqliyyat vasitəsi vardır. 
Daha bir vacib məsələ özəlləşdirilən müəssisələrlə bağlıdır. 
Məlum olduğu kimi, sistemdaxili özəlləşmə gedir, yəni 
müəssisələr bir qayda olaraq payçılar və əmək kollektivi 
üzvləri tərəfindən özəlləşdirilir. Buna görə də əmlakı özəlləş-
dirilmiş şəxslər kooperasiya ilə əlaqələri kəsməməli, onların 
Azərittifaqla əlaqəli şəkildə fəaliyyət göstərməsi təmin 
olunmalıdır. Belə ki, sahibkarlığın inkişafı ilə əlaqədar 
respublikamızda tədbirlər görülməsinə baxmayaraq, region-
larda olan müəssisələrin təkbaşına fəaliyyət göstərməsi onlar 
üçün böyük problemlər yaradır. 
Hazırda Azərittifaq sistemində yaxın gələcəkdə aparılmalı 
olan iqtisadi islahatların proqramı hazırlanmışdır. Bu proqrama 
görə istehlak kooperasiyası sistemində aşağıdakı tədbirlərin 
həyata keçirilməsi nəzərdə tutulmuşdur [187-5]: 
1.Kooperasiyanın fəaliyyətinin gələcək inkişafı üçün 
zəruri sayılan ticarət, ictimai iaşə, istehsal, tədarük, 
tikinti-təmir-quraşdırma, nəqliyyat və bu kimi digər 
təşkilat, müəssisə və iri təsərrüfat vahidlərinin 
özəlləşdirilməsi. Bu zaman nəzarət zərfi Azərittifaqa, 
əmlakı isə onunla müştərək olan kooperativ cəmiy-
yətlərə verməklə qapalı və ya açıq tipli səhmdar 
cəmiyyətləri yaradılacaqdır. Səhmlər ilk növbədə 
payçılara (onların indeksləşdirilmiş pay haqqı və əmlak 
payı ödənişə yönəldilməklə) və əmək kollektivi 
üzvlərinə təklif olunacaq, digər vətəndaşlar və xarici 
sərmayədarlar da bu işə cəlb olunacaqlar. 
2.Kooperasiyanın fəaliyyətinin gələcək inkişafı üçün 
zəruri sayılmayan müəssisələr, təşkilatlar və digər 
 
 323
təsərrüfat vahidlərinin, tikintisi yarımçıq qalmış 
obyektlərin, quraşdırılmamış avadanlıqların, nəqliyyat 
vasitələrinin özəlləşdirilməsi. Onlar ilk növbədə 
payçılara (indeksləşdirilmiş pay haqqı və əmlak payı 
ödənişə yönəldilməklə) və əmək kollektivi üzvlərinə 
təklif olunmaqla aşkarlıq şəraitində satılacaqdır. Alqı-
satqı hərraclarında kooperasiyanın payçıları əmək 
kollektivi üzvləri ilə yanaşı kənar şəxslərin və xarici iş 
adamlarının iştirakına da şərait yaradılacaqdır. 
3.Hər iki halda özəlləşdirmədən əldə olunan vəsait 
kooperasiyanın fəaliyyətinin yaxşılaşdırılmasına, onun 
dövlət müəssisələrinə, o cümlədən, banklara olan 
borclarının ödənilməsinə, üzvlükdən çıxan payçılara və 
əmək kollektivi üzvlərinə olan borclarının, eləcə də 
digər kreditor borclarının ödənilməsinə yönəldiləcəkdir. 
4.Özəlləşdirmədən kənarda qalan təşkilat, müəssisə və 
təsərrüfat vahidlərinin əsasında payçı və əmək 
kollektivi üzvlərinin operativ idarəçiliyinə verilməsi. 
5.Respublikanın işğal altında olan rayonlarında koope-
rasiya fəaliyyətinin bərpa olunması üçün hazırlıq işlə-
rinin aparılması, həmin rayonların azad olunması 
məsələsi həll edildikdən sonra kooperativ təşkilatların 
fəaliyyəti bərpa olunmaqla yanaşı, öz daimi yaşayış 
yerlərinə qayıdan əhalinin sosial-iqtisadi problemlərinin 
həll edilməsinə köməklik göstəriləcək, onlara lazımi 
xidmətlər göstərilməsi işləri təşkil olunacaqdır. 
İstehlak kooperasiyası sistemində fəaliyyət göstərən 
tədarük təşkilatlara ehtiyac əvvəlki illərə nisbətən daha çox 
duyulur. Çünki indi kənd təsərrüfatında aparılan islahatlar, 
respublikadan kənara çıxışın olmaması, nəqliyyatın qiymət-
lərinin yüksək olması tədarükçü təşkilatları tam iflic vəziyyətə 
salmışdır. 
 
 324
İstehlak kooperasiyası sisteminin təkmilləşdirilməsi 
respublikamızda bir sıra problemlərin həllinə də yardımçı ola 
bilər. Bunlara aid etmək olar: 
 demoqrafik problemlərin həlli; 
 məskunlaşmanın tənzimlənməsi; 
 miqrasiyaların nisbətən azalması; 
 əmək ehtiyatlarının istifadəsi; 
 kənd təsərrüfatı məhsullarının istehsal səviyyəsinin 
yüksəldilməsi; 
 kənd təsərrüfatı məhsulları əsasında işləyən sənaye 
sahələrinin inkişafı; 
 xarici ərzaq və kənd təsərrüfatı məhsullarının 
gətirilməsinin qarşısının alınması; 
 əhalinin daha keyfiyyətli və ucuz yerli kənd 
təsərrüfatı məhsulları ilə təmin olunması. 
Vətəndaşların borc istehlak kooperativləri (borc ittifaqları) 
borc-əmanət sahəsində vətəndaşların istehlak kooperasiyasının 
özünəməxsus formasıdır. Bir çox ölkələrdə borc ittifaqlarının 
fəaliyyəti Beynəlxalq Kooperativ Alyansın prinsipləri və borc 
ittifaqları beynəlxalq hərəkatının fəlsəfəsinə əsaslanır [164, 
183]. 
Borc ittifaqları kommersiya təşkilatı olmayıb, məhdud 
miqdarda şəxslərə - öz payçılarına xidmət göstərir. Onlar şəxsi 
əmanətləri qəbul edir və payçılara borc verir. Bu əməliyyatlar 
formaca bank əməliyyatlarına oxşasa da mənfəət əldə 
edilməsinə yönəlmədiyinə, eləcə də borc ittifaqının payçılarla 
bağladığı müqavilələr ictimai müqavilə olmadığına görə, 
mahiyyətcə fərqlidir. Məhz buna görə borc ittifaqları borc 
təşkilatları kimi qiymətləndirilməməli və onların Mərkəzi 
Bankın lisenziyasına ehtiyacı olmamalıdır. Borc ittifaqının 
üzvləri (payçılar) yaşayış və iş yerinin ümumiliyi, eyni peşə 
mənsubiyyəti kimi sosial əlamətə görə bir-birinə bağlı olan 
fiziki şəxslər öz vəsaitini - üzvlük haqqı və şəxsi əmanətlərini 
borc ittifaqında birləşdirirlər. Bu halda şəxsi əmanətlər 
 
 325
payçıların mülkiyyətində qalır, üzvlük haqları isə borc 
ittifaqının hesabına keçir. Payçıların şəxsi əmanətləri, eləcə də 
borc ittifaqı vəsaitinin bir hissəsi borc ittifaqının payçılarına 
verilmək üçün qarşılıqlı yardım fondunu təşkil edir. Borclar 
üzrə əldə edilən bütün gəlir payçılar arasında onların borc 
ittifaqlarına keçirdikləri şəxsi əmanətlərə mütənasib olaraq 
bölüşdürülür. Borc ittifaqının fəaliyyəti ilə əlaqədar inzibati 
təsərrüfat xərcləri payçıların əlavə verdikləri üzvlük haqları ilə 
ödənilir. Beləliklə, borc ittifaqı əsas fəaliyyəti üzrə mənfəət 
əldə etmədiyinə görə kommersiya təşkilatı deyil. 
Borc ittifaqının daxili həyatı idarəetmənin nizamnamə və 
idarəetmə orqanları haqqında xüsusi qanunda göstərilmiş 
kooperativ prinsiplərinə əsaslanır. Hər bir payçının borc 
ittifaqına keçirdiyi vəsaitin miqdarından asılı olmayaraq bir 
həlledici səsi var və o, borc ittifaqının idarə edilməsində iştirak 
edir. İclaslararası fasilələrdə borc ittifaqının işini payçıların 
ümumi iclasının payçılar şırasından seçdiyi və ümumi iclasın 
təsdiqlədiyi xüsusi qayda əsasında fəaliyyət göstərən idarə 
heyəti aparır. Bundan başqa, ümumi iclas payçılar şırasını, 
eləcə də borc ittifaqının təftiş komissiyasını və borc komitəsini, 
həm də borc ittifaqına üzvlük üzrə komitəni seçir. Borc 
ittifaqının seçki orqanlarının üzvləri öz fəaliyyətlərini ictimai 
əsaslar (könüllülük prinsipi) üzərində qururlar. Ancaq borc 
ittifaqları gündəlik işi aparmaq üçün zəruri olan heyəti işə 
götürə bilər. Borc ittifaqları hüquqi şəxsləri payçı kimi qəbul 
edə və onun üzvü olmayan hüquqi və fiziki şəxslərə hər hansı 
bir maliyyə yardımı göstərə bilməz [148, 160]. 
İndiki dərinləşən qloballaşma şəraitində borc istehlak 
kooperativləri (BİK) bütün dünyada geniş yayılır. Onların an-
laşılan, etibarlı, özünənəzarət əsasında qurulmuş fəaliyyət me-
xanizmi kimi danılmaz üstünlüyü var. Könüllü birləşən pay-
çılar özlərinə maliyyə yardımı göstərmək üçün özünüma-
liyyələşdirmə və özünüidarə prinsipləri əsasında fəaliyyət 
göstərən qurum yaradır. 
 
 326
Kllasik formada ilk «xalq kassası»nı Kanadanın Kvebek 
şəhərində 6 dekabr 1900-cü ildə Alfons Dejardan açmışdır. Bu 
gün isə Kanada əhalisinin kasıb yaşamamasına baxmayaraq, 
BİK şəbəkəsi bütün ölkəyə yayılmışdır. Fiziki şəxsə borc 
verməyin bu forması 1906-cı ildə qanunvericiliklə qəbul 
edildikdən sonra tez bir zamanda hamı tərəfindən tanındı. 
Adamlar eyni maraq dairəsi olan və ya eyni kilsədə ibadət edən 
şəxsləri birləşdirən və buna görə də pulların düzgün 
istifadəsinə ciddi təminat verən borc istehlak kooperativlərinə 
həvəslə gedirdilər. Banklar pulu olan bütün şəxslərlə işlədikləri 
üçün belə zəmanəti verə bilmirdi. «Xalq kassaları» 
özünəməxsus bağlı klublara çevrildi. Bu kluba üzv olmaq çox 
nüfuzlu bir iş idi [130, 148, 160]. 
Bir-birinə yardım etmək üçün təkcə adamlar deyil, eləcə də 
«xalq kassaları»nın özləri birləşdi. Onlar tez genişlənən hərəkat 
yaratdı. Onun aktivlərinin ümumi miqdarı 77 mlrd. Kanada 
dollarından artıqdır. O, Kvebek, Manitoba, Ontario və başqa 
şəhərlərə məxsus təxminən 1,5 min «xalq kassası»ndan ibarət 
kooperativ bölmə və sığorta şirkətləri, investisiya və konsaltinq 
firmaları və borc kartları ilə əlaqədar göstərilən xidmət üzrə 
prosessinq mərkəzlərini əhatə edən korporativ bölmədən 
ibarətdir. 
Borc istehlak kooperativləri dünyanın 87 ölkəsində mövcud 
olub, 93 milyondan çox adamı birləşdirir. BİK-in ümumi 
aktivlərinin miqdarı 4,3 trln. dollardan çoxdur. Onlar təkcə 
Kanadada deyil, eləcə də ABŞ, İrlandiya, Avstraliya, Cənubi 
Koreya və Tayvanda daha çox inkişaf etmişdir. Hər dördüncü 
amerikalı hər hansı bir borc istehlak kooperativinin üzvüdür. 
Məsələn, ABŞ və Avstraliyada yaşayan Ukrayna mühacirləri, 
eləcə də Ukrayna həmrəyliyi və qarşılıqlı yardım mərkəzinə 
çevrilən bu cür kooperativlər sayəsində məhv olmayaraq 
iqtisadiyyatda özlərinə layiq yer tutdular [75, 87]. 
Vaxtilə Azərbaycanın da daxil olduğu Rusiya 
imperiyasında inqilaba qədər 10 mln. payçını birləşdirən və 
 
 327
kiçik sahibkarlara maliyyə yardımı göstərən 13 mindən artıq 
borc-əmanət yoldaşlıqları var idi. Sovet dövründə onlar ləğv 
edilmişdi, lakin vətəndaşların qarşılıqlı borcvermə ənənələri 
qarşılıqlı yardım kassaları və «qara kassalar» formasında 
qalmışdı. Maaşdan ayrılan «üçlüklər» bu kassalarda toplanırdı 
və çox çətin anda oradan süründürməçiliyə yol verilmədən 
münasib miqdarda borc götürmək olardı. 
İstehlakçılar Cəmiyyətləri Beynəlxalq Konfederasiyasının, 
sonra isə Borc İttifaqları Liqasının fəallığı sayəsində 1992-ci 
ildən sonra postsovet ölkələrində borc kooperativlərinin 
dirçəlmə dövrü başlandı. Bu proses Baltika respublikalarında, 
Ukrayna və Moldovada böyük vüsət aldı. Məsələn, Rusiyada 
1996-cı ilin ortası üçün 40 mindən çox adamı birləşdirən 130-
dan çox borc istehlak kooperativləri özü haqqında məlumat 
verdi. 
Təəssüf ki, bizim ölkədə bu iş rüşeym vəziyyətindədir. 
Büdcə üzrə parlament komissiyasının iclasında «Borc ittifaqları 
haqqında» qanun layihəsinin müzakirəsi zamanı Milli Məclisdə 
səslənən məlumata görə, bu gün Azərbaycanda fəaliyyəti 
Mərkəzi Bankın qaydaları ilə tənzimlənən cəmi 13 belə təşkilat 
fəaliyyət göstərir. Bu, əlbəttə ki, çox azdır. Ancaq obyektiv 
çətinliklərə baxmayaraq, Azərbaycanda borc istehlak 
kooperativlərinin inkişafı üçün tutarlı əsas var. Çoxlu miqdarda 
kiçik investorlar onların geniş sosial bazasını təşkil edir. BİK 
ənənəvi maliyyə institutlarının əmanət saxlamaq və borc almaq 
kimi ehtiyacları ödəyə bilmədiyi anda və yerdə meydana çıxır. 
İstehlakçıya borcvermənin əməli cəhətdən pozulmuş sosialist 
və hələ qurulmamış bazar sistemi şəraitində BİK az qala 
yeganə yerdir ki, orada varlı olmayan əhali istehlak və şəxsi 
ehtiyaclarının ödənilməsi üçün müqabil şərtlərlə borc ala bilər. 
Bu gün mağazalar çox nadir hallarda və çox həvəssiz, ancaq 
yatıb qalmış malı satmaq lazım gəldikdə nisyə mal satmağa 
razılıq verir. Banklar isə yüksək faizlər götürür, həddən artıq 
 
 328
böyük təminat tələb edir və ümumiyyətlə, az yox, külli miqdar 
borc alanlara üstünlük verir. 
Ümid var ki, borc ittifaqlarının inkişafı Azərbaycanın hələ 
institusional sisteminin geriliyi, maliyyə alətləri və 
xidmətlərinin məhdudluğu, borc vəsaitinin yüksək qiyməti, 
«kölgə» pul-borc dövriyyəsinin böyük payı, vəsaitin az 
müddətə təklifi hallarının daha çox olması və mühüm 
kapitalların ancaq Bakıda toplanması ilə səciyyələnən bütün 
maliyyə bazarına müsbət təsir göstərəcək. Banklar və maliyyə 
şirkətləri ilə yanaşı, borc istehlak kooperativlərinin də orada 
olması istehlakçıya borc verilməsi sahəsində rəqabət yara-
dacaq, bu da öz növbəsində fiziki şəxslər üçün iqtibas qiymə-
tinin aşağı endirilməsinə və uyğun olaraq həyat səviyyəsinin 
yüksəlməsinə gətirib çıxaracaq. Eləcə də adamların investisiya 
ehtiyaclarının ödənilməsi imkanlarının müxtəlifliyi özlüyündə 
onların maraqlarını müdafiə edə və bazar iqtisadiyyatına etibarı 
artıra bilər. Respublikanın maliyyə baxımından zəifləmiş 
əyalət, şəhər və rayonlarına gəldikdə isə, orada borc ittifaqları, 
sadəcə olaraq, əvəzedilməz rol oynaya bilər. Ona görə də 
kollektiv xalq investisiyası forması kimi borc ittifaqlarının 
inkişafının dəstəklənməsi hökumətin vacib vəzifəsi kimi müəy-
yən edilməlidir. Onların statusu qanunvericiliklə təsdiqlənməli, 
maliyyə bazarının iştirakçılarından biri kimi onların 
fəaliyyətinə nəzarət edən imtiyazlı, həvəsləndirici rejim və 
sistem işlənib hazırlanmalıdır. Borc ittifaqlarının dövlət 
tərəfindən dəstəklənməsi vacibdir, belə ki, bunsuz onlar ayağa 
qalxa bilməz, eyni zamanda iqtisadiyyatımızın və əhalinin 
rifahının yüksəlməsi üçün vacib və xeyirli olan bu işin təhrif 
edilməsi və nüfuzdan salınması hallarına yol verməmək üçün 
dövlət nəzarəti də lazımdır. 
 
 
 
 
 
 329
8.3. Qloballaşma şəraitində Azərbaycanda istehlak 
kooperasiyasının inkişafının prioritetləri 
 
Dünya təcrübəsi göstərir ki, müasir dövrdə beynəlxalq 
iqtisadi inteqrasiyanın qloballaşdığı bir şəraitdə milli 
iqtisadiyyatın təşəkkülü və inkişafı prosesində qarşıya çıxan 
problemlərin həlli, o cümlədən normal istehlak bazarının 
formalaşması və onun dinamik tarazlı inkişafının təmin 
olunması yalnız daxili imkanlar hesabına deyil, daxili və xarici 
amillərin dialektik vəhdəti bazasında mümkündür. Müstə-
qilliyini bərpa etdikdən sonra Azərbaycan qısa zaman ərzində 
xarici ölkələr, nüfuzlu beynəlxalq və maliyyə təşkilatları ilə 
əməkdaşlıq əlaqələrini qurmuş, Avropa və Avroatlantik 
məkanına inteqrasiya proqramlarına müvəffəqiyyətlə 
qoşulmuşdur. İqtisadi sferada radikal islahatlar yolu ilə planlı 
dövlət iqtisadiyyatından bazar iqtisadiyyatına keçid, dayanıqlı 
milli iqtisadiyyatın qurulmasında uğurlar əldə edilmiş, dinamik 
inkişaf meyilləri yaranmışdır. Artıq Azərbaycan 
Respublikasının müstəqilliyi dönməz bir prosesə çevrilmiş, 
respublikamız dünya birliyi ölkələri arasında suveren, 
demokratik, dünyəvi və mütərəqqi bir ölkə kimi öz layiqli ye-
rini tutmuşdur. Lakin qeyd etmək lazımdır ki, dövlətçiliyimizin 
bərpası, iqtisadi inkişaf yolunda əldə olunmuş nailiyyətlər 
asanlıqla qazanılmamışdır. Belə ki, Azərbaycanın müstə-
qilliyinin ilk illərində üzləşdiyi siyasi və iqtisadi problemlər, 
qonşu ölkə tərəfindən məruz qaldığı hərbi təcavüz onun 
müstəqil dövlət kimi inkişafı yolunda ciddi çətinliklər 
yaratmışdır. Digər tərəfdən, keçmiş Sovet İttifaqının iqtisa-
diyyatının bir parçası kimi formalaşmış ölkə iqtisadiyyatının 
qısa bir zamanda mövcud şəraitə uyğun olaraq yenidən 
qurulmaması, ənənəvi tərəfdaşlarla mövcud olmuş iqtisadi 
kooperasiya əlaqələrinin qırılması ölkənin istehsal sahələrini 
iflic vəziyyətinə salmışdı. Belə ki, istehsal olunmuş məhsullar 
alıcısını tapa bilmirdi, digər tərəfdən istehsal üçün zəruri olan 
xammal və komponentlərin artıq başqa ölkələrdən gətirilməsi 
 
 330
olduqca çətinləşmişdi və çox hallarda qeyri-mümkün etmişdi. 
Bütün bu amillər son nəticədə istehsal sahələrinin 
əksəriyyətinin fəaliyyətinin dayanmasına səbəb olmuşdu. 
İstehsalın  həcminin kəskin şəkildə aşağı düşməsi yüzlərlə 
müəssisə və təşkilatın fəaliyyətinin dayanmasına, əhalinin 
həyat səviyyəsinin kəskin pisləşməsinə gətirib çıxarmışdı. 
İqtisadiyyatda dövlət inhisarçılığı olduğu bir şəraitdə dövlət 
müəssisələrinin fəaliyyətinin dayanması yüz minlərlə işsiz 
ordusunun yaranmasına səbəb olmuşdu. Belə bir ağır şəraitdə 
1993-cü ildə Azərbaycan xalqının ümummilli lideri Heydər 
Əliyevin Azərbaycana qayıdışı ölkənin siyasi və iqtisadi 
inkişafında dönüş nöqtəsi oldu. Ölkədə siyasi sabitlik bərqərar 
oldu, qısa bir zamanda siyasi və iqtisadi islahat proqramları 
hazırlanaraq həyata keçirilməyə başlanıldı, milli maraqlara 
uyğun olaraq ölkənin siyasi və iqtisadi inkişaf istiqamətləri 
müəyyənləşdirildi. Azərbaycan Respublikası siyasi inkişaf 
modeli olaraq demokratik, çoxpartiyalı, dünyəvi, qanunun alili-
yinin təmin olunduğu, söz və din azadlığı, insan haqlarının 
qorunduğu inkişaf yolunu seçdi. İqtisadi inkişaf prioriteti 
olaraq bazar iqtisadiyyatı prinsiplərinə əsaslanan, sahibkarlığın, 
özəl mülkiyyətin, sağlam rəqabət əsasında fəaliyyət göstərən 
özəl təşəbbüsün əsas rol oynadığı, dövlətin yalnız tənzimləyici 
və strateji inkişaf funksiyalarını həyata keçirdiyi iqtisadi 
münasibətlərin formalaşdırılması üçün zəruri addımların 
atılmasına başlanıldı [187-1-3]. 
Məhz ümummilli lider Heydər Əliyevin təşəbbüsü ilə 
1994-cü ildə imzalanmış «Əsrin müqaviləsi» neft kontraktı və 
daha sonra imzalanmış digər neft kontraktları gələcəkdə 
ölkənin maliyyə imkanlarının yaxşılaşması üçün zəmin yaratdı. 
Lakin yalnız neft sektorunu inkişaf etdirmək və ölkənin 
maliyyə vəziyyətini neft sektorundan asılı vəziyyətə salmaq 
düzgün olmazdı. Belə bir asılılığın yaranmasına yol verməmək 
üçün neft sektoru ilə yanaşı iqtisadiyyatın digər sahələrini də 
tez bir zamanda inkişaf etdirmək zərurəti qarşıya çıxırdı. 
 
 331
Davamlı iqtisadi inkişafı təmin etmək üçün ciddi struktur 
islahatlarının aparılmasına ehtiyac vardı. 1995-ci ilin sonuna 
doğru hiperinflyasiyanı aradan qaldırmaq və ölkədə iqtisadi 
vəziyyəti sabitləşdirmək üçün bir sıra addımlar atıldı və 
beləliklə, iqtisadi islahatlar dövrü başlandı. Bu dövrdə 
Beynəlxalq Valyuta Fondunun tövsiyələri nəzərə alınaraq ölkə 
iqtisadiyyatında sərt pul-kredit siyasəti tətbiq olundu və valyuta 
bazarı liberallaşdırıldı [187-2-4]. 
İqtisadi sferada əsas vəzifələrdən biri inzibati plan 
sistemindən imtina edib bazar iqtisadiyyatı münasibətlərini 
inkişaf etdirmək idi. İqtisadiyyatda, demək olar ki, dövlət 
sektorunun inhisarçı olduğu bir şəraitdə, təbii ki bu mümkün 
deyildi və ona görə də özəl mülkiyyətin, sahibkarlığın inkişafı 
üçün şərait yaradılması tələb olunurdu. Bu məqsədlə 
Azərbaycanda sərbəst bazar iqtisadiyyatının inkişafına yol açan 
normativ-hüquqi baza yaradılmağa başlandı, ölkə 
Konstitusiyasına xüsusi (özəl) mülkiyyətə dair yeni müddəalar 
daxil edildi [187-1-4]. 
Lakin ölkənin istehsal və xidmət sahələrini, demək olar ki,  
hamısının cəmləşdiyi dövlət sektorundakı müəssisələrin fəaliy-
yətini bərpa etmədən iqtisadi inkişafdan söhbət gedə bilməzdi. 
Dövlətin bu müəssisələrin işini canlandırmaq üçün investisiya 
imkanlarının olmadığı bir şəraitdə, yeni texnologiyalar 
gətirilmədən və mütərəqqi idarəetmə metodları tətbiq etmədən 
bu vəzifələri həyata keçirmək faktiki olaraq mümkün deyildi. 
Bundan əlavə, ənənəvi satış bazarlarının itirilməsi, xammal və 
resurs imkanlarının məhdudlaşması bir çox hallarda nəinki bu 
müəssisələrdə istehsalın bərpa olunmasını, hətta bir çox 
hallarda bazar iqtisadiyyatı amilləri nəzərə alınmaqla profilinin 
dəyişdirilməsini tələb edirdi. Bütün bu amillər səmərəsiz idarə 
olunan, aşağı məhsuldarlıqlı, zərərlə işləyən və ya işləməyən 
dövlət müəssisələrinin özəlləşdirilməsi zərurətini yaratmışdı. 
Dövlətin iqtisadi siyasətinin əsas məqsədlərinə uyğun olaraq, 
özəlləşdirmənin qarşısında iqtisadiyyatın yenidən qurulması, 
 
 332
xüsusi mülkiyyət münasibətlərinin və sahibkarlığın sürətli 
inkişafı, iqtisadiyyata xarici investisiyaları cəlb etməklə onun 
səmərəliliyinin artırılması, iş yerlərinin bərpası, yeni iş 
yerlərinin açılması və digər bu kimi məqsədlər durur. Bütün bu 
tədbirlərin başlıca məqsədi vətəndaşların sosial-iqtisadi 
durumunun yaxşılaşdırılması və dövlətimizin güclü iqtisadi 
dayaqlarının yaradılmasıdır. Bu mənada ölkəmizdə aparılan 
özəlləşdirmə özlüyündə məqsəd deyil, qeyd olunan məsələlərə 
nail olmaq üçün bir vasitə hesab edilir. Ona görə də, ölkə 
rəhbərliyi tərəfindən özəlləşdirməni həyata keçirən qurumlar 
qarşısında özəlləşdirmənin iqtisadi səmərə və sosial ədalət 
prinsipləri əsasında aparılması vəzifəsi qoyulmuşdur. 
Qloballaşma şəraitində istehlak kooperasiyasının inkişafı 
ölkənin davamlı inkişafının təmin edilməsində mühüm 
əhəmiyyət kəsb edən məqamlardandır. Nəzərə almaq lazımdır 
ki, istehlak kooperasiyası əhalinin ərzaq məhsullarına olan 
ehtiyaclarının ödənilməsi ilə yanaşı, həm də iqtisadiyyatın 
müxtəlif sahələrində mövcud olan istehlak və satış prob-
lemlərinin həllində də əhəmiyyətli rol oynayır. 
Azərbaycannın Ümumdünya Ticarət Təşkilatina (ÜTT) 
üzvluk məsələsi qloballaşma şəraitində kooperasiyanın 
inkişafını daha da səmərəli edəcəkdir. Belə ki, tədqiqatlar 
göstərir ki, Azərbaycanın ÜTT-yə üzvlük məsələsində mühüm 
təminatları istehlak kooperasiyasının geniş imkanlara malik 
oldugu aqrar sektorda əldə ediləcəkdir. Bu onunla 
əlaqələndirilir ki, Azərbaycan Respublikasında əhalinin yarısı 
kənd yerlərində yaşayır və ənənəvi olaraq da kənd təsərrüfatı 
milli iqtisadiyyatın mühüm sahəsi kimi ölkənin ərzaq 
təhlükəsizliyinin əsasını təşkil edir. Dövlət müstəqilliyinin 
bərpası və möhkəmləndirilməsi şəraitində isə ölkənin kənd 
təsərrüfatının yenidən qurulması çox vacib bir məsələ kimi 
ortaya çıxır. Regional iqtisadiyyatın inkişafında, məşğulluğun 
təminatında, sosial rifahın yaxşılaşdırılmasında aqrar sektorun 
imkanları daim genişlənir və bu mənada da dövlət onu 
 
 333
hərtərəfli müdafiə edir. Bununla belə, vurğulanmalıdır ki, 
respublikanın aqrar sektorunda hələ də çoxsaylı problemlər, 
köklü düzəlişini gözləyən və həllini tapmamış problemlər 
qalmaqdadır. Problemlər isə, ilk növbədə, təkmil menecment 
aspektində, kooperasiyanın inkişafı, struktur və texnoloji 
sferasında, başlıca olaraq isə keyfiyyət və məhsuldarlıq 
sahəsində özünü göstərir. Bu baxımdan ÜTT-yə üzvlük 
məsələsi Azərbaycanda aqrar sektorun yenidən qurulması, 
qabaqcıl dünya təcrübəsinə əsaslanan məzmun və formada 
modernizasiyasını sürətləndirə və tam bərqərar edə bilər. Buna 
görə də, Azərbaycanın ÜTT-yə üzvlük məsələsi daha sürətli 
aparılmalı və bu istiqamətdə aqrar sektor üçün də mühüm olan 
prioritetləri müəyyənləşdirilməlidir. Bu prioritetlər sırasına isə 
fikrimizcə, aşagıdakıları daxil etmək olar: 
 kənd təsərrüfatı məhsulları üzrə idxal rüsumlarının 
saxlanılması və daxili bazarın konyunkturuna uyğun 
tənzimlənməsi; 
 milli məhsulların rəqabətqabiliyyətlinın artırılması və 
təsbit edilən müddətlər ərzində subsidiyalaşdırılması; 
 inkişaf etməkdə olan ölkələr üçün tətbiq edilən yeddi 
illik güzəştli dövrün qazanılması; 
 kooperasiyanın davamlı stimullaşdırılmasının təmin 
edilməsi; 
 ailə (fermer) təsərrüfatları, müvafiq xidmət sahələri 
və ümumilikdə aqrar infrastrukturun inkişafının 
dövlət proqramları çərçivəsində reallaşdırılması. 
Bütün bunlar öz növbəsində respublikanın ÜTT-yə 
qoşulmaq ərəfəsində aqrar sektorda idarəetmə sisteminin 
müxtəlif səviyyələrində iqtisadi mexanizminin təkmilləşməsi 
istiqamətində kompleks tədqiqatların aparılmasını, burada 
dayanıqlı inkişaf problemlərinın əhatəli və hərtərəfli tədqiqi 
zərurətlərini şərtləndirir. ÜTT-yə qoşulmaqla ölkədə bazar 
təsisatlarının daha da dərinləşməsi, kənd təsərrüfatı məhsulu 
istehsalının yaxşılaşmasında mövcud sistem və modelin köklü 
 
 334
dəyişilməsinə nail olma isə bütövlükdə aqrar sahənin inkişaf 
konsepsiyasının hazırlanmasını tələb edir. 
Bu gün dərinləşən qloballaşma şəraitində müasir tələblərə 
cavab verən bazarın təşəkkülü və bazar mexanizmlərinin 
səmərəli fəaliyyəti bazar münasibətlərinin subyekti olan, öz 
mülkiyyətinə görə müstəqil məsuliyyət daşıyan, təsərrüfatçılıq 
fəaliyyətində təşəbbüskarlıq bazarlığına malik sahibkarların 
olmasını zəruri edir. Buna görə də, istehlak kooperasiyası 
sistemində dövlətsizləşdirmə prosesinin başa çatması həmin 
sistemə daxil olan müəssisə və təşkilatlara müvafiq qanunlar və 
mövcud nizamnamə çərçivəsində onlara real müstəqilliyin və 
ya sərbəstliyin verilməsi deməkdir. Əlbəttə, istehlak koope-
rasiyası sistemində dövlətsizləşdirmə və özəlləşdirmə prosesini 
fərqləndirmək lazımdır. Dövlətsizləşdirmə istehlak koopera-
siyasının tamamilə dövlət idarəetmə nəzarətindən çıxılması 
deməkdirsə, artıq özəlləşdirmə kooperativ mülkiyyət 
formasının dəyişdirilməsi və ya ləğv olunması deməkdir. Buna 
görə də ticarət, ictimai iaşə müəssisələrinin və digər sahələrin 
özəlləşdirmə prinsiplərini mexaniki olaraq istehlak 
kooperasiyası sisteminə tətbiq etmək olmaz. Əksinə, mövcud 
qanunvericiliyə görə istehlak kooperasiyası müəssisələri 
özəlləşdirilən dövlət müəssisələrinə sahib ola bilərlər. Əlbəttə, 
bu istehlak kooperasiyasının ayrı-ayrı müəssisələrinin fərdi 
mülkiyyətə satılmasını istisna etmir. Lakin belə hallara kütləvi 
deyil, konkret, fərdi surətdə yanaşmaq lazımdır. Buna 
baxmayaraq, istehlak kooperasiyası çərçivəsində onun malik 
olduğu mülkiyyətin payçı üzvlərinə və əmək kollektivlərinə 
yaxınlaşdırılması sahənin davamlı inkişafının təmin edilməsi 
baxımından  mühüm əhəmiyyət kəsb edir. Bu məqsədlə: 
 payçıların üzvlük haqlarının və ona verilən dividendləri 
artırmaqla onların maddi marağını yüksəltmək, lazım 
gəldikdə ayrı-ayrı məhsulları onlara güzəştli 
qiymətlərlə satmaq lazımdır; 
 
 335
 istehlak kooperasiyası müəssisələrində əmək 
kollektivlərinin mülkiyyətinin formalaşmasının elə 
mexanizmlərini müəyyən etmək lazımdır ki, bunun 
əsasında onun üzvləri həm də müəssisənin nəticələrində 
şəxsi töhfəsinə uyğun olaraq, əldə edilən mənfəətə iddia 
edə bilsin; 
 istehlak kooperasiyası sistemində icarə münasibət-
lərinin elə formaları tətbiq edilməlidir ki, bütün 
fəaliyyət sahələrinə aid olan müəssisələrin əksəriyyəti 
icarəyə verilərkən bundan birinci növbədə əmək 
kollektivi istifadə edə bilsin; 
 istehlak cəmiyyətlərinə xidmət funksiyası yerinə yetirən 
kooperativ ittifaqının müəssisələri və ya onun 
infrastrukturu kooperativ  ittifaqının və istehlak cəmiy-
yətinin birgə müəssisələrinə çevrilməlidir. 
Hazırda respublikamızda istehlak kooperasiyası sistemi 
tənəzzül dövrünü yaşayır. Payçıların xeyli hissəsi maddi 
imkanları olmadığından, pay haqqını ödəyə bilmirlər və 
bütövlükdə istehlak kooperasiyası sistemi pay haqqı hesabına 
idarə olunduğundan, sistemin bir sıra strukturları məcburən 
ləğv olunmuş, kənd istehlak kooperasiyasına aid olan əksər 
mağazalar özəlləşdirilmişdir. 
Aktiv ticarət-tədarük fəaliyyəti, boş bina və sahələrin 
icarəyə verilməsi, bəzi zəruri tələbat mallarının sənaye 
istehsalının həyata keçirilməsi istehsal kooperasiyası sisteminin 
hələlik mövcudluğuna, yaşama qabiliyyətini saxlamağa imkan 
verir. Gələcəkdə kooperasiya sistemində ticarət-tədarük 
fəaliyyətinin daha da genişləndirilməsi, malgöndərənlərlə 
birbaşa, daima əlaqələrin qurulması tədavül xərclərini azalma-
ğa, xüsusən kənd yerlərindəki mağazaların zərərlə işləməsinin 
qarşısını almağa, tam gücü ilə işləməyən və ya tam istifadə 
edilməyən ticarət obyektləri və anbar sahələrindən daha 
səmərəli istifadə etməyə imkan verəcəkdir. 
 
 336
Respublikanın istehlak kooperasiyası sistemi çoxsahəli 
olmaqla, həm tədavül, həm də istehsal sferasında fəaliyyət 
göstərir. Xalq istehlakı malları ilə ticarət, ictimai iaşə, kənd 
təsərrüfatı məhsullarının tədarükü, öz sənaye müəssisələrində 
zəruri tələbat mallarının istehsalı, yardımçı kənd təsərrüfatı və 
s. fəaliyyət növləri Azərbaycanın istehlak kooperasiyası 
sistemində həyata keçirilən əsas fəaliyyət növləridir. 
 
 
8.4. Türk dünyası ölkələri arasında kooperasiya 
əlaqələrinin inkişaf istiqamətləri 
 
Sovetlər İttifaqının süuqutu müstəqil türkdilli dövlətlərin 
sayını 6-ya çatdırmışdır. Bu ölkələrin ümumi sərhəd birliyi 
inteqrasiya çevrəsində yeni bir makroregionun, qədim Turan 
adlı güc mərkəzinin yeni düzümdə formalaşmasına rəvac 
verimişdir. İndi Türkiyənin mərhum prezidenti T.Ozalın «XXI 
əsr türk əsri olacaqdır» deyimi özünün reallığa çevrilən 
məzmunu ilə daha çox ürəkləri fəth etməkdədir. Bu, müasir 
türk dünyasının artan siyasi, iqtisadi, humanitar güc konsolida-
siyasından qaynaqlanır. İndi 6 müstəqil türk dövlətlərində 
dünya üzrə ÜDM-in 1,44%-i, sənaye məhsullarının isə 1,29% 
istehsal olunur [37, 70, 179]. 
Əlbəttə, planetar regionlaşma aspektində bunlar maksimal 
yüksək göstəricilər olmasa da, bu coğrafiyada böyük iqtisadi 
potensiala, insan resurslarına əsaslanaraq reallaşan yeni 
sıçrayışlı inkişaf templəri türk dünyası ölkələrinin yaşadığımız 
əsrdə gücünün müqayisəolunmaz səviyyədə artacağına nikbin 
ovqatlar yaradır. Elə bu baxımdan da, yeni geosiyasi situasiya - 
etnik, konfessional, ümumtarixi və coğrafi genetik ənənəvi 
vəhdətdə türk dünyası ölkələrinin inteqrasiyasının genişlən-
məsini obyektiv zərurətə çevirərək daha təkmil regional 
infrastrukturun yaranışını şərtləndirir. Dərinləşən mövcud 
inteqrasiya yaxın və orta perspektivdə vahid koordinasiyalı 
 
 337
yeni iş birliyi sahəsində əməkdaşlıq vektorlarının daha 
genişliklə şaxələnməsinə aparır. 
Türk dünyası ölkələrinin əməkdaşlıq diapazonunda 
predmetlər spektri o qədər genişdir ki, bu mənada onları bir-
birindən ayırmaq da çətindir. Belə ki, burada hər bir sahənin 
özünəməxsus iqtisadi dəyəri və sosial mahiyyəti seçim 
üstünlüklərini mürəkkəbləşdirir. Bununla belə, əməkdaşlığın 
dərinləşdirilməsi istiqamətində sosial-iqtisadi keyfiyyəti ilə 
fərqlənən sahələri də ayırmaq ehtiyacı vardır. Bu sahələr 
içərisində özünün mühüm təsir effekti ilə kooperasiyanın 
əhəmiyyəti dəyərləndirilməlidir. Statistik məlumatlar 
əsaslandırır ki, artıq bir sıra inkişaf etmiş ölkələrdə kooperasiya 
məhsulunun ÜDM-də xüsüsi çəkisi rəqabətqabiliyyətli güc 
nümayiş etdirməkdədir. Kooperasiya milli iqtisadiyyatın 
ayrılmaz hissəsi olaraq yeni dövriyyə toplamaqda və rəqabət 
mübarizəsində qabaqcıl mövqelər sırasına çıxmaq ərəfə-
sindədir. Bundan çıxış edərək bir çox ölkələr iqtisadi 
əməkdaşlığın yeni məhsuldar forması olaraq kooperasiya 
əlaqələrinə perspektivlik kimi yanaşırlar. Lakin türk dünyası 
ölkələri arasında da kooperasiya əməkdaşlığı umumiqtisadi 
kontekstdə götürüldüyündən, onun inteqrasiya gücü 
görünmədən arxa plana keçirilmişdir. Buna görə də, 
kooperasiyanın iqtisadi inkişafa, sosial tərəqqiyə və başlıcası 
isə ölkələrarası inteqrasiyaya xüsusi olan təsirinin nəzərə 
alınması əlahiddə bir dəyərləndirmə ehtiyaci yaradır. Bu dəyər-
ləndirmə isə başlıca olaraq türk dünyasi ölkələri arasında 
kooperasiya əlaqələrinin inkişaf istiqamətlərinin müəy-
yənləşdirilməsinə hesablanmışdır. 
Kooperasiyanın təşkilində əsas məqsəd bilavasitə əhaliyə 
xidmət göstərmək, istehlak malları bazarının mal təhcizatını 
stabilləşdirmək, məhsuldar və yaradıcı marağı artırmaq, tələblə 
təklif arasında tarazlığı təmin etmək və ümumilikdə 
iqtisadiyyata daha çox sosial istiqamət vermək vəzifələrindən 
irəli gəlir. Lakin, bununla belə, ötən dövrlərdə olduğu kimi, 
 
 338
indi də kooperasiyanın əsl mahiyyətinə, onun inkişaf 
perspektivliyinə mübahisəli yanaşmalar qalmaqdadır. 
Kooperasiyanı cəmiyyətin iqtisadi həyatında «ikinci növ» 
hesab edənlər yenə də onu ölkələrin iqtisadi inkişafında arxa 
plana çəkməyə səy göstərirlər. Buna baxmayaraq, müasir 
dünyanın bir sıra ölkələrində insanlar kooperasiyaya həm 
özlərinin, həm də, ailələrinin problemlərinin müstəqil həll 
etmək vasitəsi və aləti kimi yanaşır, icmalar isə ona riskləri 
daha az, aparıcı və məhsuldar bir qurum kimi böyük etimad 
göstərirlər. Bu ondan irəli gəlir ki, dərinələşən qloballaşma 
prosesi kooperasiyanın ənənəvi paradiqmasını köklü 
dəyişikliklərə uğradır. İnformasiya texnologiyaları sahəsində 
baş verən inqilablar isə onu lokal əlaqələr çərçivəsindən 
çıxaraq regional və qlobal münasibətlər sferasına gətirib 
çıxarmışdır. Belə ki, əvvəllər yalnız yerli səviyyədə fəaliyyət 
göstərən kooperasiya indi dünyanın istənilən nöqtəsi ilə, həm 
də çox çevikliklə əlaqələr yaratmaq imkanı əldə etmişdir. 
Müasir qloballaşma şəraitində kooperasiyanın inkişaf 
problemləri və onun inteqrasiya gücünün optimallaşdırılıması 
bir sıra əlamətləri ilə xarakterikdir. Gerçəklik belədir ki, 
qloballaşma prosesləri iqtisadiyyatda böhranlı hadisələrlə də 
müşayiət edilir. Lakin işini düzgün qurmağa nail olmuş 
kooperasiya digərlərinə nisbətdə özünün status özəlliyinə 
əsaslanaraq daha az zərərlərə məruz qalır. Bu həm də onunla 
əlaqələndirilir ki, kooperasiya təsisatı formasında iqtisadi 
münasibətlər payçı kapitalına əsaslanır və onlar fəaliy-
yətlərində spekulyasiya xarakterli heç bir işlərə cəlb edilmirlər. 
Qloballaşma eyni zamanda, korrupsiyanın artması ilə də 
müşaiyət edilir. Bir qayda olaraq, həmin ölkələrin 
iqtisadiyyatında korrupsiyadan bazarlarda rəqabət üstünlüyünü 
ələ almaq, proteksionizmi möhkəmləndirmək və həmçinin, 
siyasi sistemə nüfuz etmək məqsədi üçün də istifadə olunur. 
Şübhəsiz ki, korrupsiya kooperasiya təsisatlarının da normal 
fəaliyyətinə mane olur və bu sahədə ciddi mənəvi və maddi 
 
 339
itkilər yaradır. Obyektiv reallıq isə belədir ki, kooperasiya 
təsisatları bazarda yalnız aşkarlıq və şəffaflıq şəraitində normal 
fəaliyyət göstərə bilər. Bu baxımdan kooperasiya təsisatlarının 
ümumi idarəetmə və demokratiyaya bağlılıq strukturu bu 
təsisatlarda korrupsiyanın çiçəklənməsinə sipər çəkir. Digər 
tərəfdən məlumdur ki, insanların arzu və ya istəklərindən asılı 
olmadan inkişaf etmiş dövlətlər və iri transmilli korporasiyalar 
tərəfindən dünyanın bölüşdürülməsi prosesi gedir. Kooperasiya 
təsisatları isə, öz növbəsində buna daha çox müqavimət 
göstərmək iqtidarına malikdirlər. Ona görə ki, bu prosesdə 
kooperasiya heç də bütünlükdə bazarı deyil, yalnız öz 
payçılarının tələbatlarını ödəmək yönümündə fəaliyyət gəstərir. 
Bu reallıq isə ona dəlalət edir ki, indi yaşadığımız ümumdünya 
maliyyə böhranı şəraitində də daha çox davamlılıq kooperasiya 
təsisatları sferasında baş verir. Əslində, bu böhranın 
tamamlanmayan qısa statistikası da qlabal böhranın 
kooperasiya zonasıda daha az təsirli olduğunu göstərir. Belə bir 
iqtisadi təməl və şərtlilik də öz növbəsində kooperasiyanı türk 
dünyası ölkələrinin inteqrasiyasının dərinləşməsində yeni 
mühüm istiqamətlərdən birinə çevirir. 
Kooperasiya haqqında da geniş reallıqlar belədir ki, o 
insanı istehsal, xidmət, ticarət, ictimai iaşə və digər bu kimi 
sahələrin gerçək sahibkarı etməklə, onun yaradıcılıq imkan-
larını aşkara çıxarır. Təsadüfi deyildir ki, məhz kooperasiya 
əsaslı dərəcədə ölkədə sosial-iqtisadi inkişafa təkan verərək bir 
sıra neqativ halların qarşısını almağa şərait yaradır, əhalinin 
ərzağa, xalq istehlakı mallarına, müxtəlif xidmətlərə olan 
tələbatının ödənilməsinin ən vacib amilinə çevrilir. 
Kooperasiya özünün fəaliyyət mexanizmi olan kooperativ 
hərəkat vasitəsi ilə ölkənin iqtisadiyyatının müxtəlif sferalarını 
bir-biri ilə əlaqələndirir. Bazar iqtisadiyyatına uyğun gələn yeni 
iqtisadi təfəkkürün formalaşmasında da mühüm mənbələrdən 
birni məhz təsərrüfatçılığın kooperativ forması təmin edir. 
Bununla belə, real bazar ölkələrinin təcrübəsi göstərir ki, 
 
 340
kooperasiya təsisatları müasir qloballaşma və regionlaşma 
şəraitində öz fəaliyyətlərini nəqliyyat, sığorta, səhiyyə və sosial 
xidmətlər sahəsində daha geniş həyata keçirməlidirlər. İnkişaf 
etmiş ölkələrin əksəriyyətində yerli hakimiyyət strukturları bu 
və ya digər xidmət göstərilməsi üçün kooperasiya təsisatları ilə 
xüsusi kontraktlar bağlayırlar və onların fəaliyyəti 
stimullaşdırılır. Elə bütün bu əsaslandırmalara görə də, 
kooperasiyanın türk dünyası ölkələrində həm lokal və həm də 
regional sfrerada genişliklə tətbiqi zərurətə çevrilir və 
inteqrasiya prosesinin xarakterik xüsusiyyətlərindən irəli 
gələrək onun türk dünyası ölkələrində də yeni mahiyyət və 
məzmunda təsisatlandırılması, fəaliyyətlərinin genişlədirilməsi 
mühüm iqtisadi əməkdaşlıq amili hesab edilir. Belə 
təsisatlandırmaların inteqrasiya məkanının ucqarlarında 
yaradılması daha məqsədəuyğundur. Kooperasiya hərəkatının 
tədqiqatları göstərir ki, əhalinin kasıb təbəqələri yaşayan 
ərazilərdə yerli ehtiyaclara hesablanmış çoxprofilli kooperasiya 
təsisatlarının yaranışı daha effektivlidir. Bir cəhət xüsusilə 
qeyd olunmalıdır ki, çoxməqsədli kooperasiya təsisatlarının 
yaranması prosesi TMK-ları qane etmir. Onlar hər vəcdlə bu 
prosesə mane olmağa çalışır, özünün manevrliyi, geniş məhsul 
assortimenti ilə üstünlüyü saxlamağa cəhd edirlər. Bütün bu 
maneələrə və çətinliklərə baxmayaraq, kooperasiya təsisatları 
öz sferasını genişləndirir və onların əhəmiyyəti artmaqda 
davam edir. Bələ ki, qlobal dünyanın müasir inkişaf mər-
hələsində kooperasiya təsisatları müxtəlif səhiyyə xidmətləri 
göstərmək, mənzil şəraitini yaxşılaşdırmaq, əhalinin təhsil 
almasına, maariflənməsinə şərait yaratmaq və s. vasitələrlə 
insan kapitalının inkişafında genişliklə iştiraka cəlb olunurlar. 
Burada yaradılan əmtəə, göstərilən xidmətlər az resurs 
tutumluğu ilə fərqlənir. Əsası isə odur ki, kooperasiya 
təsisatlarında əldə edilən mənfəət özünün missiyasına uyğun 
olaraq, ilk növbədə üzvlərin tələblərinin ödənilməsinə sərf 
olunur [138, 162, 187-6]. 
 
 341
Yeni geosiyasi vəziyyətdən bəhrələnərək ilk 
müvəffəqiyyətli addımlarını atmış türk dünyası ölkələrində də 
lazımi resurs potensialının mövcudluğuna əsaslanaraq, onun bir 
daha geniş dövriyyəyə cəlb edilməsində kooperasiyanın 
imkanlarından genişliklə istifadə edilməlidir. Bunun üçün isə 
ilk növbədə, dövlət strategiyasında əsas prinsiplər kimi, 
kooperasiya ideologiyasının təşviqat gücünün artırılması və bu 
istiqamətə geniş institusional islahatların aparılması daha zəruri 
hesab edilir. Bununla yanaşı, türk dünyası dövlətləri arasında 
inteqrasiyanın dərinləşməsində kooperasiyanın əhəmiyyətindən 
dolğun istifadə istiqamətləri müəyyənləşdirilməli və təyin 
edilməlidir. Apardığımız təhlili araşdırmalara əsaslanaraq, bu 
istiqamətdə aşağıdakı tədbirlərin həyata keçirilməsi 
məqsədəuyğun hesab olunur: 
 kooperasiya prinsiplərinin möhkəmləndirilməsi, 
müvafiq sahədə təbliğatın gücləndirilməsi; 
 kooperasiya istiqamətində onun bütün sferalarını 
əhatə edən (elm və təhsil, informasiya texnologiyaları, 
konsaltinq xidməti və s) ayrıca dövlətlərarası 
proqramların hazırlanması, qəbulu və reallaşdırılması; 
 kooperasiya ilə bağlı institusional islahatların 
aparılması, onun normativ-hüquqi bazasının təkmil-
ləşdirilməsi və fəaliyyət səmərəliliyini stimulaşdıran 
daha əlverişli iqtisadi mühitin formalaşdırılması; 
 dövlətlərarası beynəlxalq kooperasiya institutlarının - 
assosiyasiyaların, bank və sığorta kompaniyalarının 
yaradılması. 
Nəzərə alsaq kı kooperasiyanın əsas məzmununu 
demokratizm, bərabərlik, həmrəylik, əsaslı əməkdaşlıq təşkil 
edir, onda bu təsisatın transmili gücü və iqtisadi inkişafa təsir 
effekti daha aydınlıqla görünər. 
 
 
 
 
 342
8.5. İstehsal və maliyyə kooperativləri yeni inkişaf 
mərhələsində 
 
Müasir dünya iqtisadiyyatının inkişafında kooperativ hərə-
katının rolu və əhəmiyyəti artmaqdadır. Əsas məqsədi bila-
vasitə əhaliyə xidmət göstərərək istehlak malları bazarındakı 
təhcizatı stabilləşdirmək, iqtisadiyyata daha çox sosial 
istiqamət vermək, məhsuldar və yaradıcı marağı artırmaq 
missiyasını daşıyan kooperativ hərəkatının Azərbaycanda da 
inkişaf etdirilməsi zəruri sosial-iqtisadi tələbə çevrilməkdədir. 
İndi ölkədə fəaliyyət göstərən kooperativlərin geniş 
diversifikasiyasına nail olmağın daha əlverişli məqamı 
yetişmişdir. Bu əlverişlilik ilk öncə respublikamızda sosial-
iqtisadi dirçəlişin yeni mərhələyə qədəm qoyması ilə 
əhəmiyyətini daha da artırmaqdadır. Belə diversifikasiyanın 
təminatında isə ölkədə istehsal kooperativlərinin miqyaslı 
formalaşmasına, xüsusən də onların aqrar sektorda genişlən-
məsinə və təsərrüfatçılığın bu sahəsində fəaliyyət göstərən 
insanlara dövlət qayğısının artırılmasına diqqət yüksəl-
dilməlidir. Burada mühüm prioritetlər sırasında institusional 
dərinləşmə, müvafiq sferada normativ-hüquqi bazanın 
genişləndirilməsi, sahəvi davamlı inkişafın təminatında uzun-
müddətli dövlət programlarının işlənib hazırlanamsı daha 
mühüm əhəmiyyət kəsb edir. Bununla yanaşı, yeni kooperasiya 
dalğasının tənzimlənməsi, onun daha uğurlu məcraya 
yönəldilməsi bu istiqamətdə yeni təhlili işləmələrin və elmi 
əsaslandırmaların aparılmasını şərtləndirir. 
Mövcud tarixi reallıqlar, formalaşmış universal təcrübə 
zəminində sferadakı çoxsaylı materialların tədqiqi göstərir ki, 
promblemin uğurlu həlli üçün kooperasiyanın keçdiyi inkişaf 
yolunu müasir realliqlar fonunda bir daha təhlili, onun 
tərəqqisinə təminat verən amillərin aşkara çıxarılması və 
başlıca olaraq da perspektivlərin əsas istiqamətlərinin 
müəyyənləşdirilərək təyin edilməsi elmi aktual bir məsələdir. 
 
 343
Özünün növ və forma müxtəlifliyindən asılı olmayaraq 
kooperativlər eyni xarakterli sosial yaranışlara bağlıdırlar və bu 
əsasda da vahid anlaşma əldə edirlər. Kooperativlərin 
identikliyi haqqında bu ideya 1995-cı ildə İngiltərənin 
Mançester şəhərində «Beynəlxalq Kooperativ Alyansı»nin 100 
illiyinə həsr edilmiş konqresin bəyanatında bir daha dəqiq 
əksini tapmışdır. Bəyanatda deyilir ki, istənilən kooperativ 
insanların avtonom ittifaqı kimi, özlərinin ictimai-iqtisadi, 
sosial və mədəni tələblərini müəssisənin demokratik idarə-
etməsi zəminində, üzvlərin müştərək sahibkarlığı əsaında 
könüllü birləşməsini səciyyələndurir. Bununla belə, bu sayaq 
assosiasiyalar yalnız ayrı-ayrı insanları deyil, fərdi üzvlərin 
malik olduqları eyni haqları ifadə edən huquqi şəxs qruplarının 
birləşməsi kimi də anlaşılır. Belə anlam kooperativləri digər 
hüquqi şəxslər kütləsindən ayıraraq fərqli sosial-iqtisadi 
oriyentirləri təcəssüm etdirir. Bu bəyanatda həm də vurğulanır 
ki, əsas məqsədi öz uzvlərinin ehtiyaclarının ödənilməsini 
təmin edən kooperativlərin məqsədində ilk sosial əhəmiyyətli 
kapital deyil, böyük mənada insanın özüdür. 
Azərbaycan respublikasının qanunvericiliyində də 
kooperativ düşüncənin bu fəlsəfi və hüquqi aspektləri ümumən 
öz əksini tapmışdır. Lakin bununla belə, müvafiq dəyərlərin 
qanunvericilik aspektində də inkişaf etdirilməsi vacib və 
zəruridir [187-11]. 
Beynəlxalq kooperativ hərakatı nəzəriyyəsində koope-
rativlər sosial iqtisadiyyatın struktur elementi kimi xarakterizə 
olunurlar. Onlar özlərinin baza əraziləri ilə sıx əlaqə təşkil edir 
və areallarında sosial-iqtisadi effektləri təmin edirlər. Əsas 
məqsədlərində mənfəət yaratma dayanmadığı üçün, xaricə 
kapital ixracına o qədər də maraq göstərmirlər. Lakin bir sıra 
inkişaf etmiş ölkələrdə ixrac təşəbbüsləri və onların 
reallaşmasını dövlət özü təmin edir. Kooperativlər fəaliy-
yətlərində yerli xammaldan və istehsal resurslarından, ərazinin 
kadr potensialından istifadəyə daha çox köklənmişlər. Onlar, 
 
 344
yalnız öz tələblərini deyil, həm də fəaliyyət göstərdikləri 
ərazidə əhalinin çeşidli tələblərini də ödəyirlər. Bu sferada 
iqtisadi əhəmiyyəti daha da genişlənən istehsal koope-
rativlərinin funksionallığı artmaqdadır. Hazırda burada müntə-
zəmləşən struktur və status dəyişiklikləri yeni səmərəliliklərlə 
müşayiət olunmaqdadır. Hətta bir sıra ölkələrdə istehsal 
kooperativləri uğurlu və davamlı inkişafı təmim edərək 
özlərinin səhmlərini belə buraxmışlar [174]. 
İstehsal kooperativlərinin fəaliyyət səmərəliliyini onların 
təşkilati xüsusiyyətləri təcəssüm etdirir. Burada spesifiklik 
yaradan cəhətlər yetərincədir. Belə ki, istehsal kooperativləri 
istisnalı olaraq onların təsisiçiləri tərəfindən yaradılır və bu 
yaranışda iştitak etmiş bütün şəxslər onun təsisçiləri hesab 
edilirlər. Istehsal kooperativinin təsisində hüquqi şəxs iştirak 
etdikdə, onun da ayrıca üzv kimi hüququ təsbit olunur. Bütün 
fəaliyyət məsələləri öncədən qarşılıqlı razılaşdirılsa da, 
funksional bölgü rəsmi təsisat yığıncaqsız ötüşmür. Təsisat 
yığıncagında sədr seçilir, istehsal kooperativinin digər 
orqanları formalaşdırılır və başlıca olaraq təşkilati nizamnamə 
təsdiq edilir. 
Bütün kooperativ təsisatlarında olduğu kimi, istehsal 
kooperativində də kollektiv üzvləri ilə kooperativ üzvlərini bir-
birindən fərqləndirmək gərəklidir. Belə ki, bu fərdlər eyni və 
qismən də ayrı şəxslər ola bilərlər. Bu ondan irəli gəlir ki, 
istehsal kooperativlərində muzdlu işçilərin prosesə cəlbinə 
icazə verilir. Lakin bu strategiyada müvafiq kvotalıq 
mövcuddur. Adətən muzdlu işçilər kontingenti kooperativ üzv-
lərinin ümumi sayının 30%-ini aşmır və onlar əsasən daha cox 
fəsli işlərlə bağlı olan fəaliyyətlərə cəlb edilirlər [148, 160]. 
İstehsal kooperativlərində də əmək münasibətləri mövcud 
ölkə qanunvericiliyi ilə və həm də təşkilati nizamnamə ilə də 
tənzimlənir. Əməyin mühafizəsi qaydaları ısə istisnalı olaraq 
ölkə qanunvericiliyi, başlıca olaraq mülki məcəllə tələblərinə 
uyğun reallaşdırılır. İstehsal kooperativlərində mülkiyyət 
 
 345
münasibətləri də xüsusi təyinatlıdır. Bu spesifikliyə onun 
əmlakının xüsusi rejimi təyinat verir. Belə ki, ümumi 
xarakterik xüsusiyyət kimi, istehsal kooperativlərində də 
nizamnamə kapitalı olmur. Burada minimal əmlakı payçılıq 
fondu yaradır. Payçılıq haqqı kimi isə pul, qiymətli kağız, 
maşın və avadanlıqlar çıxış edir. Bununla belə, istehsal 
kooperativlərində sonrakı səmərəli inkişafın təmini məqsədi ilə 
bölünməz fondlar təşkil olunur. 
İdarəetmə səmərəliliyini artirmaq üçün istehsal koope-
rativlərində bir sıra idarə və nəzarətedici orqanlar təsis 
olunurlar. İdarəetmə rejimi isə burada, vurğulandığı kimi, üstün 
olaraq demokratik prinsiplər üzərində qurulur. Bu baxımdan 
istehsal kooperativlərinin hüquqi statusu da digər hüquqi şəxs 
formalarından daha çox özünün sosial bərabərliyi ilə fərqlənir. 
Uzunmüddətli dünya təcrübəsi sübüt edir ki, iqtisadi rifahı əldə 
etmək üçün istehsal kooperativlərində nəhəng kapitala ehtiyac 
yoxdur. Belə ki, nəhəng kapital bir qayda olaraq, 
kooperativlərdə deyil, üstün olaraq korporasiyalarda dövr edir 
[81, 130]. 
İstehsal kooperativləri müasir iqtisadi modelli hər bir 
ölkənin iqtisadi həyatında mühüm rol oynayırlar. Onlar 
məşğulluğu mülayimləşdirərək, ölkədəki orta mülkiyyətçilər 
təbəqəsini genişləndirirlər. İstehsal kooperativləri daha tutumlu 
olaraq aqrar kompleksdə səmərəliliyini artırırlar. Bu baxımdan 
Azərbaycan Respublikasında istehsal kooperativlərinin də ən 
əlverişli sınaq və geniş tətbiq meydanı kimi aqrar sektor çıxış 
edir. Bu fikir daha cox onunla əsaslandırılır ki, Azərbaycanın 
aqrar sektorunda bir sıra MDB ölkələrindən fərqli olaraq, daha 
öncə və geniş miqyaslı torpaq islahatları və əmlak bölgüsü 
aparılmış, sahədə yeni mülkiyyət münasibətlərinə əsaslı keçid 
edilmişdir. Bugünkü reallıq belədir ki, aqrar sektorda böyük 
torpaq mülkiyyətçisinə çevrilmişlər texnika, dövriyyə vəsaiti, 
infrastruktur obyektlərinə və çox zaman da sahibkarlıq bacarığı 
və səriştəsinə malik olmadıqlarından mülkiyyətindəki 
 
 346
torpaqdan səmərəli istifadə edə bilmirlər. Burada problemlər 
yalnız sadalananlarla bitmir. Torpaqların münbitliyi, onların 
nəqliyyat qovşaqlarından, su, enerji təchizatı obyektlərindən 
nisbi uzaqlığı və bəzən də müvafiq işçi qüvvəsi catışmazlıqı bu 
istiqamətdəki fəaliyyət səmərəliliyinə təsir göstərir. Çıxış yolu 
kimi isə, apardığımız təhlillə əsaslandırılan istehsal koope-
rativləri yaratma strategiyasına keçid təqdim olunur. Belə 
səmərəliliyin öncədən hesabını müvafiq sahədə təcrübə-
ləndirilmiş daha bir gerçəkliklə də möhkəmləndirmək olar. 
Sovet sistemində kolxozların yaranısı, növbəti mərhələdə 
sovxozlar (rus: советское хозяство - sovet təsərrüfatı, aqrar 
sektorda dövlət müəssisəsi) sisteminin təşəkkülü təsadüfi 
olmamışdır. Bu strategiyanı heç də sırf kommunist ideologiyası 
ilə əlaqələndirmək düzgün olmazdı. Burada ideoloji rəngi 
yalnız müvafiq qurumların təşkilati formasında üstün olaraq 
kollektivçilik prinsiplərinin rəhbər tutulması səciyyələndirirdi. 
O zaman - XX əsrin ilk onilliklərində qlobal dünyadakı iqtisadi 
və demoqrafik artım templəri əhalinin ərzağa, xüsusən də kənd 
təssərrüfatı məhsullarına olan ehiyacını xeyli genişləndirmişdi. 
Bu artan tələblər bir çox ölkələrin aqrar sektorunda yeni 
təsərrüfatçılıq ənənələrinin yaranışı ilə müşayiət edilməkdə idi. 
Kənd təssərrüfatı sistemində texniki silahlanma, istehsalın 
mexanikləşməsi prosesi güclənirdi. Əsası isə bu prosesdə 
kəndlilər məhsuldarlıq, artan texniki təminat tələbləri ilə 
torpaqların birləşdirilməsinin labüdlüyünü anlayaraq təsərrü-
fatlarının səhmdar əməkdaşlıq zəminində idarə olunmasına 
meyil etdilər. Hələ indinin özündə də ABŞ başda olmaqla, bir 
çox inkişaf etmiş dövlətlərdə ölkənin istehsal etdiyi kənd 
təsərrüfatı məhsulunun əksər hissəsini fərdi təsərrüfatlar - 
fermerlər deyl, aqrar kooperativlər təmin edirlər. Göründüyü 
kimi, müasir inkişaf etmiş dünya təsərrüfatında aqrar sektorda 
məhsul artımının təminatı səhmdar və ya kooperativ 
təsisatlandırmasız mümkünsüz bir işdir. Buna görə respub-
likamızda da aqrar sektorda yeni inkişaf təmayülynü istehsal 
 
 347
kooperativlərinin geniş təsisatlandırması ilə bağlamaq lazımdır. 
Elə bu baxımdan da, respublikamızda keçmiş kolxoz və 
sovxozlara məxsus torpaqların sahibləri səmərəli və daha mobil 
təsərrüfatçılığı təmin etmək üçün konsolidasiya əldə 
etməlidirlər. Belə olan şəraitdə torpaq mülkiyyətçiləri yalnız 
ərazilərin vahidləşməsini təmin etməyəcəklər. Burada tor-
paqdan savayı kapital, əmək resursları və səriştələr 
birləşəcəkdir. Resursların konsolidasiyası kredit təminatlığını 
artıracaq, istehsal və texniki təminatı əlverişli edəcəkdir. Birgə 
məsuliyyət optimal nəzarət sisteminin qurulması ilə müşayiət 
olunacaq və sosial rifahı artan effektivliklə təmin edəcəkdir. 
Əlbəttə, bu proses təzyiqli prosedurlarla əhatə olunmamalıdır. 
Digər tərəfdən, bu istiqamətdəki fəaliyyəti artıq nəzəri 
çərçivədən çıxarmaq lazımdır. Praktiki müstəviyə keçid üçün 
isə təşviqat işlərinin görülməsi vacibdir. Hökumət və ictimai 
orqanlar, bələdiyyələr və siyasi partiyalar ölkəmizdə əsaslı 
sosial dövlətin formalaşmasında istehsal kooperativlərinin 
genişlənməsinə hərtərəfli əməli yardım etməlidirlər. Bununla 
belə, kooperasiya qanunvericiliyində normativ-hüquqi baza 
dərinləşməli, genişlənməli və bu hərəkatda dövlət 
kooperativlərə daha çox səmərəli fiksal yanaşmalarla köməklik 
göstərməlidir. Kiçik biznes təsisatlı belə kooperativlərdə vergi 
güzəştləri tətbiq olunmalı, dövlət bu müəssisələrdə kooperasiya 
dəyərlərinin reallaşması üçün də yeni dəstək mexanizmləri 
tətbiq etməlidir. Burada stabil daxili bazar təminatı və 
həmçinin ixracat məsələsi diqqət mərkəzində olmalıdır. 
Hesab olunur ki, ayrı-ayrı təsərrüfatçıları kooperativ 
baxışlarla zənginləşdirmək və müvafiq biliklərlə silahlan-
dırmaq bu strategiyada çox mühüm amillərdəndir. İnsanları 
inandırmaq lazımdır kı, aqrar sektorda yaradılacaq istehsal 
kooperativləri heç də yeni kolxoz quruculuğunun imitasiyasi 
deyil və onu simvolizə etmir. Bu sınanmış və indi effektivliyi 
daha yüksələn templərlə inkişaf edən qlobal bir praktikadır. Bu 
praktika mülkiyyətçilərin hər birinin peşə və əmək 
 
 348
imkanlarının bərabər şəraitdə bölgüsünü reallaşdıran, sosial 
məsuliyyəti tən edən bir fəaliyyətdir. Burada yalnız ayrı-ayrı 
fərdlərin tələbləri təmin olunmur. Makro səviyyədə bu praktika 
dövlətin ərzaq təhlükəsizliyini möhkəmlədir, ölkədəki 
demokratik təsisatlandirmaları genişləndirir, yeni institusional 
effektlərə zəmin yaradır. 
Azərbaycan Respublikasında istehsal kooperativlərinin yeni 
təşəkkül ideyasının iqtisadi əsaslandırılmasını təhlili 
araşdırmalarla möhkəmləndirərkən, onların tətbiq sferasının 
aqrar sektorla məhdudlaşması yolverilməzdir. Ölkəmizdə 
istehsal kooperativlərinin tətbiq meydanı geniş spektrlidir. 
Lakin bizim apardığımız təhlil indiki iqtisadi konyunkturda 
istehsal kooperativlərinin üstün olaraq aqrar sektorda rəqabətə 
davamlı olacağını və yeni geniş səmərəliliklərlə müşayiət 
ediləcəyinə möhkəm perspektivli təminatlar verir. 
Beləliklə, Azərbaycan Respublikasında istehsal koopera-
tivlərinin təsisatlandırılması istiqamətində aparılan təhlil bu 
strategiyanın uğurlu modelini öncədən əsaslandırır və belə 
kooperativlərin üstün olaraq aqrar sektorda təsisi məqsə-
dəuyğun heasb olunur. Bu təhlilin nəticələri göstərir ki, 
respublikamizda istehsal kooperativlərinin əsaslı təşəkkülü və 
genişlənməsi aşağıdakı səmərəliliklərlə muşayiət olunacaqdır: 
 kooperativ hərəkatının yeni mahiyyətdə vusətlənməsi 
artan sosial-iqtisadi, ictimai-siyası, institusional və 
başlıca olaraq da, demokratik təsisatlandırmaları 
möhkəmləndirəcəkdir; 
 böyük investisiyalar yatırmadan aqrar sektorda yeni 
təsərrüfat birlikləri formalaşacaq, kənd təsəruffatı 
məhsulu istehsalı kəskin artacaq, bununla da ölkənin 
ərzaq təhlükəsizliyinin təminatı davamlı olacaqdır; 
 yeni iş yerlərinin açılışı sosial rıfahın yüksəlişinə 
zəmin yaradaraq respublikada orta mülkiyyətçilər 
təbəqəsinin çevrəsini daha da genişləndirəcəkdir. 
 
 349
Bununla belə, vüsətlənən kooperativ hərəkatının diver-
sifikasiyası orbitində yeni fəaliyyət istiqamətlərinin - elm və 
təhsil, informasiya texnologiyaları və neçə-neçə zəruri, geniş 
tələbli, çeşidli istehsalların təşəkkülünü də stimullaşdıracaqdır. 
Dərinləşən və təkmilləşən bazar münasibətlərinin indiki 
şəraiti ənənəvi bank institutları ilə yanaşı, həm də digər spesifik 
təsisatlandırmaların formalaşmasını diktə edir. Belə 
perspektivli təşkilati sistemlər sırasında kredit riskinin 
diversifikasiyasını təmin edən müvafiq kooperativ qurumları 
üstün çevikliyi ilə fərqlənirlər. Banklarla müqayisədə maliyyə 
kooperativlərinin əsas məqsədi heç də təkcə maksimum 
mənfəət əldə etməkdən ibarət deyildir. Əksinə, burada 
kooperativ üzvlərinə və payçılara imkan daxilində, ən sərfəli 
şərtlərlə kredit-maliyyə xidmətləri göstərmək və bununla da öz 
mülkiyyətlərində olan təsərrüfatları inkişaf etdirmək məqsədi 
güdülür. 
Maliyyə kooperativlərinin təşkili ideyası XIX əsr alman 
iqtisadi həyatına əsaslanır. Bir əsrdən çox müddət ərzində 
mikromaliyyələşdirmənin formalarından biri kimi maliyyə 
kooperativləri müvəffəqiyyətlə inkişaf edərək özünün yaşamaq 
hüququ qazandığını əsaslı şəkildə sübut etmişdir. Hazırda 
dünyanın 87 ölkəsində 100 milyondan çox insanı birləşdirən 
55000 sayda maliyyə kooperativində ümumi aktiv həcmi 4$ 
milyard təşkil edir. Bu baxımdan respublikamızda da maliyyə 
kooperativlərinin təşəkkülü və inkişaf perspektivləri xüsusi 
aktuallıq kəsb edir. 
Beynəlxalq təcrübə göstərir ki, məhz maliyyə koope-
rativləri kənd təsərrüfatında kiçik sahibkarlığa lazımi dəstək 
verərək enerji daşıyıcılarından asılı olmayan yeni innovasiyalı 
iqtisadiyyatın inkişafında əsas rol oynayır. Digər tərəfdən, 
malliyə kooperativlərinin struktur və menecment mükəm-
məlliyi də bu iqtisadi seqmentin geniş tətbiq və inkişaf 
perspektivliyini daha da artırır. 
 
 350
Malliyə kooperativlərinin əmlakı xüsüsi və cəlb olunmuş 
vəsaitlər əsasında formalaşır. Əsas gəlir mənbəyi borclar və 
faizlər, həmçinin qoyuluşlar faizləri fərqində yaranan maliyyə 
kooperativlərinin üzvləri kreditləri Mərkəzi Bankın refinansə 
etdiyi stavkalardan azı 2 dəfə az miqdarında ala bilirlər. Burada 
kreditalma qaydası banklarla müqayisədə daha sadə 
formadadır. Elə buna görə də, kooperativ hərəkatı təşviqatçıları 
və fəalları fəaliyyətlərinin regionlarda və ucqar kəndlərdə, 
bütünlükdə isə ölkə ərazisində tətbiqinə və genişləndirilməsinə 
daha inadlı səylər göstərməlidirlər. 
Aparılan tədqiqatlar göstərir ki, hazırda Azərbaycanda 
maliyyə kooperativlərinin formalaşdırılması üçün daha əlverişli 
şərait yaranmışdır. Belə ki, yeni iqtisadi reallıqlar, genişlənən 
bazar münasibətləri, dərinləşən inteqrasiya, yüksəlişdə olan 
elmi-innovasiya nailiyyətləri ölkəmizdə maliyyə koope-
rativlərinin təşəkkülünü və ümumilikdə kooperativ hərəkətanın 
daha da tərəqqi etməsini qaçılmaz zərurətə çevirir. Bunun üçün 
isə respublikada mövcud «Kooperasiya haqqında» qanun, 
maliyyə-kredit və bank institutları ilə bağlı normativ-hüquqi 
aktlar bazası təkmilləşdirilməli, müvafiq spesifik istiqamətli 
dövlət proqamları hazırlanmalıdır. 
Mikromaliyyələşdirmə təşkilatlarının nümayəndələri isə öz 
növbəsində fəaliyyətlərini iqtisadiyyatın bu seqmentinin 
normal inkişafı və təkmilləşdirilməsi üçün məsul olan dövlət 
strukturları ilə sıx əlaqələndirməli və bu məsələlərin həlli ilə 
bağlı mühüm qərarların müzakirəsi və qəbul edilməsində 
yaxından iştirak etməlidirlər. Həmin qurumlar eyni zamanda 
regionlararası səviyyədə işlərini qurmalı, öz aralarında 
informasiya və təcrübə mübadiləsi aparmalı, daha çox intellek-
tual və yaradıcı potensiala malik sahibkarlar isə fəaliyyət 
göstərən regionların qabaqcıl təcrübəsindən bəhrələnib, həmin 
təcrübəni digər regionlara tətbiq etməlidirlər. 
 
 
 351
IV HİSSƏ 
 
İSTEHLAK KOOPERASİYASI  
VƏ ONUN İNKİŞAF PERSPEKTİVLƏRİ 
 
IX FƏSİL 
 
KOOPERASİYA VƏ İSTEHLAK BAZARININ  
İNKİŞAF İSTİQAMƏTLƏRİ 
 
9.1. Azərbaycanın milli ticarət sisteminin formalaşması 
prosesinin əsas amilləri 
 
Azərbaycanın milli ticarət sisteminin formalaşması pro-
sesinin əsas amilləri bazar münasibətlərinə keçid istiqamətində 
həyata keçirilən iqtisadi islahatlar, bazar prinsiplərinin 
qərarlaşması, özəlləşdirmə və dövlətsizləşdirmə, ticarət 
müəssisəsi və təşkilatlarının sərbəst fəaliyyətinin təminatı; 
istehlak bazarı infrastrukturunun yaranmasına və inkişafına 
yönəlmiş dövlət tədbirləri sisteminin tətbiqi və normativ-
hüquqi bazasının təkmilləşdirilməsi, müasir şəraitə uyğunlaş-
dırılması; iqtisadiyyatın ayrı-ayrı sahələri arasındakı qarşılıqlı 
əlaqələrin möhkəmləndirilməsi, ticarət müəssisələrinin 
genişləndirilməsi, iri ticarət şirkətləri və ticarət evlərinin 
yaradılması, təsarüfat əlaqələrinin bərpası; mal daşınması 
prosesinin infrasturuktur təminatının gücləndirilməsi, 
yükdaşıma nəqliyyat vasitələrinin, nəqliyyat xidmətləri gös-
tərən müəssisələrin sayının artırılması və inkişafı; natural mal 
mübadiləsi (barter) əməliyyatlarının kəskin şəkildə azal-
dılması, kassa-hesablaşma xidmətinin bərpası, birjaların yara-
dılması, «İstehsal-ticarət» qarşılıqlı əlaqələrində marketinqin 
rolunun yüksəlməsidir. 
Hazırda topdansatış müəssisələri satışın stimullaşdırılması 
üzrə tədbirlər kompleksinin təşkili və həyata keçirilməsi; satış 
yerində reklam kampaniyalarının keçirilməsi; malların 
 
 352
daşınması və istehlakçıya çatdırılması; satışdan əvvəl həyata 
keçirilən fəaliyyət, o cümlədən, malların pərakəndə ticarət 
markası altında qablaşdırılması, eyni zamanda, mal və 
məmulatlar bazarında istehlakçılarla birlikdə müştərək servis 
mərkəzlərinin yaradılması kimi geniş xidmətlər göstərir. 
Bazar prinsiplərinin qərarlaşması prosesinə paralel olaraq, 
topdansatış ticarət müəssisələrinin fəaliyyıət sferasında bir sıra 
yeni meyillər meydana çıxmışdır. Belə ki, iqtisadi fəaliyyətin 
sərbəstləşməsi tordansatış ticarət müəssisələrinin digər 
sahələrin analoji qurumları tərəfindən sıxışdırılması və 
topdansatış bazarından çıxarılmasını sürətləndirmişdir. Bu, 
qeyri-ticarət sahələri müəssisələri və təşkilatlarının birbaşa 
əlaqələr hesabına satışın həcmini artırmaqla, diler şəbəkələrini 
yaratmaqla, yaxud yenidən satış üçün kənardan mal 
satınalmalarının həcmini artırmaqla həyata keçirilir. İstehlak 
bazarı topdansatış ticarət müəssisələrinin başlıca fəaliyyət 
sferasıdır. Ümumi topdansatış dövriyyəsində istehlak malları 
4/5 payla iştirak edir. İstehsal-texniki təyinatlı malların çəkisi 
orta hesabla 20%-dir. 
Hazırda ölkədə bir əmtəə birjası fəaliyyət göstərir. İnternetə 
əsaslanan elektron ticarətin meydana çıxması bütövlükdə 
ticarət sisteminin, xüsusən mal daşınması prosesinin yenidən 
qurulmasını tələb edir. Pərakəndə satış ticarətinin əsas 
formaları piştaxta arxasından fərdi xidmət; satıcı-məsləhətçi 
vasitəsilə fərdi xidmət (nümunələr üzrə satış); özünəxidmətdir. 
Hazırda ölkədə poçt vasitəsilə ticarət, elektron ticarət, ticarət 
avtomatları ilə satış da inkişaf etməkdədir. Pərakəndə satış 
ticarət müəssisələrinə yerli əhəmiyyətli müəssisələr, ümum-
sistem əhəmiyyətli müəssisələr, ticarət mərkəzinin tərkibində 
olan və avtomobil magistrlarının kənarında yerləşən müəs-
sisələr daxildir. Yerli əhəmiyyətli pərakəndə satış ticarəti 
müəssisələrində həm ərzaq, həm də qeyri-ərzaq malları təklif 
edilir. Ümumsistem təyinatlı müəssisələrə ixtisaslaşmış, 
universal və qarışıq çeşidli (kombinə edilmiş) mağazalar aiddir. 
 
 353
Universal (universam, supermarket və s.), eləcə də 
ixtisaslaşdırılmış mağazalar, adətən şəhərlərdə fəaliyyət 
göstərir. Ərzaq satışı üzrə ixtisaslaşdırılmış mağazalar 
pərakəndə ticarət müəssisələrinin ümumi sayının 3/5 hissəsini 
təşkil edir [187-5]. 
Bu baxımdan, istehlak bazarında əmtəə dövriyyəsinin 
strukturunda ərzaq məhsullarının xüsusi çəkisi aşağıdakı 
cədvəldə göstərilmişdir. 
Cədvəl 9.1 
 
İstehlak bazarında əmtəə dövriyyəsinin quruluşunda 
ərzaq məhsullarının xüsusi çəkisi 
 
Əmtəələr 2003 2004 2005 2006 2007 
Ərzaq malları 66,70 66,34 65,78 65,05 64,85 
Ət və quş 11,16 10,29 10,53 10,31 9,66 
Kolbasa məmulatları  0,37 0,35 0,37 0,40 0,44 
Bütün növ balıqlar 0,70 0,78 0,96 1,06 1,12 
Kərə yağı 2,96 2,90 2,93 2,59 2,54 
Bitki yağı 0,86 0,85 0,88 0,80 0,76 
Süd və süd məhsulları 0,99 0,99 1,09 1,24 1,34 
Pendir 0,72 0,75 0,89 0,93 0,85 
Yumurta 0,89 0,88 0,87 1,14 1,27 
Qənd-şəkər 2,40 2,10 2,04 2,22 1,90 
Duz 0,10 0,10 0,10 0,09 0,08 
Un 2,12 2,16 1,77 1,46 1,51 
Çörək məmulatları 6,87 6,04 5,18 4,43 4,33 
Yarmalar və paxlalılar 1,13 1,15 1,09 0,97 0,78 
Makaron məmulatı 0,66 0,69 0,67 0,60 0,56 
Kartof 2,76 2,43 2,09 2,17 2,35 
Tərəvəz 8,34 9,69 10,28 10,77 10,73 
Meyvə, giləmeyvə 10,58 11,44 11,12 9,97 10,55 
Araq 1,67 1,49 1,52 1,26 1,02 
Şərab 0,38 0,37 0,43 0,36 0,29 
Spirtsiz içkilər 0,34 0,34 0,32 0,31 0,35 
 
Mənbə: Azərbaycanın statistik göstəriciləri. Bakı, 2008, s. 316. 
 
 354
Cədvəl 9.1-dən göründüyü kimi, ərzaq məhsulları istehlak 
bazarında əmtəə dövriyyəsinin strukturunda öz əhəmiyyətli 
xüsusi çəkisini qoruyub saxlamışdır. Belə ki, 2007-ci ildə bu 
göstərici 64,8% təşkil etmişdir. 2003-2007-ci illərdə ət və quş 
məhsullarının əmtəə dövriyyəsi 2,1 dəfə artmışdır. Ət və quş 
məhsullarının ərzaq məhsullarının əmtəə dövriyyəsindəki 
xüsusi çəkisi 2007-ci ildə 9,7%, kolbasa məmulatları 0,4%, 
balıq məhsulları 1,1% kərə yağı 2,5%, bitki yağı 0,8%, 
marqarin və marqarin məhsulları 0,5% təşkil etmişdir. 
Təhlil göstərir ki, adı çəkilən məhsulların ərzaq 
məhsullarının ümumi əmtəə dövriyyəsində xüsusi çəkisi aşağı 
olmasına baxmayaraq, bu məhsulların satış həcmi müqayisə 
olunan dövrdə 2-3 dəfəyə qədər artmışdır. Qeyd etmək 
lazımdır ki, tərəvəz, meyvə-giləmeyvə və bostan məhsulları 
istehlak bazarının ərzaq məhsulları üzrə əmtəə dövriyyəsində 
2007-ci ildə müvafiq olaraq 10,7; 10,5% xüsusi çəki təşkil 
etmişdir. Təsadüfi deyildir ki, adı çəkilən məhsulların əmtəə 
dövriyyəsinin həcmi də müqayisə olunan dövrdə kifayət qədər 
yüksək həcmə malik olmuşdur. Belə ki, 2007-ci ildə tərəvəzin 
ümumi əmtəə dövriyyəsi 814325,6 min manat, meyvə, 
giləmeyvə və bostan məhsullarının əmtəə dövriyyəsi isə 
800946,2 min manat təşkil etmişdir. Ümumiyyətlə, cədvəlin 
təhlilindən belə qənaətə gəlmək olar ki, istehlak bazarında 
ərzaq məhsulları üzrə əmtəə dövriyyəsinin strukturunda o 
məhsulların xüsusi çəkisi yüksəkdir ki, həmin məhsulların 
qiyməti digər məhsullarla müqayisədə daha yuxarıdır. Belə ki, 
hazırda istehlak bazarında ət və ət məhsullarının, xüsusilə möv-
süm sonrası zamanlarda tərəvəz, meyvə və giləmeyvənin 
qiyməti yüksəkdir. 
Beləliklə, ölkənin ərzaq məhsulları ilə təchizində yaranmış 
vəziyyətin əsas səbəblərindən biri həmin məhsulların qeyri-
səmərəli istehsalıdır. Aparılan araşdırmalardan məlum olur ki, 
Azərbaycanda mühüm kənd təsərrüfatı məhsullarının 1 kq-nın 
istehsalına sərf olunan vaxt əksər xarici ölkələrdə sərf olunan 
 
 355
vaxtdan xeyli çoxdur. Sübut etməyə ehtiyac yoxdur ki, 
bitkiçilik mənşəli qida məhsullarının istehsalında mövcud olan 
xərclərin yüksək səviyyəsi bu problemin daha da 
dərinləşməsinə və ölkə məhsullarının rəqabət qabiliyyətinin 
aşağı düşməsinə səbəb olmaqla, ölkənin ərzaq təhlükəsizliyini 
zərbə altında qoya bilər. 
Bitkiçilik mənşəli qida məhsullarının idxalatının 
məhdudlaşdırılması və bu məqsədlə proteksionist tədbirlərdən 
istifadə edilməlidir. Lakin bu tədbirin də müəyyən çatışmayan 
cəhətləri vardır. Belə ki, ölkənin hələ keçid dövründə olduğu 
bir vaxtda bitki mənşəli qida məhsulları idxalının 
məhdudlaşdırılması əhalinin istehlak balansına mənfi təsir edə 
bilər. Digər tərəfdən, dünya təcrübəsi göstərir ki, proteksionist 
tədbirlər perspektivdə (rəqabət mühitindən xarici amili sərf-
nəzər etməklə) böyük problemlər yarada bilər. Məsələn, 
Yaponiyada bəzi yerli ərzaq məhsullarının qiyməti xarici 
məhsullara nisbətən xeyli yüksəkdir. Hesablamalar göstərir ki, 
proteksionist tədbirlər yapon istehlakçılarına ildə üst-üstə 15 
trln. ien məbləğində zərər vurur, bu, Yaponiya üçün elə 
əhəmiyyət kəsb etmir. Lakin, investisiyalara böyük ehtiyacı 
olan Azərbaycan üçün göstərilən nəticə həlledici rol oynamaq 
iqtidarındadır [187-4,-5]. 
Beləliklə, ölkədaxili istehsalın səmərəliliyini yüksəltmək 
məqsədilə yerli istehsalla və proteksionist tədbirlər arasında 
optimal uyğunluq yaradılmalıdır. 
İstehlak bazarının əmtəə dövriyyəsinin strukturunda qeyri-
ərzaq məhsulları da önəmli rol oynayır. Bu baxımdan istehlak 
bazarının ümumi əmtəə dövriyyəsində qeyri-ərzaq 
məhsullarının xüsusi çəkisi Cədvəl 9.2-də göstərilmişdir. 
 
 
 
 
 
 
 
 356
Cədvəl 9.2 
 
İstehlak bazarında əmtəə dövriyyəsinin quruluşunda qeyri-
ərzaq məhsullarının xüsusi çəkisi 
 
Əmtəələr 2003 2004 2005 2006 2007 
Qeyri-ərzaq malları 33,30 33,66 34,22 34,95 35,15 
Pambıq parça 0,06 0,05 0,06 0,05 0,04 
Yun parça və yaylıq 0,04 0,04 0,04 0,04 0,04 
İpək parça 0,09 0,08 0,08 0,07 0,06 
Geyimlər və dəyişəklər 2,69 2,99 3,23 5,31 5,36 
Xəz və xəz məmulatları 0,03 0,03 0,03 0,03 0,02 
Üst trikotajı 0,82 0,96 0,95 1,29 1,40 
Ayaqqabılar 2,17 2,41 2,23 2,24 2,26 
Paltar sabunu 0,52 0,41 0,34 0,29 0,25 
Sintetik yuyucu vasitələr 0,54 0,59 0,51 0,54 0,57 
Tualet sabunu 0,21 0,19 0,18 0,18 0,15 
Qalantereya 0,21 0,21 0,21 0,19 0,17 
Saplar 0,02 0,02 0,02 0,01 0,01 
Tütün məmulatları 2,84 2,45 2,20 1,95 1,65 
Kibrit 0,01 0,01 0,01 0,01 0,01 
Mebel 0,23 0,24 0,24 0,25 0,29 
Xalça məmulatları 0,13 0,23 0,21 0,21 0,21 
Metal qab-qacaqlar 0,05 0,05 0,04 0,04 0,04 
Şüşə qab-qacaqlar 0,11 0,12 0,11 0,11 0,10 
Çini qab-qacaqlar 0,03 0,03 0,02 0,02 0,02 
Saatlar 0,06 0,02 0,02 0,02 0,02 
Elektrik malları 1,54 1,44 1,58 1,59 1,58 
Ağ kağız malları 0,02 0,02 0,02 0,01 0,01 
Dəftərxana malları 0,28 0,27 0,25 0,26 0,23 
Hesablama texnikası 0,21 0,34 0,34 0,29 0,31 
Çap məmulatı 0,45 0,41 0,39 0,40 0,33 
Tikinti malları 1,02 1,07 1,48 1,60 1,79 
Zərgərlik malları 0,12 0,13 0,14 0,17 0,19 
Avtomobil 2,12 2,76 3,10 3,23 2,87 
Dərman vasitələri 0,40 0,44 0,52 0,63 0,66 
Neft məhsulları 7,23 7,01 7,02 7,28 9,27 
 
Mənbə: Azərbaycanın statistik göstəriciləri. Bakı, 2008, s. 317. 
 
 357
Cədvəl 9.2-nin məlumatlarının təhlili belə qənaətə gəlməyə 
əsas verir ki, qeyri-ərzaq məhsulları da istehlak bazarının 
ümumi əmtəə dövriyyəsində mühüm rol oynamaqla yanaşı, 
əhalinin gündəlik tələbat mallarına olan ehtiyaclarını qarşılayır. 
Belə ki, 2007-ci ildə qeyri-ərzaq məhsullarının istehlak 
bazarının ümumi əmtəə dövriyyəsinin strukturunda xüsusi 
çəkisi 35,1% təşkil etmişdir. 
İstehlak bazarında sabitliyin təmin edilməsi bazarda məhsul 
bolluğunun yaradılmasından və satış proseslərinin effektiv 
şəkildə təşkil edilməsindən bilavasitə asılıdır. İstehlak 
bazarında ticarətin mövcud olan bütün növləri vasitəsilə ərzaq 
məhsullarının satışı aşağıdakı cədvəldə göstərilmişdir. 
 
Cədvəl 9.3 
 
İstehlak bazarında ticarətin mövcud olan bütün növləri 
vasitəsilə ərzaq məhsullarının satışı 
(min manat) 
Göstəricilər 2002 2005 2007 
2002-ci 
ilə 
nisbətdə 
2007-ci 
il, % 
Ət və quş  301866,2 486594,6 733302,3 2,4 
Kolbasa məmulatları 10775,9 17135,3 33341,1 3,1 
Bütün növ balıqlar 19120,3 44503,5 84678,9 4,4 
Kərə yağı 81931,7 135633,8 192770,1 2,4 
Süd və süd məhsulları 25981,3 50567,5 101469 3,9 
Ət konservləri 499,9 756,6 1266,3 2,5 
Çörək məmulatları 195950,7 239393,8 328721 1,7 
Makaron məmulatları 18370,2 30950,7 42736,9 2,3 
Tərəvəz satışı 227814 475274,9 814325,6 3,6 
Meyvə-giləmeyvə, qarpız  268600 513881,3 800946,2 3,0 
Araq və araq məmulatları 50543,6 70181,6 77725,1 1,5 
Şampan şərabı satışı 5838,3 8343 9941,5 1,7 
Spirtsiz içkilərin satışı 8687,6 15001,9 26726,5 3,1 
 
Mənbə: Azərbaycan Respublikası Dövlət Statistika Komitəsinin 2008-
ci il məlumatları əsasında müəllif tərəfindən tərtib edilmişdir. 
 
 
 358
Cədvəl 9.3-ün təhlili belə qənaətə gəlməyə əsas verir ki, 
2007-ci ildə istehlak bazarında ticarətin mövcud olan bütün 
növləri vasitəsilə ət və quş əti məhsullarının satışı 733302 min 
ton, kolbasa məmulatlarının satışı 33341,1 min manat, balıq 
məhsullarının satışı 84678,9 min manat, kərə yağı satışı 
192770,1 min manat, bitki yağlarının satışı 57330,4 min manat, 
marqarin məhsullarının satışı 38818,7 min manat, süd və süd 
məhsullarının satışı 10469 min manat, ət konservlərinin satışı 
1266,3 min manat, yumurta satışı 96317,2 min manat, qənd və 
şəkər məhsullarının satışı 14457,6 min manat, qənnadı 
məhsullarının satışı 193194,3 min manat, çay satışı 63973,9 
min manat, un satışı 114711,8 min manat, çörək və çörək 
məhsullarının satışı 328721 min manat, makaron məhsullarının 
satışı 42736,9 min manat, kartof satışı 178447,7 min manat, 
tərəvəz satışı 814325,6 min manat, meyvə, giləmeyvə və 
bostan məhsullarının satışı 800946,2 min manat, araq və araq 
məhsullarının satışı 77725,1 min manat, şərab satışı 22254,8 
min manat, konyak satışı 23303,9 min manat, şampan şərabı 
satışı 9941,5 min manat, pivə satışı 35059,6 min manat, spirtsiz 
içkilərin satışı 36726,5 min manat təşkil etmişdir. 
Qeyd etmək lazımdır ki, son illər iqtisadi inkişafın 
səviyyəsinin və əhalinin pul gəlirlərinin artımı nəticə etibarilə 
istehlak bazarında ərzaq məhsullarının satışına da öz təsirini 
göstərmişdir. Belə ki, cədvəldən də göründüyü kimi, istehlak 
bazarında tərəvəz məhsullarının meyvə, giləmeyvə və bostan 
məhsullarının, süd məhsullarının, hətta kolbasa məmulatlarının 
və balıq məhsullarının satış həcmi daha yüksək templə 
artmışdır. Belə ki, 2002-2007-ci illərdə ət məhsullarının satışı 
2,4 dəfə, marqarin məhsullarının satışı 1,8 dəfə, araq və araq 
məhsullarının satışı 1,5 dəfə, meyvə, giləmeyvə konservlərinin 
satışı 1,7 dəfə artdığı halda balıq məhsullarının satışı 4,4 dəfə, 
yumurta satışı 3,5 dəfə, qənnadı məhsullarının satışı 4,9 dəfə, 
tərəvəz satışı 3,6 dəfə, meyvə, giləmeyvə və bostan 
məhsullarının satışı  3 dəfə artmışdır. Göründüyü kimi, əhali 
 
 359
daha çox tərəvəz və bostan məhsullarına və heyvandarlıq 
məhsullarına üstünlük verir. Vurğulandığı kimi, istehlak bazarı 
milli bazarın ən mühüm növ müxtəlifliyi olduğundan bu 
bazarın fəaliyyəti əsas etibarilə tələb və təklif əsasında 
formalaşır. İstehlak bazarında tələb konkret dövr ərzində 
istehlak edilən məhsulun natura və dəyər ifadəsində həcmini 
özündə əks etdirir. İstehlak bazarında tələbin xarakteri əsas 
etibarilə əhalinin alıcılıq qabiliyyətindən bilavasitə asılı olur. 
Ümumiyyətlə istər nəzəriyyədə, istərsə də praktikada istehlak 
bazarının maddi əsasını əmtəə təklifi təşkil edir. İstehlak 
bazarında əmtəə təklifi konkret dövr ərzində istehsal edilən və 
bazara idxal kanalları hesabına daxil edilən əmtəə kütləsinin 
natura və dəyər ifadəsində həcmini özündə əks etdirir. İstehlak 
bazarında əmtəə təklifi iki mənbədən - daxili və xarici 
mənbədən formalaşır. İstehlak bazarında daxili əmtəə təklifi 
bilavasitə yerli istehsalın səviyyəsi ilə sıx əlaqədardır. 
İstehlak bazarında yerli istehsal hesabına qida məhsulları 
təklifinin dinamikası Cədvəl 9.4-də göstərilmişdir. 
Cədvəl 9.4-ün təhlili göstərir ki, ölkənin istehlak bazarında 
yerli istehsal hesabına əsas qida məhsulları təklifi çeşidi 
yüksəkdir və onun kəmiyyət və keyfiyyəti son 5 il ərzində 
əhəmiyyətli dərəcədə artmışdır. 
Ümumiyyətlə, apardığımız araşdırmalar göstərir ki, sosial-
iqtisadi inkişafın səviyyəsi, eləcə də əhalinin pul gəlirlərinin 
artımı nəticə etibarilə istehlak bazarında köklü struktur 
dəyişikliklərinin həyata keçirilməsinin əyani təzahürü kimi 
çıxış edir. Bu baxımdan əhali tərəfindən qida məhsullarının 
istehlakı Cədvəl 9.5-də göstərilmişdir. 
 
 
 
 
 
 
 
 
 360
Cədvəl 9.4 
 
İstehlak bazarında yerli istehsal hesabına əsas qida 
məhsulları təklifi (natura ifadəsində*) 
 
Məhsulun adı 2000 2005 2007 
2007-ci il 
2000-ci ilə 
nisbətən, % 
Ət, min ton 1) 108,9 130,7 144,0 1,3 
Kolbasa məmulatları, min ton 1) 0,6 1,9 2,5 4,2 
Kərə yağı, min ton 1) 12,8 14,2 14,4 1,1 
Pendir və kəsmik, min ton 1) 29,8 33,5 34,2 1,1 
Çörək məmulatları, min ton 3) 675,5 646,5 966,4 1,4 
Bitki yağları, min ton 10,9 64,1 68,4 6,3 
Konservlər, min ton 1) - 23,2 20.6 1,0 
Nərə kürüsü, ton 6,9 9,5 6,4 0,9 
Qənnadı məmulatları, min ton 2) 22,9 42,9 45,7 2,0 
Duz, min ton 4,0 11,2 7,1 1,8 
Təbii çay, min ton 1,5 7,5 7,9 5,3 
Tütün, min ton 5,9 2,6 1,0 0,2 
Papiros və siqaretlər, mlrd ədəd 2,4 5,0 3,6 1,5 
Alkoqolsuz içkilər, milyon dkl. 4,7 13,4 20,1 4,3 
Mineral sular, milyon dkl. 0,2 1,2 6,7 33,5 
Dondurma, min ton 0,09 0,5 0,4 4,4 
Marqarin məhsulları, min ton 0,4 17,8 16,1 40,3 
Makaron məmulatı, min ton 0,4 3,5 4,5 11,3 
Araq, milyon dkl. 0,5 0,5 1,3 2,6 
Üzüm şərabı, milyon dkl. 0,6 0,4 0,6 1,0 
 
*) beynəlxalq təcrübəyə uyğun olaraq 2006-cı ildən həm sənaye 
məhsullarının ümumi həcmi, həm də əmtəəlik məhsulların həcminin nəzərə 
alınmasına başlanmışdır. Bu məqsədlə bir sıra məhsulların həm ümumi, 
həm də əmtəəlik istehsalı göstərilmiş, istehsal olunmuş məhsul bütünlüklə 
əmtəəlik olduğu halda eyni göstəricinin təkrarlanmaması üçün o bir sətir 
üzrə verilmişdir. 
**) beynəlxalq metodologiyaya uyğun olaraq məşəllərdə yandırılan, 
habelə laylara vurulmuş qazın həcmi də nəzərə alınmaqla  
1) ev təsərrüfatlarının fəaliyyəti daxil olmaqla; 
2) fərdi sahibkarların fəaliyyəti daxil olmaqla;  
Mənbə: Azərbaycanın statistik göstəriciləri. Bakı, 2008, s. 425-426. 
 
 361
Cədvəl 9.5 
 
İl ərzində adambaşına qida məhsulları istehlakının 
dinamikası, kq 
 
Göstəricilər 2000 2002 2005 2007 
2007-ci 
il 2000-
ci ilə 
nisbətə
n % 
Taxıl məhsulları 158 166 182 182 1,2 
Ət və ət məhsulları 22 28 29 29,2 1,3 
Süd və süd məhsulları 154 252 275 280 1,8 
Yumurta, ədəd 112 122 126 123 1,1 
Balıq məhsulları 2,7 6,2 6,6 6,6 2,4 
Şəkər 16,8 27,2 30,8 31 1,8 
Bitki yağları 3,1 8,5 8,3 8,4 2,7 
Kartof 47 65 91 97 2,1 
Tərəvəz və bostan 
məhsulları 129 160 175 192 1,5 
Meyvə və giləmeyvə 60 63 61 71 1,2 
 
Mənbə: Azərbaycanın statistik göstəriciləri, Bakı, 2008, s. 320. 
 
Taxıl məhsulları istehlakı əhalinin ərzaq təminatını 
xarakterizə edən ən başlıca göstərici kimi xarakterizə olunur. 
Cədvəldən göründüyü kimi, 2000-ci illə müqayisədə 2007-ci 
ildə adambaşına taxıl məhsulları istehlakı 20%, ət və ət 
məhsulları istehlakı 30%, süd məhsulları istehlakı 80%, 
yumurta istehlakı 10%, balıq və balıq məhsullarının istehlakı 
2,4 dəfə, şəkər istehlakı 80%, bitki yağları istehlakı 2,7 dəfə, 
kartof istehlakı 2,1 dəfə, tərəvəz və bostan məhsulları istehlakı 
50%, meyvə və giləmeyvənin istehlakı 20% artmışdır. 
İstehlak mallarının istehsalı istehlak bazarında təlabatın 
ödənilməsi üçün birinci dərəcəli əhəmiyyətə malikdir. 
Azərbaycan əhalisinin bu mallara olan tələbatının yarıdan çoxu 
xaricdən idxal olunan mallar hesabına ödənilir. 
 
 362
İdxal olunan malların strukturunda əsas hissəni (43%-ə 
yaxın) parça, geyim, ayaqqabı, qeyri-ərzaq malları təşkil edir. 
Əhalinin ərzaq mallarına olan tələbatının 33%-i kənardan 
gətirilən mallar hesabına ödənilir. Sənaye istehlak mallarının 
75%-i həmçinin başqa dövlətlərdən idxal olunur. Respublikada 
mədəni-məişət təyinatlı mallar demək olar ki, ümumiyyətlə 
istehsal olunmur. Əhalinin bu mallara olan təlabatının əsas 
hissəsi idxal hesbına ödənilir. 
Azərbaycandan ixrac olunan mallarının strukturunda 
istehlak mallarının xüsusi çəkisi 8,3% təşkil edir. Təsərrüfat-
məişət təyinatlı mallar Azərbaycanın hüdudlarından kənara 
ixrac olunmur. İdxal olunan malların həcmi daim artır. Bununla 
əlaqədar olaraq hazırda ən mühüm problem əhalinin qida 
məhsulları ilə təmin edilməsidir. Respublika əhalisinin 
tələbatını ödəmək məqsədi ilə ət və ət məhsulları, yumurta, piy 
və yağ, un, yarma və alkoqolsuz içkilər idxalının xüsusi çəkisi 
o qədər də yüksək deyildir. Qeyri-ərzaq mallarından yalnız 
kiçik bir qrup məmulat ixrac olunur. Bu əsasən parçalar və 
sintetik yuyucu vasitələrdir. Əhalinin istehlak mallarına olan 
tələbatını ödəmək üçün yerli istehsalı inkişaf etdirməklə yanaşı, 
həm də xaricdən zəruri mallar idxal olunur [10, 187-5]. 
Azərbaycan sakinlərinin mürəkkəb məişət texnikası ilə 
təminatının aşağı səviyyəsi, onun istehsal edilməməsi, habelə 
xidmətinin aşağı keyfiyyəti də müvafiq olaraq bu qrup mallara 
olan tələbin artmasını  şərtləndirir. Şüşə qablara, ət çəkən, tikiş 
maşınlarına, velosipedə, bayanlara, akkordeonlara, elektrik 
mallarına, fotokağız və karandaşlara tələbatın həcmi artır. 
Respublikaya sitrus, quru meyvə, qənd, çay, marqarin məh-
sulları, siyənək, şampan, tütün məmulatları idxal edilir. Eyni 
zamanda əhalinin makaron məmulatlarına, şəraba, konyak və 
pivəyə olan təlabatının 30%-i yerli istehsal hesabına ödənilir. 
Bostan bitkilərinin, meyvə-tərəvəz məhsulları istehsalının 
artması, həmin məhsulların digər respublikalara ixrac 
edilməsinə imkan yaradır. Qeyri-ərzaq, xalq istehlakı mallarına 
 
 363
olan tələbatın daim artmasına baxmayaraq, belə malların əsas 
hissəsi - trikotaj, corab, xəz və xalça məmulatları, habelə, 
paltar sabunu və sintetik yuyucu vasitələr idxal olunur. 
Əhalinin kətan parça, mədəni-məişət təyinatlı mallar və 
bütünlüklə təsərrüfat və xırdavat mallarına olan tələbatı idxal 
hesabına ödənilir. Qeyri-ərzaq mallarının ixracı yüngül sənaye 
məhsullarının böyük olmayan qrupu ilə məhdudlaşır və yerli 
istehsalın 50%-ni keçmir. Yalnız pambıq parça və sintetik 
yuyucu vasitələr istisna təşkil edir. 
Hazırda Azərbaycan keçmiş SSRİ respublikaları ilə əlaqə 
saxlayır. Onlardan tünd spirtli içkilər, makaron məmulatları, 
üzüm şərabı və pivə, tütün məmulatları, süd məhsulları, kartof, 
tərəvəz konservləri, habelə ət məhsulları, meyvə konservləri, 
sitrus, tomat məhsulları, çay, şampan məhsulları idxal olunur. 
Un, yarma, balıq və balıq konservləri, bitki yağları və quru 
meyvələri əsasən Rusiyadan, piy, qənnadı məmulatı, qara metal 
məmulatları və yumurta Ukraynadan gətirilir. Özbəkistandan 
pambıqyığan maşınlar, pambıq parça, meyvə quruları idxal 
olunur. Qazağıstan respublikası ət və ət məhsulları ilə, 
Gürcüstan isə sitrus və çay ilə təmin edir. Tacikistandan maka-
ron və tomat məhsulları, şampan, habelə tərəvəz və meyvə 
konservləri idxal olunur. İdxal olunan qeyri-ərzaq mallarının 
nomenklaturası daha genişdir: yüngül sənaye məhsulların 11 
əmtəə qrupu, mədəni-məişət təyinatlı malların 17 əmtəə qrupu, 
təsərrüfat mallarının 19 əmtəə qrupu, xirdavat mallarının 15 
əmtəə qrupu ilə təmsil olunur. Qeyri-ərzaq məhsullarının 
böyük hissəsi Rusiyadan gətirilir. Bu respublikadan trikotaj, 
corab, tük-lələk və konserv məhsulları, dəri ayaqqabı və 
gümüşdən əşyalar, traktorlar, maşınlar, tikinti materialları və s. 
idxal olunur. 
Bütövlükdə istehlak mallarının idxalı strukturunda Rusiya 
(28%) birinci, Ukrayna (9%) ikinci yerdə durur. MDB-nin 
yerdə qalan respublikalarından istehlak mallarının 1-5%-i idxal 
edilir [149]. 
 
 364
Azərbaycanın milli ticarət sisteminin formalaşması prose-
sinin əsas amillərinin təhlili göstərir ki, burada artıq bazar 
münasibətlərinə keçidlə əlaqədar təşəkkül prosesi başa çat-
mışdır. Bu proses koopersiya sistemində də bir gercəkliyə çev-
rilmişdir. İndi Azərittifaqda regionlarda ticarət şəbəkələrinin 
genişləndirilməsi istiqamətində yeni tədbirlər paketi 
reallaşdırılmaqdadır. 
 
 
9.2. İstehlak bazarının təminatında emal  
sənayesinin rolu  
 
İstehlak bazarında yerli istehsal hesabına əmtəə təklifinin 
həcminin artmasına iqtisadi islahatlar və mülkiyyətin 
özəlləşdirilməsi də əhəmiyyətli dərəcədə təsir göstərmişdir. 
Təhlil göstərir ki, kənd təsərrüfatında həyata keçirilən aqrar 
islahatlarla yanaşı, emal sənayesində həyata keçirilən iqtisadi 
islahatlar nəticə etibarilə qida sənayesi sektorunda özəl 
sektorun xüsusi çəkisini əhəmiyyətli dərəcədə artırmışdır. 
Emal sənayesi sektorunun mülkiyyət formalarına görə 
strukturu Cədvəl 9.6-da göstərilmişdir. Bu cədvəl məlumatları 
üzrə aparılan təhlili göstərir ki, bütövlükdə sənaye sektorunda 
2000-2007-ci illər ərzində dövlət sektorunun xüsusi çəkisi 
getdikcə aşağı düşmüş, qeyri-dövlət sektorunun xüsusi çəkisi 
isə davamlı olaraq yüksəlmişdir. Belə ki, əgər 2000-ci ildə 
bütövlükdə sənaye sahəsində dövlət sektorunun xüsusi çəkisi 
51,6%, qeyri-dövlət sektorunun xüsusi çəkisi isə 48,4% 
olmuşdursa, 2007-ci ildə bu göstərici müvafiq olaraq 21,6; 
78,4% təşkil etmişdir. Qida sənayesi sektorunda 2000-ci ildə 
məhsul istehsalının 2,6%-i, tütün məmulatlarının 92,2%-i, 
toxuculuq sənayesində 49,2%-i, geyim istehsalı sektorunda 
13,7%-i dövlət sektorunun payına düşmüşdürsə, 2007-ci ildə 
dövlət sektorunun xüsusi çəkisi əhəmiyyətli dərəcədə 
məhdudlaşmışdır. 2007-ci ildə qida məhsullarının istehsalı 
sektorunda qeyri-dövlət sektorunun xüsusi çəkisi 99,4%, tütün 
 
 365
məmulatları istehsalında 100%, toxuculuq sektorunda 92,5%, 
geyim istehsalı sektorunda 93,7%, dəri məmulatları və 
ayaqqabı istehsalında 99,9% təşkil etmişdir. 
Cədvəlin təhlili belə qənaətə gəlməyə əsas verir ki, artıq 
2007-ci ildə emal sənayesi sektorunun, xüsusilə istehlak 
məhsulları istehsalının demək olar ki, tamamilə özəl sektorun 
payına düşməsi müşahidə olunur. 
 
Cədvəl 9.6 
 
Sənaye istehsalının mülkiyyət formalarına görə strukturu, 
yekuna nisbətən, faizlə 
 
Göstəricilər 2000 2005 2006 2007 
Sənaye üzrə, cəmi 100 100 100 100 
dövlət sektoru 51,6 29,3 26,0 21,6 
qeyri-dövlət sektoru* 48,4 70,7 74,0 78,4 
İçkilər də daxil olmaqla qida 
məhsullarının istehsalı 100 100 100 100 
dövlət sektoru 2,6 0,2 0,5 0,6 
qeyri-dövlət sektoru* 97,4 99,8 99,5 99,4 
Tütün məmulatlarının istehsalı 100 100 100 100 
dövlət sektoru 92,2 - - - 
qeyri-dövlət sektoru 7,8 100 100 100 
Toxuculuq sənayesi 100 100 100 100 
dövlət sektoru 49,2 36,5 49,7 7,5 
qeyri-dövlət sektoru 50,8 63,5 50,3 92,5 
Geyim istehsalı, xəzin 
bəzədilməsi və rənglənməsi 100 100 100 100 
dövlət sektoru 13,7 5,9 10,3 6,3 
qeyri-dövlət sektoru 86,3 94,1 89,7 93,7 
Dəri, dəridən məmulatlar və 
ayaqqabı istehsalı 100 100 100 100 
dövlət sektoru 0,8 4,5 0,01 0,1 
qeyri-dövlət sektoru 99,2 95,5 99,99 99,9 
 
* Ev təsərrüfatlarının fəaliyyəti nəzərə alınmaqla. 
 
Mənbə: Azərbaycanın statistik göstəriciləri. Bakı, 2008, s. 418. 
 
 366
Apardığımız araşdırmalar göstərir ki, iqtisadi islahatlar və 
mülkiyyətin özəlləşdirilməsi istehlak məhsulları istehsalında 
əhəmiyyətli irəliləyişlərə gətirib çıxarsa da, bu sahədə həllini 
gözləyən bir sıra problemlər də mövcuddur. Belə ki, əksər 
hallarda qida məhsulları sektorunda elmi-texniki tərəqqinin ən 
yeni nailiyyətlərinin istehsalata tətbiqi ilə bağlı zəruri 
tədbirlərin həyata keçirilməməsi, eləcə də material məsarif-
lərinin artımı, yanacaq-enerji daşıyıcılarının qiymətlərinin 
yüksəlməsi son nəticədə əmək məhsuldarlığının aşağı 
düşməsinə və məhsul vahidinə sərf edilən xərclərin səviy-
yəsinin yüksəlməsinə gətirib çıxarmışdır. Bu baxımdan istehlak 
bazarını yeyinti və gündəlik tələbat məhsulları ilə təmin edən 
emal sənayesi sektorunda məhsul istehsalına sərf edilmiş 
xərclərin strukturu Cədvəl 9.7-də göstərilmişdir. 
Cədvəl 9.7-dən göründüyü kimi, 2000-2007-ci illər ərzində 
qida məhsullarının istehsalı sektorunda material məsariflərinin 
xüsusi çəkisi 69,6%-dən 78,4%-ə qədər, toxuculuq və tikiş 
sənayesində 53,5%-dən 71,2%-ə qədər, dəri məmulatları və 
ayaqqabı istehsalı sektorunda 68,5%-dən 81%-ə qədər 
yüksəlmişdir. Bu isə əslində onunla bağlıdır ki, emal 
sənayesində xammal və əsas vəsaitlərə çəkilən xərclərin həcmi 
yüksəlmişdir. Bundan əlavə, qida sənayesi sektorunda, eləcə də 
toxuculuq və tikiş sənayesi sektorunda əsas fondların 
yenilənmə səviyyəsi kifayət qədər aşağı düşmüşdür. Bu özünü 
xüsusilə əsas vəsaitlərin amortizasiyası ilə bağlı xərclərin 
xüsusi çəkisinin azalmasında da təzahür etdirir. 
Problemin sosial aspektlərini xarakterizə edən cəhətlərdən 
biri də ondan ibarətdir ki, müqayisə olunan dövrdə istər qida 
sənayesində, istərsə toxuculuq və tikiş sənayesində, istərsə də 
dəri məmulatları və ayaqqabı istehsalı sektorunda əmək haqqı 
xərcləri və sosial ehtiyaclara ayırmaların xüsusi çəkisi 
azalmışdır. Bu azalma qida sənayesində 6,9%-dən 6,4%-ə 
qədər, toxuculuq və tikiş sənayesində 19,9%-dən 6,8%-ə qədər, 
 
 367
dəri məmulatları və ayaqqabı istehsalı sektorunda isə 14,1%-
dən 6,9%-ə qədər müşahidə edilmişdir. 
Cədvəl 9.7 
 
Məhsul istehsalına sərf edilmiş xərclərin strukturu, yekuna 
nisbətən, faizlə 
 
Göstəricilər 2000 2005 2006 2007 
İçki və tütün də daxil olmaqla 
qida məhsullarının istehsalı - 
cəmi xərclər 
100 100 100 100 
material xərcləri 69,6 81,1 77,6 78,4 
əsas fondların amortizasiyası 9,4 5,6 6,2 4,5 
əmək haqqı xərcləri və sosial 
ehtiyaclara ayırmalar 6,9 5,3 5,8 6,4 
sair xərclər 14,1 8,0 10,4 10,8 
Toxuculuq və tikiş sənayesi - 
cəmi xərclər 100 100 100 100 
material xərcləri 53,5 73,3 72,8 71,2 
əsas fondların amortizasiyası 19,9 5,2 6,1 6,8 
əmək haqqı xərcləri və sosial 
ehtiyaclara ayırmalar 19,0 12,3 9,0 11,5 
sair xərclər 7,6 9,2 12,5 10,4 
Dəri, dəri məmulatları, 
ayaqqabı istehsalı-cəmi xərclər 100 100 100 100 
material xərcləri 68,5 68,5 75,9 81,0 
əsas fondların amortizasiyası 2,8 8,9 11,6 4,6 
əmək haqqı xərcləri və sosial 
ehtiyaclara ayırmalar 14,1 13,8 7,6 6,9 
sair xərclər 14,6 8,8 4,9 7,5 
 
Mənbə: Azərbaycanın sənayesi 2008, s. 35. 
 
Lakin bütün bunlara baxmayaraq, ümumiyyətlə müqayisə 
olunan dövrdə iqtisadiyyatın sektorları üzrə, xüsusilə emal 
sənayesi sektorunda, o cümlədən dövlət və qeyri-dövlət 
bölmələrində məşğul olan əhalinin orta aylıq nominal əmək 
haqqının artımı müşahidə edilmişdir.İqtisadiyyatın sahələrində 
 
 368
məşğul olanların orta aylıq nominal əmək haqqının dinamikası 
aşağıdakı cədvəldə göstərilmişdir: 
Cədvəl 9.8 
 
İqtisadiyyatın sahələrində məşğul olanların orta aylıq 
nominal əmək haqqı 
 
(manat) 
Göstəricilər 2000 2003 2005 2007 
2007-cil 
2000-ci ilə 
nisbətən 
Ölkə iqtisadiyyatı üzrə - 
cəmi 44,3 77,0 123,6 215,8 4,9 
dövlət sektoru 38,5 51,1 89,1 171,9 4,5 
qeyri-dövlət sektoru 83,7 138,4 191,9 296,5 3,5 
Kənd, ovçuluq və meşə 
təsərrüfatı 13,8 23,1 41,5 86,8 6,3 
dövlət sektoru 14,5 19,9 41,7 85,7 5,9 
qeyri-dövlət sektoru 13,0 29,0 41,2 89,2 6,9 
Balıqçılıq 10,4 14,3 46,2 82,8 8,0 
dövlət sektoru 10,7 14,8 48,5 86,4 8,1 
qeyri-dövlət sektoru 5,7 5,5 33,4 66,4 11,6 
Emal sənayesi 56,8 88,9 115,3 190,5 3,4 
dövlət sektoru 55,2 74,7 117,1 222,1 4,0 
qeyri-dövlət sektoru 60,5 121,8 113,6 167,5 2,8 
qida məhsulları istehsalı 32,6 50,6 71,1 131,3 4,0 
dövlət sektoru 26,8 64,7 35,5 45,0 1,7 
qeyri-dövlət sektoru 35,4 43,2 72,4 133,0 3,8 
toxuculuq və tikiş  30,3 35,5 58,4 100,5 3,3 
dövlət sektoru 30,8 37,1 62,4 84,1 2,7 
qeyri-dövlət sektoru 29,8 32,9 55,7 106,3 3,6 
dəri məmulatları və 
ayaqqabı istehsalı 16,1 38,3 54,0 124,5 7,7 
dövlət sektoru 6,1 31,8 37,6 88,2 14,5 
qeyri-dövlət sektoru 16,6 38,5 56,5 125,0 7,5 
 
Mənbə: Azərbaycanın sənayesi. Bakı, 2008, s. 43. 
Cədvəl 9.8-in təhlili göstərir ki, bütövlükdə 2000-2007-ci 
illər ərzində milli iqtisadiyyatın dövlət və qeyri-dövlət 
 
 369
sektorunda əmək haqqının səviyyəsi 44,3 manatdan 4,9 dəfə 
artaraq 215,8 manata çatmışdır. 2007-ci ildə dövlət sektorunda 
orta aylıq əmək haqqının səviyyəsi 171,9 manat, qeyri-dövlət 
sektorunda isə 296,5 manat olmuşdur ki, bu da 2000-ci ilin 
səviyyəsindən müvafiq olaraq 4,5; 3,5 dəfə çoxdur. Kənd və 
meşə təsərrüfatında orta aylıq əmək haqqının səviyyəsi 6,3 dəfə 
artaraq 86,8 manata, dövlət sektorunda 5,9 dəfə artaraq 85,7 
manata, qeyri-dövlət sektorunda isə 6,9 dəfə artaraq 89,2 
manata çatmışdır. Bütövlükdə emal sənayesində 2007-ci ildə 
orta əmək haqqının səviyyəsi 190,5 manat, o cümlədən dövlət 
sektorunda 222,1 manat, qeyri-dövlət sektorunda isə 167,5 
manat olmuşdur ki, bu da 2000-ci ilin səviyyəsindən müvafiq 
olaraq 3,4; 4; 2,8 dəfə çoxdur. Qida məhsullarının istehsalı 
sektorunda 2007-ci ildə orta aylıq əmək haqqının səviyyəsi 
131,3 manat, o cümlədən dövlət sektorunda 45,0 manat, qeyri-
dövlət sektorunda 133,0 manat təşkil etmişdir ki, bu da 2000-ci 
ilin səviyyəsindən 4; 1,7; 3,8 dəfə yüksəkdir. Müqayisə olunan 
dövrdə əmək haqqı artımı toxuculuq və tikiş sənayesində də 
müşahidə edilmişdir. Belə ki, 2007-ci ildə adı çəkilən sahədə 
orta aylıq əmək haqqının səviyyəsi 100,5 manat, o cümlədən 
dövlət sektorunda 84,1 manat, qeyri-dövlət sektorunda isə 
106,3 manat təşkil etmişdir ki, bu da 2000-ci ilin səviyyəsindən 
müvafiq olaraq 3,3; 2,7; 3,6 dəfə yüksəkdir. Dəri məmulatları 
və ayaqqabı istehsalı sektorunda orta aylıq əmək haqqının 
səviyyəsi 2007-ci ildə 124,5 manat, o cümlədən dövlət 
sektorunda 88,2 manat, qeyri-dövlət sektorunda isə 125 manat 
təşkil etmişdir ki, bu da 2000-ci ilin səviyyəsi ilə müqayisədə 
müvafiq olaraq 7,7; 14,5; 7,5 dəfə yüksəkdir. Qeyd etmək 
lazımdır ki, 2000-2007-ci illərdə emal sənayesində əmək 
haqqının səviyyəsi 3,4 dəfə artsa da, bütövlükdə götürdükdə bu 
məbləğ istər iqtisadiyyat üzrə orta əmək haqqı səviyyəsindən 
və istərsə də, istehlak büdcəsinin dəyərindən aşağıdır. 
Fikrimizcə, gələcəkdə emal sənayesinin fəaliyyətinin 
genişləndirilməsi elmi-texniki tərəqqinin ən yeni 
 
 370
nailiyyətlərinin istehsalata tətbiqi hesabına emal sənayesinin 
modernləşdirilməsi yolu ilə əmək haqqının səviyyəsinin 
artırılmasına nail olmaq mümkündür. 
Aparılan tədqiqatlar göstərir ki, emal sənayesinin iqtisadi 
imkanlarının yaxşılaşdırılması, istehlak bazarında yerli 
istehsalın xüsusi çəkisinin yüksəldilməsi, eləcə də istehsal 
edilən məhsulun istər daxili və istərsə də xarici bazarlarda 
rəqabətə davamlılığının artırılması bu sahəyə yönəldilən 
investisiyalardan bilavasitə asılıdır. 
Emal sənayesinə yönəldilən investisiyaların dinamikası 
aşağıdakı cədvəldə göstərilmişdir. 
Cədvəl 9.9 
 
Sənaye sektoruna yönəldilən investisiyalar 
 
(milyon manat) 
Göstəricilər 2000 2005 2006 2007 
Emal sənayesi 80,1 115,8 112,3 300,0 
xarici investisiyalar 40,5 35,9 17,8 2,1 
daxili investisiyalar 39,6 79,9 94,6 297,9 
içki və tütün də daxil 
olmaqla qida 
məhsullarının istehsalı 
40,8 39,4 49,6 64,0 
xarici investisiyalar 37,8 8,9 14,8 0,7 
daxili investisiyalar 3,0 30,5 34,8 63,3 
toxuculuq və tikiş sənayesi 0,3 2,9 11,7 16,4 
daxili investisiyalar 0,3 2,9 11,7 16,4 
dəri, dəridən məmulatlar 
və ayaqqabı istehsalı 0,1 0,8 0,4 0,04 
daxili investisiyalar 0,1 0,8 0,4 0,04 
 
Mənbə: Azərbaycanın sənayesi. Bakı, 2008, s. 48. 
 
Cədvəl 9.9-un təhlili göstərir ki, 2007-ci ildə emal 
sənayesinə 300 milyon manat investisiya yönəldilmişdir ki, bu 
da bütövlükdə sənaye sektoruna yönəldilən məcmu 
investisiyaların 6,6%-ni təşkil etmişdir. Qeyd etmək lazımdır 
 
 371
ki, 2000-2007-ci illər ərzində mədənçıxarma sənayesinə 
yönəldilən investisiyalar bütövlükdə sənaye sektoruna yönəl-
dilən investisiyalar içərisində dominantlıq təşkil etməkdədir. 
Belə ki, 2007-ci ildə mədənçıxarma sənayesinə qoyulan inves-
tisiyalar bütövlükdə sənaye sektoruna investisiya qoyu-
luşlarının 77%-ni təşkil etmişdir. 2007-ci ildə emal sənayesinə 
yönəldilən investisiyaların 297,9 milyon manatını daxili 
investisiyalar təşkil etmişdir ki, bu da emal sənayesinə yatırılan 
məcmu investisiyanın 99,3%-ni təşkil edir. Müqayisə olunan 
dövrdə emal sənayesinə yatırılan investisiyaların həcmi 3,8 
dəfə, daxili investisiyaların həcmi 7,5 dəfə artmışdır. Xarici 
investisiyaların həcmi isə kəskin şəkildə azalmışdır. 
Qida məhsulları istehsalı sektoruna yatırılan məcmu 
investisiyaların həcmi müqayisə olunan dövrdə 60% artaraq 64 
milyon manata, o cümlədən daxili investisiyaların həcmi 21,1 
dəfə artaraq 63,3 milyon manata çatmışdır. Toxuculuq və tikiş 
sənayesi, dəri məmulatları və ayaqqabı istehsalı sektoruna 
yönəldilən investisiyalar bütövlükdə daxili investisiyalardan 
ibarət olmuşdur. Toxuculuq və tikiş sənayesinə yatırılan 
investisiyaların həcmi müqayisə olunan dövrdə 54,7 dəfə 
artaraq 16,4 milyon manata çatmışdır. Dəri məmulatları və 
ayaqqabı istehsalı sənayesinə yatırılan investisiyaların həcmi 
isə müqayisə olunan dövrdə 60% azalmış və cüzi bir kəmiyyəti 
özündə əks etdirir. Təhlil göstərir ki, emal sənayesinin inkişaf 
etdirilməsi bu sahənin investisiyalaşdırılmasından bilavasitə 
asılıdır. Qeyri-neft sektorunun inkişaf etdirilməsi və istehlak 
bazarında yerli istehsalın xüsusi çəkisinin yüksəldilməsi 
baxımından emal sənayesinin investisiyalaşdırılması mühüm 
əhəmiyyət kəsb edir. 
 
 
 
 
 
 
 372
9.3. İstehlak kooperasiyasının ərzaq təhlükəsizliyinin 
təminatında əhəmiyyəti 
 
Ümummilli lider Heydər Əliyevin Azərbaycnın dövlət-
çiliyinin möhkəmləndirilməsi, hərbi qüdrətinin artırılması. 
iqtisadiyyatının inkişafı, əhalinin həyat səviyyəsinin 
yaxşılaşdırılması, ümumuilkdə ölkənin sosial-iqtisadi tərəqqisi 
istiqamətində başladığı işlər prezident İlham Əliyev tərəfindən 
uğurla davam etdirilir. Bu gün Azərbaycanda iqtisadi inkişaf 
prosesi praqmatizmə söykənən uzunmüddətli dövlət layihələri 
sferasında reallaşdırılır. İndi ölkə həyatının elə bir sahəsi 
yoxdur ki, orada iqtisadi islahatlar, sosial-mədəni quruculuq 
işləri, geniş infrastruktur yenidənqurması aparılmasın. Ulu 
öndər Heydər Əliyevin inkişaf strategiyasının daim yüksələn 
templərlə davam etdirilməsi respublikanın nailiyyətlərini daha 
da artırır. Bununla belə, dünyada gedən qlobal proseslər 
Azərbaycan iqtisadiyyatına, onun inkişaf dinamikasına öz 
təsirini göstərir. Bu, həm də ondan irəli gəlir ki, milli iqtisa-
diyyatın inkişafı dünya iqtisadiyyatına dərinləşən inteqrasiya 
şəraitində baş verir. Ona görə də, qlobal təsərrüfat sistemində 
cərəyan edən prosseslər, qiymət kataklizmləri, iqtisadi 
böhranlar ölkəmizin makroiqtisadi göstəricilərinin forma-
laşmasında, tədiyə balansının optimallığında və sosial sferanın 
dayanıqlığının genişlənməsində əks olunur. İqtisadçı 
analitiklər, müstəqil ekspertlər və bir sıra qlobal maliyyə 
institutları yeni dünya iqtisadi böhranının yaxınlaşması və onun 
bir çox simptomlarının görünməsi haqqında fikirlər 
səsləndirirlər. Statistika göstərir ki, son dövrlərdə dünyda ərzaq 
mallarının qiymətində kəskin bahalaşma baş vermişdir. Afrika 
və Asiyanın bir çox ölkələrində bu artıq ciddi xarakter almış, 
burada yoxsulluq səviyyəsi genişlənmiş və aclıq təhlükəsi 
yaşanmaqdadır. Bütün bunlar isə respublikanın ərzaq 
təhlükəsizliyi məsələsinə yeni yanaşmaları, problemin dərindən 
təhlilinin aparılmasını, onun davamlı təminatı üçün strateji 
planların, direktivlərin hazırlanmasını və ardıcıl 
 
 373
reallaşdırılmasını şərtləndirir. Azərbaycanda ərzaq təhlükə-
sizliyinin təmin edilməsinin vacibliyi məsələsi ölkə prezidenti 
İlham Əliyevin də diqqət mərkəzindədir. Cənab prezident bu 
barədə demişdir. «Azərbaycan Sovet hakimiyyəti illərində, 
hətta vahid kənd təsərrüfatı kompleksinin mövcudluğu 
dövründə özünü ərzaq malları ilə təmin etməyib, onu xaricdən 
alıb. Bu gün mən deyə bilmərəm ki, biz özümüzü tam təmin 
etmişik. Bunun tarixi və obyektiv səbəbləri var. Lakin biz 
çalışmalıyıq ki, bizim üçün strateji əhəmiyyət kəsb edən ərzaq 
məhsullarını istehsal edək» [187-1-4]. 
Qloballaşma şəraitində bazar sisteminin təsiri ilə dövlətin 
yeni müstəqil vəzifəsi kimi ölkənin iqtisadi təhlükəsizliyinin 
qorunması vacib məsələlərdən biridir. Qloballaşma dövründə 
dövlətin kompleks təhlükəsizliyinin, o cümlədən iqtisadi 
təhlükəsizliyin mühüm atributlarından və komponentlərindən 
biri kimi ərzaq təhlükəsizliyi çıxış edir. 
«Ərzaq təhlükəsizliyi» dedikdə, müvafiq ehtiyatlar, poten-
sial və zəmanətlərlə təmin olunmuş dövlətin qəbul edilmiş 
norma və standartlara uyğun olan həcmdə, keyfiyyətdə və 
çeşiddə əhalinin ərzaq məhsullarına olan ehtiyacını ödəyə 
bilmək qabiliyyəti başa düşülür. «Ərzaq təhlükəsizliyi» 
anlayışının bu cür izahı iki aspektə malikdir: Sosial-iqtisadi 
aspekt (tələbatı təmin etmək qabiliyyəti) və siyasi-iqtisadi 
aspekt (ölkənin daxili ehtiyatları və aqrar sənaye potensialını 
səfərbərliyə almaq qabiliyyəti). Bunlar ərzaq zərərsizliyinin 
səviyyəsi, meyarları və göstəriciləri sistemində reallaşır. 
Bununla yanaşı, ərzaq təhlükəsizliyi üçün göstəricilərin özü 
deyil, onların həddi mənaları əsas əhəmiyyət kəsb edir. Ərzaq 
təhlükəsizliyini həm daxili, həm də xarici təhlükələrlə 
bağlamaq lazımdır. Bu zaman daxili amillərin təsir miqyası 
xarici amillərdən daha çoxdur [5, 14, 18]. 
Ölkənin ərzaq təhlükəsizliyinin davamlı təmin edilməsi hər 
bir dövlət üçün həyati əhəmiyyət kəsb edir. Bunun üçün isə 
dövlətlər geniş institusional islahatlar aparır, iqtisadi tədbirlər, 
 
 374
təşkilati işlər həyata keçirir. Azərbaycanda da bu istiqamətdə 
müxtəlif Dövlət proqramları, çoxsaylı investisiya layihələri 
hazırlanır və reallaşdırılır. Dünya praktikası və həmçinin 
Azərbaycanın yaxın keçmişində vüsətli olmuş kooperasiya 
ənənələri təcrübəsinin təhlili göstərir ki, ərzaq təhlükəsizliyinin 
yaxşılaşdırılması istiqamətində respublikada istehlak 
kooperasiyasının inkişaf etdirilməsinin əhəmiyyəti və şəmərəsi 
böyük ola bilər. 
Azərbaycanda ərzaq təhlükəsizliyinin qorunması üzrə 
dövlət proqramı həyata keçirilir. Azərbaycan Respublikası 
Prezidentinin 2008-2015-ci illərdə Azərbaycan Respubli-
kasında əhalinin ərzaq məhsulları ilə etibarli təminatina dair 
2008-ci il 25 avqust tarixli sərəncamı ərzaq təhlükəsizliyinin 
möhkəmləndirilməsi istiqamətində çox mühüm dövlət 
sənədidir. Bu sənəddə göstərilir ki, etibarlı ərzaq təminatı hər 
bir ölkənin iqtisadi sabitliyinin və sosial dayanıqlılığının 
başlıca şərtidir. Ona görə də cəmiyyətin hər bir üzvünün əsas 
ərzaq məhsullarına olan tələbatının tam ödənilməsi üçün 
davamlı olaraq müvafiq tədbirlərin həyata keçirilməsi çox 
vacibdir. Son bir neçə ildə enerji daşıyıcılarının qiymətinin 
kəskin artması, aparıcı ölkələrin maliyyə bazarında baş verən 
neqativ meyillər, habelə əhalinin sayının çoxalması nəticəsində 
ərzaq məhsullarına olan tələbatın yüksəlməsi, iqlim dəyiş-
kənliyi, su ehtiyatlarının məhdudluğu və digər səbəblərə görə 
əsas ərzaq məhsullarının dünya bazarlarında qiymətləri 
artmağa başlamış, bəzi ölkələrdə ərzaq qıtlığı real təhlükəyə 
çevrilmişdir. Birləşmiş Millətlər Təşkilatının Ərzaq və Kənd 
Təsərrüfatı Təşkilatının (FAO) məlumatına görə, əgər 1950-
1985-ci illərdə ərzaq istehsalının illik artımı 30 milyon ton, 
1985-1995-ci illərdə 12 milyon ton təşkil edirdisə, 2030-cu 
ilədək bu göstərici cəmi 9 milyon ton səviyyəsində olacaqdır. 
Azərbaycan Respublikasında əhalinin etibarlı ərzaq təminatı 
dövlətin iqtisadi siyasətinin başlıca istiqamətlərindən birini 
təşkil edir. Hələ keçən əsrin 90-cı illərinin ortalarında 
 
 375
ümummilli lider Heydər Əliyevin təşəbbüsü ilə Müstəqil 
Dövlətlər Birliyi məkanında analoqu olmayan torpaq islahatları 
həyata keçirilmiş, kənd təsərrüfatı istehsalçılarına yardım 
mexanizmləri formalaşdırılmış, beynəlxalq təşkilatlarla 
birlikdə bu sahədə əhəmiyyətli layihələrin icrasına 
başlanmışdır. 2001-ci ildə ölkə Prezidentinin Sərəncamı ilə 
«Azərbaycan Respublikasının ərzaq təhlükəsizliyi Proqramı» 
təsdiq edilmiş və bu Proqram çərçivəsində görülmüş işlər 
nəticəsində kənd təsərrüfatı və ərzaq məhsullarının istehsalı 
əhəmiyyətli dərəcədə artmışdır. Bununla yanaşı, «2003-2005-ci 
illər üçün Azərbaycan Respublikasında yoxsulluğun azaldıl-
ması və iqtisadi inkişaf üzrə Dövlət Proqramı», «Azərbaycan 
Respublikasında kiçik və orta sahibkarlığın inkişafı üzrə 
Dövlət Proqramı (2002-2005-ci illər)», «Azərbaycan 
Respublikası regionlarının sosial-iqtisadi inkişafı Dövlət 
Proqramı (2004-2008 və 2009-2013-cü illər)» və digər qəbul 
olunmuş sənədlərdən irəli gələn vəzifələrin yerinə yetirilməsi, 
o cümlədən fermerlərə maliyyə və texniki dəstəyin göstə-
rilməsi, sahibkarlığın inkişafı, regionlarda infrastruktur 
layihələrinin həyata keçirilməsi əhalinin istehlakında yerli 
məhsulların xüsusi çəkisinin artmasını təmin etmişdir. Lakin, 
ölkədə əsas ərzaq məhsullarına olan tələbatın yerli istehsal 
hesabına tam təminatı hələ ki, mümkün olmamışdır. Digər 
tərəfdən, dünya ərzaq bazarlarında müşahidə olunan qeyri-
sabitlik Azərbaycanda da ərzaq məhsullarının qiymətinə öz 
təsirini göstərir. Mövcud vəziyyət daxili ərzaq bazarının 
idxaldan asılılığının maksimum azaldılması və ərzaq 
ehtiyatlarının yaradılması məsələsinə kompleks yanaşma tələb 
edir. Azərbaycan Respublikası Prezidentinin 2008-ci il 1 may 
tarixli 2786 nömrəli Sərəncamına uyğun olaraq hazırlanmış 
Azərbaycan Respublikasında əhalinin ərzaq məhsulları ilə 
etibarlı təminatına dair Dövlət Proqramı məhz bu məqsədə nail 
olmaq üçün 2008-2015-ci illər ərzində müvafiq tədbirlərin 
həyata keçirilməsini nəzərdə tutur [187-11]. 
 
 376
Kooperasiyanın məqsəd və vəzifələri fövqündə bilavasitə 
əhaliyə xidmət göstərmək, ərzaq bolluğu yaratmaq, istehlak 
malları bazarının təhcizatını stabilləşdirmək, məhsuldar və 
yaradıcı marağı yüksəltmək, tələblə təklif arasında tarazlığı 
təmin etmək və bununla da iqtisadiyyata daha çox sosial 
istiqamət vermək missiyyası dayanır. Bu gün respublikamızda 
kooperasiyanın inkişaf etdirilməsi üçün geniş imkanlar 
mövcuddur. Ölkənin iqtisadi potensiali, resurs bazası və xususi 
ilə də intellektual hazırlıq səviyyyəsinə əsaslanaraq bu sahənin 
inkişafı istiqamətində qısa bir zamanda irəliləyişlərə nail olmaq 
mümkündür. Ərzaq təhlükəsizliyinin möhkəmləndirilməsi 
istiqamətində isə kooperasiya özünün iqtisadi-təşkilati 
mexanizmlərə malikliyi ilə daha geniş imkanlıdır. Onun 
respublikamızda tətbiq sferasının genişləndirilməsi obyekti 
olaraq isə ərzaq bolluğunun ilkin yaranış mənbəyi - aqrar 
sektor çıxış etməlidir. Burada keçmiş kolxoz və sovxozlara 
məxsus torpaqların mülkiyyətçiləri kooperatıv təsisatlan-
dırmalar aparmaqla bir araya gəlməli və strukrur mükəm-
məlliyi, kollegial menecment sistemi ilə fərqlənən daha 
səmərəli təsərrüfat quruculuğuna başlamalıdırlar. Belə olan 
şəraitdə xırda təsərrüfatçılar yalnız ərazilərinin birləşməsini 
deyil, istehsalın digər amillərini - kapital, əmək resursları, 
səriştə və bacarıqlarını da ümumiləşdirəcəklər. Birgə 
məsuliyyət optimal nəzarət sisteminin qurulması ilə müşayiət 
olunaraq məhsuldarlığın artırılmasını təmin edəcək, resurslar 
konsolidasiyası yaradaraq təsərrüfatların investisiya repat-
riasiyasını genişləndirəcək, maddi-texniki təminatı daha da 
yaxşılaşdıracaqdır. Əlbəttə, proses təzyiqli prosedurlarla əhatə 
olunmamalıdır. Digər tərəfdən, bu istiqamətdəki fəaliyyətin 
praktiki müstəviyə keçirilməsi üçün təşviqat işlərinin 
aparılması da vacibdir. Dövlət, qeyri-hökumət təşkilatları və 
bələdiyyələr ölkədə kooperasiyanın genişlənməsinə hərtərəfli 
əməli yardım etməlidirlər. Bununla belə, kooperasiyanın 
normativ-hüquqi bazası da genişlənməli, kooperativlərin 
 
 377
hərtərəfli dövlət stimullaşdırılması həyata keçirilməlidir. 
İnsanları inandırmaq lazımdır kı, aqrar sektorda yaradılacaq 
kooperativlər heç də yeni kolxoz quruculuğunun imitasiyasi 
deyil və onu simvolizə etmir. Bu sınanmış və indi effektivliyi 
daha yüksələn templərlə inkişaf edən qlobal bir praktikadır. Bu 
praktika mülkiyyətçilərin hər birinin peşə və əmək imkan-
larının bərabər şəraitdə bölgüsünü reallaşdıran, sosial 
məsuliyyəti tən edən bir fəaliyyətdir. Burada yalnız ayrı-ayrı 
fərdlərin tələbləri təmin olunmur. Makro səviyyədə bu praktika 
geniş ərzaq bolluğu yaradır, ölkənin, dövlətin ərzaq 
təhlükəsizliyini təmin edir və möhkəmlədir. 
Kooperasiyanın inkişafı üçün Azərbaycanda kifayət qədər 
resurs potensialı mövcuddur. Bununla belə, yeni kooperativ 
təsisatlarının yalnız aqrar sektorunda və ticarət sahəsində deyil, 
xalq istehsalkı malları, məişət xidmətində, hətta elm, təhsil, 
mədəniyyət və informasiya vasitələri sferalarında da 
təsisatlandırılması institusional və iqtisadi baxımdan əhəmiy-
yətlidir. Bu reallıq, dünya iqtisadiyyatında kooperasiyanın 
sürətlə inkişaf etməsi, bir sıra inkişaf etmiş ölkələrdə isə onun 
ümumi daxili məhsulda xüsüsi çəkisinin yüksəlişi və 
rəqabətqabiliyyətlinin artması ilə bağlıdır. 
Bazar iqtisadiyyatı ilə uğurla irəliləyən respublikamızda da 
kooperasiyanın inkişafı üçün maksimal şərait və real imkanlar 
mövcuddur. Bunun üçün isə aşağıdakı tədbirlərin həyata 
keçirilməsini zəruridir: 
 kooperasiya prinsiplərinin möhkəmləndirilməsi 
istiqamətində təşviqati işləri gücləndirmək; 
 koopertiv sektorda fəaliyyət göstərən insanlara dövlət 
qayğısını artırmaq; 
 kooperasiyanın fəaliyyət səmərəliliyini stimullaşdıran 
əlverişli iqtisadi mühiti formalaşdırılmaq; 
 mövcud normativ-hüquqi bazanın genişləndirilməsinə 
və təkmilləşdirilməsinə nail olmaq; 
 
 378
 kooperasiyanın diversifikasiyası prosesinin real-
laşması üçün yeni fəaliyyət istiqamətlərinin 
təsisatlandırılmasını və məhsul çeşidinin artırılmasını 
stimullaşdırmaq; 
 kooperativ hərəkatı akitivləşdirən uzunmüddətli 
dövlət proqramları hazırlamaq və reallaşdırmaq. 
Kooperasiyanın inkişaf tələblərinə uyğun gələn bu 
reallıqları kooperativ fəaliyyətinin planlaşdırılması və 
reallaşdırılmasında ciddi nəzərə almaq lazımdır. Belə ki, 
kooperativ dəyərlər və prinsiplərin işdə rəhbər tutulması tətbiq 
edilən mütərəqqi menecment üsulları və metodlarını 
dəyişikliklərə uğradır və kooperativ təsisatları yeni mahiyyətdə 
inkişafa istiqamətləndirir. 
Ərzaq təhlükəsizliyi geniş mənada ölkədə istehlak edilən 
zəruri qida mallarının keyfiyyəti və faydalılığında əks olunur. 
Buna görə də, ölkədə ərzaq bolluğu yaradılması və ərzaq 
təhlükəsizliyinin təminatı istiqamətində kooperasiya strate-
giyası formalaşdırılarkən bu təsisatın fəaliyyəti yalnız aqrar 
sektorla məhdudlaşdırılmamalıdır. Kooperasiya bu istiqamətdə 
inteqrasiyada olduğu qida sənayesi sferasında da mövqelərini 
möhkəmləndirməlidir. 
 
 
9.4. Transformasiya mərhələsində istehlak bazarının 
inkişaf problemləri 
 
İstehlak bazarının təminatı dövlətin strateji maraqlarının 
qorunub saxlanılmasında mühüm rol oynayır. İstehlak 
bazarının yerli istehsal hesabına təmin edilməsi, ilk növbədə 
ölkənin ərzaq təhlükəsizliyinin təmin edilməsində mühüm 
əhəmiyyət kəsb edir. Bu baxımdan dövlətin iqtisadi siyasəti 
istehlak bazarının yerli istehsal hesabına təmin edilməsinə 
istiqamətlənməlidir. Məhz bunun nəticəsidir ki, inkişaf etmiş 
ölkələrdə istehlak bazarının yerli istehsal hesabına təminatını 
yüksəltmək məqsədilə istehsalın stimullaşdırılması, istehsal və 
 
 379
tədavül prosesinin tənzimlənməsi istiqamətində zəruri tədbirlər 
həyata keçirilir. Bu baxımdan transformasiya prosesini yaşayan 
respublikamızda istehlak bazarında baş verən iqtisadi 
proseslərin səmərəli və elmi əsaslarla idarə edilməsi mühüm 
əhəmiyyət kəsb edir. Transformasiya dövrü bazar təsərrü-
fatçılıq sisteminin zəruri atributlarının formalaşmasında əhə-
miyyətli rol oynayır. Məlum olduğu kimi, inzibati-idarəetmə 
dövründə iqtisadiyyatı idarə etmək üçün planlar «yuxarıdan» 
verilirdi. İndi «komandanı» bazar və onun tələbatı verməlidir. 
İstənilən səviyyədə hər bir təsərrüfat qərarı (xüsusən də ən 
yüksək səviyyədə olan), onun nəticələri, bazarın reaksiyası ilə 
müşahidə olunmalıdır. Qeyd etmək lazımdır ki, iqtisadiyyatda 
mövcud olan bir çox çətinliklər və nöqsanlar idarəetmədə 
buraxılmış səhvlərin nəticəsidir. 
Respublikada ərzaq kompleksinin inkişafı təkcə aqrar 
bölmədə deyil, həm də emal sənayesində, ticarətdə, elm və 
texnika sahələrində əmək məhsuldarlığını yüksəltmək, məhsul 
istehsalını çoxaltmaq nəticəsində təmin edilə bilər. Ölkəmizdə 
ərzaq probleminin uğurlu həlli taxıl, ət, süd və digər yeyinti 
məhsullarını idxal etməklə deyil, istehsalda yeni texno-
logiyanın tətbiqi ilə mümkündür. 
İqtisadiyyatda artım, bazar münasibətlərinin inkişafı 
nəticəsində yarana bilər. İstehsalın və xalq istehlakı malları 
dövriyyəsinin idarəetmə sisteminin əsas cəhətlərini təhlil 
etməklə və bazar iqtisadiyyatına transformasiya dövründə onda 
baş verən dəyişikliklərin prinsipial istiqamətlərini, 
iqtisadiyyatın bu sahəsinin normal funksiyasını təmin edən, 
mühüm element və həlqələri müəyyən etməyi tələb edir. Lakin 
Azərbaycanda ölkənin bazara cəlb edilməsi bazar strukturuna 
fəal təsir metodları hələ də müəyyən dərəcədə saxlanılır. 
Xalq təsərrüfatının inzibati idarəetmə dövründə 
iqtisadiyyatın mərkəzləşmiş idarəetmə sistemi formalaşmışdır. 
Mərkəzləşdirmənin əsas prinsip və qanunauyğunluqlarına 
əsaslanan istehsalı və dövriyyəni tənzimləyən sistem eyni 
 
 380
zamanda bir sıra fərdi keyfiyyət və xüsusiyyətlərə malik idi. 
Onlar sahənin idarə edilməsinin təşkilinin spesifikliyində 
olduğu kimi, istifadə olunan tənzimlənmə metodlarının 
məzmununa görə də fərqlənirdi. Qeyd etmək lazımdır ki, 
mərkəzləşdirilmiş planlaşdırma sistemində bazar münasi-
bətlərinin elementlərindən müəyyən dərəcədə istifadə 
olunmuşdur. Xalq istehlakı mallarının istehsalı və əmtəə 
ehtiyatlarının mərkəzləşdirilmiş bölüşdürülməsinin direktiv 
xarakteri bu parametrlərin qeyri-bərabər proporsiyalarla 
müxtəlif zaman dövrlərində bazarın tənzimlənməsi ilə 
uyğunlaşırdı. Əgər malların istehsalı qiymətləndirilirsə, onda 
onun struktur-assortiment parametrləri müəyyən dərəcədə 
əhalinin tələbatının ifadə forması olan istehsal və istehlakla 
təyin edilir. Sistemin digər xüsusiyyəti ondan ibarətdir ki, onda 
xalq istehlakı malları istehsalçılarına geniş hüquqlar verilmişdir 
[130, 148]. Deməli, istehsalı idarəetmə sistemində və ənənəvi 
(şaquli) şaquli (müəssisə və sahə idarəetmə orqanları 
arasında) və üfüqi (ticarət və sənaye arasında) əlaqələri müəs-
sisə və məzmununa görə koordinasiyalı-tənzimləyici xarakter 
daşıyan ərazi idarəetmə orqanları mallarının ən mühüm 
növlərinin istehsalı mərkəzləşdirilmiş qaydada tənzimlənirdi. 
Bazar münasibətlərinə transformasiya xalq istehlakı 
mallarının istehsalının idarəetmə sisteminin və tədavülün bütün 
elementlərində köklü dəyişikliklər edilməsini tələb edir. Bazar 
iqtisadiyyatı şəraitində nə mərkəzi iqtisadi, nə də sahə orqanları 
ticarət və sənaye müəssisələrinin fəaliyyətinə direktiv rəhbərlik 
etməyəcək. Eyni zamanda, bazar münasibətləri şəraitində, 
xüsusən də transformasiya dövründə istehlak bazarında istehsal 
və tədavül prosesinə birbaşa inzibati müdaxilə absurd xarakter 
daşıyır. Əslində yeni istehsal münasibətləri şəraitində istehlak 
bazarında dövlətin başlıca vəzifəsi iqtisadi tənzimləmə 
metodları vasitəsilə tələb və təklifin ümumi həcminin taraz-
laşdırılmasından ibarətdir. Qeyd etmək lazımdır ki, mər-
kəzləşdirilmiş idarəetmə sistemində regionların iqtisadi 
 
 381
inkişafının, o cümlədən malların istehsalının və tədavülü 
sahəsinin tənzimlənməsi əhəmiyyətli dərəcədə siyasi 
strukturların köməyinə və real hakimiyyətinə arxalanırdı. 
Malların istehlak, satış və istehsal proqnozlarının işlənib 
hazırlanması bazarda xalq istehlakı mallarının tələb və təklifi 
arasında proporsiyaların saxlanılması, əhalinin əsas məhsul 
növləri istehlakı və onun sosial müdafiəsi, pul tədavülünün 
normalaşmasının təmin edilməsi üçün zəruri tədbirlər 
sisteminin hazırlanması üçün mühüm şərtdir. Bu məqsədlə əsas 
makroiqtisadi və sahə göstəriciləri, istehsal və tədavülün 
inkişafı proqnozlaşdırılacaqdır [160]. 
İstehlak və tədavülün dövlət tənzimlənməsi hər şeydən 
əvvəl, bazar münasibəti subyektlərinin qaydalarmı müəyyən 
edir. Yeni iqtisadi qanunlar xalq istehlakı malları bazarının 
formalaşması və normal fəaliyyət göstərməsi üçün əlverişli 
şərait yaradır. 
Bazar münasibətləri, xüsusən də qloballaşmanın dərin-
ləşdiyi bir şəraitdə dövlət əsasən əmtəə istehsalının inkişafına 
iqtisadi təsir göstərən metodlardan istifadə edir. Fikrimizcə, 
iqtisadi transformasiya dövründə tənzimlənmənin miqyası 
daxili və xarici siyasi şəraitdən asılı əhəmiyyətli dərəcədə olur, 
həmin dövrdə direktiv üsulların tətbiqindən tam imtina etmək 
olmaz. 
Dövlət tərəfindən tətbiq olunan metodların arsenalı geniş 
və müxtəlifdir. Ona birbaşa və dolayı tənzimlənmə metodları 
daxildir. Malların istehlak və tədavülünə olan dövlət sifarişi 
bilavasitə təsir üsulları sırasına daxildir. Yeni şəraitdə dövlət 
sifarişi sistemi prinsipial dəyişikliklərə məruz qalır. 
Transformasiya mərhələsində dövlət sifarişlərinin məqsə-
dəuyğunluğu istisna edilmir. Bununla belə, onların qəbul 
edilməsinə və reallaşmasına müəssisələr maraqlı olmalıdırlar. 
Buna rentabelliyi təmin edən qiymətlərin, vergi imtiyazlarının, 
zəmanətli maddi-texniki təminatın və s. tətbiqi hesabına nail 
olmaq olar. 
 
 382
Birbaşa təsirin digər metodu büdcə, habelə büdcədənkənar 
vəsaitlər hesabına maliyyələşən xalq istehlakı malları 
istehsalının dövlət inkişaf proqramı ola bilər. Xalq istehlakı 
mallarının istehsalını tənzimləmək üçün xarici iqtisadi 
əlaqələrdən səmərəli istifadə etmək məqsədəuyğundur. Xalq 
istehlakı mallarının idxalı üçün əlverişli gömrük şəraitini 
yaratmaq və bu məhsulların idxalını sərt tənzimləmək lazımdır. 
Daha sonra dövlət əmtəə bazarının normal fəaliyyəti üçün 
infrastruktur elementlərinin yaradılmasında fəal iştirak etməklə 
malların istehsalı və tədavülünə əhəmiyyətli təsir göstə-
rilməlidir. Onun əsas elementlərinə aid edilir [148]: 
 tədavül sahəsinin maddi-texniki bazası, hər şeydən 
əvvəl anbar və tara təsərrüfatı; 
 bazar institutları: əmtəə birjası, vasitəçi təşkilatlar, 
broker kontorları, marketinq, regional və s. mərkəzlər; 
 bazar münasibətləri iştirakçılarını lazımi göstəricilərlə 
təmin edən rabitə və informasiya sistemi. 
Vergi siyasətinin həyata keçirilməsində, onun yığılmasına 
nəzarətin gücləndirilməsində geniş əhali kütləsinin iştirakını 
tə,min etmək lazımdır. Bu baxımdan qonşu Türkiyə 
Respublikasının təcrübəsindən nümunə götürmək olar. Orada 
alıcı mülkiyyət formasından asılı olmayaraq istənilən ticarət 
müəssisəsindən aldığı mala görə qiyməti üzərində göstərilən 
qəbz - «fiş» alır. Fişdə mağazanın və ya satıcının adı, ünvanı 
göstərilir. Alıcı hər ayın sonunda aldığı malların qəbzlərini 
toplayıb yaşadığı ərazinin bələdiyyə orqanına təhvil verir və 
fişlərin ümumi məbləğinin 10-15%-ni pul şəklində geri alır. 
Bunun sayəsində bir neçə mühüm problem həll edilmiş olur, 
dövlət orqanları öz ərazisində ticarət şəbəkəsi, onun mal 
dövriyyəsi haqqında dəqiq informasiyaya malik olur, vergi 
müfəttişliyinin isə istənilən ticarət müəssisəsini obyektiv 
yoxlamaq işi asanlaşır. Eyni zamanda qeyri-qanuni ticarət, ara 
alverçiləri sıxışdırılmış olur, yə,ni mallarını istənilən vergi 
ödəyən subyektdən ucuz satmağa məcbur olur. Beləliklə, bütün 
 
 383
əhali ölkədə ticarət şəbəkəsində qayda-qanun yaradılmasında 
iştirak etməklə, həm də dövlət büdcəsinə daxil olan vergi 
gəlirlərinin artırılmasını tə,min edirlər. Əgər hər hansı satıcı 
alıcıya «fiş» verməzsə, ona qarşı elə bir cərimə sistemi tətbiq 
olunur ki, qanun pozucusu bununla tam iflasa uğraya bilər və 
ya satdığı malın qiymətindən yüz, beş yüz dəfə artıq olan 
cəriməni ödəyə bilmədikdə ağır cinayət məs,uliyyətinə cəlb 
edilə bilər [160]. 
İnfrastrukturun yaradılması böyük kapital qoyuluşu, ciddi 
təşkilati dəyişikliklərlə bağlıdır. Bazar münasibətlərinə 
transformasiya mərhələsində dövlət büdcə vəsaitlərindən 
istifadə etməklə, infrastrukturun yaradılmasında iştirak etməli, 
habelə bazar infrastrukturunun formalaşmasına kömək 
etməlidir. Bu fəaliyyət ticarət və sənaye müəssisələrinin 
təsərrüfat əlaqələrinin formalaşmasında böyük çətinliklər 
olduğu bazar münasibətlərinin yarandığı dövrdə xüsusi 
əhəmiyyətə malikdir. Dövlət bütün təsərrüfat subyektlərinə 
lazımi informasiyanın çatdırılması üçün rabitə kanallarının 
inkişafına və ondan istifadə edilməsinə əhəmiyyətli kömək 
göstərə bilər. Bu növ fəaliyyətdə təkcə mərkəzi deyil, həm də 
torpaq sahələrinin ayrılması, tikililərin icarəyə verilməsi, bazar 
institutları fəaliyyətinin təmin edilməsində köməyi asılı olan 
yerli orqanlar da iştirak etməlidir. Dövlət müstəqilliyinin bərpa 
olunması malların istehsalı və tədavülünün tənzimlənməsi üzrə 
hüquqi funksiyaların yenidən bölüşdürülməsinə gətirib çıxardı. 
Yaranmış vəziyyətdə bu mühüm məsələnin həlli siyasi 
proseslərlə müəyyən edilir və onların inkişafından asılı 
olacaqdır. 
Göstərilən problemlər həll edilərkən hər şeydən əvvəl, 
sənaye və ticarətin iqtisadi müstəqilliyindən çıxış etmək lazım-
dır. Məhz sənaye müəssisələri istehsal mallarının reallaşdırma 
kanallarının tədarük şərtlərini seçərək onları idarə edir, topdan 
satış ticarət mərkəzləri isə hərəkətini müstəqil təşkil edirlər. 
 
 384
Azərbaycanın MDB respublikaları ilə təsərrüfat 
əlaqələrinin saxlanılması və genişləndirilməsi xüsusi 
əhəmiyyətə malikdir. Bu halda vahid iqtisadi məkan olan 
MDB-nin formalaşması mühüm rol oynayır. Onun yaradılması 
təkcə gömrük sərhədlərinin olmaması və müxtəlif dövlətlərdə 
yerləşən müəssisələrin məhsul mübadiləsinə qoyulan 
məhdudiyyətlər deyildir. Fikrimizcə, hazırda müxtəlif suveren 
dövlətlərdə mövcud müəsisələrin fəaliyyətini tənzimləyən 
təsərrüfat mexanizmləri oxşardır. Bunsuz vahid təsərüfat 
kompleksinin formalaşması, inteqrasiya proseslərinin inkişafı 
mümkün deyildir  Azərbaycanın xarici iqtisadi əlaqələrində ən 
vacib ölkələrdən biri Türkiyə Respublikasıdır. Hazırda 
Azərbaycanın xarici ticarət dövriyyəsində Türkiyə 
Respublikasının payı 14,3%, o cümlədən idxalda 10,9%, 
ixracda isə 17,4%-dir [10]. 
Əhalinin pul gəlirinin və qiymətqoymanın tənzim-
lənməsində razılaşdırılmış siyasət zəruridir. Belə ki, əks 
təqdirdə gənc milli dövlətlər arasında qiymət və gəlirlərin 
müxtəlif səviyyəsinə görə konfliktlər güclənə bilər. 
Bazar iqtisadiyyatında malların istehsalı və tədavülünün 
tənzimlənmə sistemində əsas həlqə kimi sənaye və ticarət 
müəssisələri arasında təsərrüfat əlaqələri çıxış edir. Prinsipial 
dəyişikliklər ondan ibarətdir ki, bu əlaqələr bilavasitə, birbaşa 
xarakter daşıyacaq. Təsərrüfat əlaqələrinin təşkilatçısı kimi 
sahə orqanları deyil, yeni bazar institutları - əmtəə birjaları, 
yarmarkalar, vasitəçi təşkilatlar, istehsalçılar assosiasiyası, 
bazar münasibətlərinin maraqlı olan subyektləri tərəfdən 
könüllü əsasda yaradılan yerli koordinasiya orqanları çıxış 
edəcək. Bazar iqtisadiyyatında məhz bu əsas kontur, xalq 
istehlakı malları istehsalının inkişafının əsas tənzimləyicisi 
olmalıdır. İstehlak malları bazarı alqı-satqı prosesinin son 
mərhələsi - yəni bilavasitə istehsal olunmuş malların satışı ilə 
məşğul olduğundan, yeni iqtisadi sistemə keçdikdə, bu sahədə 
əsaslı dəyişiliklər baş verir. Ona görə də istehlak malları 
 
 385
bazarının formalaşması istiqamətləri, onun müasir vəziyyəti və 
qiymətləndirilməsi böyük əhəmiyyət kəsb edir. Fikrimizcə, 
ölkədə istehlak bazarını formalaşdırmaq və inkişaf etdirmək 
üçün aşağıdakı prioritetlik təşkil edən tədbirlər həyata 
keçirilməlidir: 
 əhalinin artan tələbatının tam və dolğun ödənilməsinə 
şərait yaratmaq; 
 əhalinin istehlak mallarına olan tələbini forma-
laşdırmaq və istehlakın səmərəli strukturuna malik 
olmaq; 
 istehlak mallarının səmərəli reallaşmasını həyata 
keçirmək və onların istehlakçıya çatdırılmasını təmin 
etmək; 
 tələb və təklif arasında dinamik tarazlığa nail olmaq 
və onun ənənəvi xarakter almasına şərait yaratmaq. 
Malların istehsal, satış və istehlak proqnozlarının işlənib 
hazırlanması bazarda xalq istehlakı mallarının tələb və təklifi 
arasında proporsiyaların saxlanılması, əhalinin sosial müdafiəsi 
və əsas məhsul növlərinin istehlakı, pul tədavülünün norma-
laşmasının təmin edilməsi üçün zəruri tədbirlər sisteminin 
hazırlanması üçün mühüm şərtdir. Bazar münasibətləri 
şəraitində dövlət əsasən əmtəə istehsalının inkişafına iqtisadi 
təsir göstərən metodlardan istifadə etməlidir. Fikrimizcə, 
transformasiya dövründə tənzimlənmənin miqyası daxili və 
xarici siyasi şəraitdən əhəmiyyətli dərəcədə asılı olur ki, həmin 
dövrdə də direktiv üsulların tətbiqindən də tam imtina etmək 
olmaz. 
 
 
9.5. Istehlak bazarının genişlənməsinə kooperasiyanın 
təsir effekti 
 
Real bazar ölkələrinin təcrübəsi göstərir ki, yüksək çeviklik 
nümunəsi olan kooperasiya yeni inkişaf mərhələsinə 
keçməkdədir. Kooperasiya haqqındakı reallıqlar belədir ki, o 
 
 386
insanı istehsal, xidmət, ticarət, ictimai iaşə və digər bu kimi 
sahələrin gerçək sahibkarı etməklə, onun yaradıcılıq imkan-
larını aşkara çıxarır. Təsadüfi deyildir ki, məhz kooperasiya 
əsaslı dərəcədə ölkədə sosial-iqtisadi inkişafa təkan verərək bir 
sıra neqativ halların qarşısını almağa şərait yaradır, əhalinin 
ərzağa, xalq istehlakı mallarına, müxtəlif xidmətlərə olan 
tələbatının ödənilməsinin ən vacib amilinə çevrilir. 
Kooperasiya özünün fəaliyyət mexanizmi olan kooperativ 
hərəkatı vasitəsi ilə ölkənin iqtisadiyyatının müxtəlif sferalarını 
bir-biri ilə əlaqələndirir. Bazar iqtisadiyyatına uyğun gələn yeni 
iqtisadi təfəkkürün formalaşmasında da mühüm mənbələrindən 
birni məhz təsərrüfatçılığın kooperativ forması təmin edir. 
Kooperasiyanın təşkilində əsas məqsəd bilavasitə əhaliyə 
xidmət göstərmək, istehlak malları bazarının mal təhcizatını 
stabilləşdirmək, məhsuldar və yaradıcı marağı artırmaq, 
iqtisadiyyata daha çox sosial istiqamət vermək, tələblə təklif 
arasında tarazlığı təmin etmək vəzifələrindən irəli gəlir. Lakin 
bununla belə, ötən dövrlərdə olduğu kimi, hazırda da 
kooperasiyanın əsl mahiyyətinə, onun inkişaf perspektivliyinə 
mübahisəli yanaşmalar qalmaqdadır. Kooperasiyanı cəmiyyətin 
iqtisadi həyatında «ikinci növ» hesab edənlər yenə də onu 
ölkənin iqtisdi inkişafında arxa plana çəkməyə səy göstərirlər. 
Əslində isə, kooperasiya öz mühüm əhəmiyyəti ilə istehlak 
bazarının genişlənməsinə effektli təsir gösterir və məhsul 
bolluğunu daha da artırır. 
Yeni iqtisadi sistemdə ilk müvəffəqiyyətli addımlarını 
atmış Azərbaycanda da kooperasiyanın inkişaf etdirilməsi üçün 
lazımi iqtisadi və kadr potensialı mövcuddur. Heç də elə hesab 
etmək olmaz ki, kooperasiya yalnız aqrar sektorda və müəyyən 
qədər xırda xalq istehlakı malları sferasında, qismən də məişət 
xidməti sahələrində nisbi çeviklik göstərə bilər. Dərinləşən 
liberal iqtisadi reallıqlar müasir dövrdə kooperasiyanın elm, 
təhsil, mədəniyyət, informasiya vasitələri və hətta üstün 
texnologiyalar istehsalı sferalarına çıxışını da təmin etmişdir. 
 
 387
Artıq bir sıra inkişaf etmiş ölkələrdə kooperasiya məhsulunun 
ÜDM-də xüsüsi çəkisi rəqabətqabiliyyətli güc nümayiş 
etdirməkdədir. Bu baxımdan da respublikamızda da 
kooperasiyanın diversifikasiyası istiqamətində lazımi imkanlar 
və real tələblər mövcuddur. Bunun üçün isə kooperasiyanın 
hərtərəfli inkişafını təmin etmək, bu sektorda fəaliyyət göstərən 
insanlara dövlət qayğısını artırmaq çox vacibdir. Burada 
təkmilləşmə istiqamətində başlıca prioritetlər kimi mövcud 
normativ-hüquqi bazanın genişləndirilməsi, müvaiq sferanın 
davamlı inkişafı üçün uzunmüddətli dövlət proqramlarının 
işlənib hazırlanması zəruridir. Bununla belə, təkmilləşmənin 
təmin edilməsində kooperasiyanın inkişafına mane olan 
determinantların təhlili araşdırmalar əsasında aşkara 
çıxarılması, bu istiqamətdə formalaşacaq yeni strategiyanın 
elmi əsaslarının işlənməsi, istehlak bazarında mövcud 
konyunkturanın və perspektivlərin təhlil olunması da vacib 
şərtllərdəndir. 
Bazar münasibətlərinə keçid, istehlak kooperasiyasında 
həm müsbət və həm də mənfi meyillər yaratmışdır. Koope-
rativlər sistemində bazarın tələblərinin tam ödənilməsinə 
yönələn strategiya reallaşdırılan məhsulların çeşidinin 
məhdudlaşdırılmasına gətirmiş və hətta bir sıra istiqamətlərdə 
istehsal həcminin məhdudlaşması ilə nəticələnmişdir. Müəyyən 
kooperativlərə subsidiyaların verilməsi, kreditlərin ayrılması 
praktikasının məhdudlaşması da bu prosesdə mənfi rolunu 
oynamışdır. Əlbəttə, bu fəaliyyətdə yeni sistemə keçidin 
formalaşması prosesində təcrübənin azlığı və transformasiyaya 
hazırlıq imkanlarının məhdudluğu da təsirli olmuşdur. Lakin 
mənfi cəhətlərlə yanaşı, müsbət meyillər də qeyd edilməlidir. 
Onlar ilk anlarda çox geniş olmasa da, ayrı-ayrı kooperativ 
fəallarının timsalında yetərli uğurlulüğü ilə fərqlənmişlər. 
Bununla belə, ictimai quruluş transformasiyası kooperasiyanın 
inkişafı üçün yeni imkanlar da açmışdır. Bunlar isə başlıca 
olaraq bazar iqtisadiyyatının liberal məzmunundan irəli 
 
 388
gələrək, fəaliyyət genişliyinə verdiyi çoximkanlılıqla bağlıdır. 
Bu çoximkanlılıqdan isə tam səmərəli şəkildə istifadə 
olunmalıdır. 
Bu gün respublikamızda kooperasiyanın inkişafını 
məhdudlaşdıran şərtlər sırasında onun istehlak bazarının 
formalaşmasına təsir dairəsinin zəifliyi daha çox nəzərə çarpır. 
Belə ki, hazırda respublikada kənd əhalisinin təxminən yarısı 
yenə də bir sıra ərzaq məhsullarını iri şəhərlərin ticarət 
şəbəkəsindən əldə edirlər. Digər tərəfdən isə, müəyyən xüsusi 
çəkiyə malik olan əmtəə istehsalçıları, yəni kənd əməkçiləri də 
öz məhsullarını bazara çıxarmada əlverişli şəraitə malik 
olmurlar. Burada tədarük, nəqliyyat, qiymət problemi və 
müəyyən qədər də subyektiv amillər, korrupsiya meyilləri, 
məmur özbaşnalıqları və s. də mühüm rol oynayırlar. Bu isə o 
deməkdir ki, kooperatorlar həm iqtisadi və həm də hüquqi 
cəhətdən hələ də dolğun mühafizə olunmamışlar. Mühafizə 
prosesinin möhkəmləndirilməsi isə, burada mühüm həyati 
əhəmiyyət kəsb edir. Elə bu səbəbdəndir ki, ümumi dövriyyədə 
kooperativlərin xüsusi məhsulu 10-15%-dən yüksək olmur. 
Halbuki inkişaf etmiş dünya ölkələrinin əksəriyyətində bu 
rəqəm təsisatlandırmalar, stimullaşdrmalar və dövləti dəstəyin 
gücü müqabilində daha yüksəkdir. Respublikada bu sahədə 
olan geriliyin aradan qaldırılması isə təkmil normativ-hüquuqi 
bazada və hərtərəfli dövləti dəstəkdə kooperasiya «inkuba-
siyası»nın daha da artırılmasından keçir. 
Kooperativlərin istehlak bazarına olan təsir gücünün daha 
da dolğun artırılması bu istiqamətdə mövcud xarici təcrübənin 
təhlili şərhinin verilməsi məqsədəuyğun hesab edilir. Belə ki, 
ABŞ-da satış kooperasiyası vasitəsi ilə kənd təsərrüfatı 
məhsullarının 30%-i, o cümlədən südün 77%, taxıl və paxlalı 
bitkilərin 38%-i reallaşdırılır. Təchizat kooperasiyası kanalları 
vasitəsilə isə fermer təsərrüfatı mallarının 20%-i, o cümlədən 
istehsal vasitələrinin 27%-i realizə edilir. Fransada isə. taxıl 
məhsullarının emalında kooperativlərin payı 70%, süd 
 
 389
məhsulları istehsalında 47%, şərab istehsalında 50%, yem 
istehsalında 35%, tərəvəz konservləri istehsalında 30% təşkil 
edir. Yaponiyada müvafiq göstəricilər daha yüksəkdir. Təkcə 
bir faktı qeyd etmək kifayətdir ki, bu ölkədə bütün kənd 
təsərrüfatı məhsullarının 55%-i istehlak malları bazarına 
kooperativlər vasitəsilə, o cümlədən düyünün 64%-i, tərəvəzin 
isə 90%-i daxil olur [187-5]. 
Respublikanın mövcud iqtisadi potensiali rezurs bazası və 
xususi ilə də intellektual hazırlıq səviyyyəsi qlobal dünyanın bu 
nəhəng dövlətlərində kooperasiya statistikasını yaxın 
zamanlarda üstələməyə imkan verir. Əlbəttə, burada tez bir 
zamanda ənənəviləşmədən söhbət getmir. Lakin bu prosesin 
sürətləndirilməsi nəinki imkanlı və hətta zəruri şərtlidir. Bunun 
üçün isə ən başlıca şərt sahəyə dövlət qayğısının hərtərəfili 
artırılması və ondan irəli gələn inkişafı sürətləndirən bütün 
vasitələrin aktivləşdirilməsi ilə əlaqələndirilir. 
Kooperativ hərəkatı yalnız o zaman yeni səviyyəyə yüksələ 
bilər ki, onlar həqiqi mənada demokratik özünüidarə orqanına 
çevrilə bilsinlər. Onların fəaliyyətinin əsas məqsədi və mənası 
kooperativ demokratiyasının inkişaf etdirilməsində və bu 
əsasda istehsalın artım gücünün təmin olunması, elmi-texniki 
tərəqqinin nailiyyətlərinin səmərəli reallaşdırılması, koope-
ratorların hüquqlarının müdafiəsinin dolğun təmin edilmə-
sindədir. 
Kooperasiyanı yeni iqtisadi effektli təzahürdə inkişaf 
etdirmək üçün dövlət strategiyasında əsas prinsiplər kimi, 
kooperasiya ideologiyasının təşviqat gücünün də artırılması 
zəruri hesab olunur. Kooperasiya fəaliyyətinə ilk qoşulanlara 
hüquqi yardım göstərilməsi üçün bu istiqamətdə mövcud 
bürokratik maneələr dəf edilməli, onlara diam stimullaşdırıcı 
dəstək verilməlidir. Digər tərəfdən, bu sferada kövrək 
addımlayanlara da qayğının artırılması çox vacibdir. Bunun 
üçün isə bütün müasir sivilizasiyalı ölkələrdə ilkin iqtisadi 
dəstək kimi vergi konsensusuna nail olunmalıdır. 
 
 390
Kooperativlərin normal fəaliyyəti dövlətin düzgün iqtisadi 
siyasət yeritməsindən çox asılıdır. Belə ki, əhalinin müxtəlif 
təbəqələrinin əmək, haqları arasında kəskin fərqlərin mövcud 
olduğu ölkələrdə kooperativlər heç vaxt normal fəaliyyət 
göstərə bilməzlər. Bu isə onu subut edir ki, respublikamızda da 
əməyin dəyərləndirilməsi mexanizmini normallaşdırmaq 
lazımdır. Burada itirilmiş proporsionallığı bərpa etmək və 
əmək haqlarını minimum istehlak səbətinə uyğun surətdə 
nizamlamaq lazımdır. 
Kooperasiyanın geniş inkişaf etməsində qiymətlər 
səviyyəsi də mühüm rol oynayır. Burada qiymətlər koope-
rativlərlə istehlakçıların və onların məhsullarının istehlak 
bazarında qarşılıqlı əlaqələrindən daha çox asılı olur. Belə ki, 
kooperativlər uzun müddət ziyanla işləyə bilməzlər. Təbii ki, 
istehlakçılar da öz növbəsində gəlirlərinə uyğun gəlməyən, 
keyfiyyəti aşağı, qiyməti isə yüksək olan malları ala bilməzlər. 
Məhz buna görə də istehlak bazarı üçün işləyən kooperativlərə 
qiymətqoyma problemləri düzgün həll edilməli və bu sahədə 
onlara geniş hüquqlar və müstəqillik verilməlidir. 
Kooperasiya və istehlak bazarı problemlərinin həllində ən 
çətin məsələlərdən biri də, kooperativlərin maddi-texniki 
təminatıdır. Əlbəttə, kooperativlərə öz ehtiyaclarını ödəmək 
üçün təkrar resursları mənimsəmək də vacibdir. Digər tərəfdən 
isə, dövlət resurslarına ehtiyacı artırmaq üçün kooperativlər 
özləri cəsarətlə məmulatı kompleksləşdirən xammal istehsalını 
inkişaf etdirməlidir ki, dövlət resurslarına ehtiyacı azalsın. 
Kooperasiyanın düzgün təşkili istehlak bazarının 
sağlamlaşdırılması ilə birbaşa əlaqədardır. İstehlak bazarının 
sağlamlaşdırılmasında Azərbaycan İstehlak Kooperasiyasının 
da üzərinə məsul vəzifələr düşür. Aparılan tədqiqatlar göstərir 
ki, bu sahədə Azərbaycan İstehlak Kooperasiyasının da 
fəaliyətində ciddi əlaqələrin pozulması, istehsal üçün xammal 
qıtlığı yaratmış müəssisələrin özəlləşdirilməsindəki problemlər 
daha da mürəkkəbləşmişdir. Əvvəllər kolxoz və sovxozlarla 
 
 391
yanaşı sənaye və ticarət təşkilatlarının yardımçı təsərrüfatları 
mühüm resurslar mənbəyi idi. Təəssüf ki, bu gün 
respublikamızda nə dövlət, nə də istehlak kooperasiyasının 
köməkçi təsərrüfatları demək olar ki, fəaliyyət göstərmir. 
Halbuki kooperativlər əsas diqqəti əhalinin tələbində baş verən 
dəyişikliklərə yönəltməlidirlər. 
Apardığımız tədqiqatlar göstərir ki, istehlak malları 
bazarında kooperasiyanın fəaliyyəti bu gün heç də tam 
qənaətbəxş hesab edilə bilməz. Bu baxımdan da respub-
likamızda kooperasiyanın istehlak bazarının stabilləş-
dirilməsində rolunu artırmaq üçün aşağıdakı tədbirlərin həyata 
keçirilməsini məqsədəuyğun hesab edirik: 
 kooperasiya ilə bağlı normativ-hüquqi bazanın 
təkmilləşdirilməsi, daha da genişləndirilməsi və onun 
fəaliyyət səmərəliliyini stimullaşdıran əlverişli iqtisadi 
mühitin formalaşdırılması; 
 respublikada kooperativ hərəkatını akitivləşdirən 
uzunmüddətli dövlət proqramının işlənib hazırlanması 
və reallaşdırılması; 
 kooperasiyanın diversifikasiyası prosesinin reallaşması 
üçün yeni fəaliyyət istiqamətlərinin (elm və təhsil, 
informasiya texnologiyaları, konsaltinq xidməti və s) və 
məhsul çeşidinin artırılması prosesinin stimullaş-
dırması; 
 kooperasiyanın fəaliyyətində dövlət müəssisələrini 
imitasiya etmək meyillərinin məhdudlaşdırılması, onun 
başlıca təsərrüfat mexanizminin yeni tələbata uyğun 
xalq istehlakı mallarının istehsalına yönəldilməsi; 
 kooperasiya prinsiplərinin möhkəmləndirilməsi, 
müvafiq sahədə təbliğat-təşviqati işlərin güclən-
dirilməsi, onların yeni təsərrüfatçılıq metodları ilə 
zənginləşdirilməsi. 
Kooperasiyanın inkişaf tələblərinə uyğun gələn bu 
reallıqları kooperativ fəaliyyətinin planlaşdırılması və reallaş-
 
 392
dırılmasında nəzərə almaq lazımdır. Belə ki, kooperativ 
dəyərlər və prinsiplər istehlak kooperasiyasında profesional 
menecment üsulları və metodlarını dəyişikliklərə uğradır və 
onun yeni mahiyyətdə inkişafa istiqamətləndirir. Burada bir 
xüsusi cəhət də qeyd olunmalıdır ki, müasir zamanda inkişaf 
etmiş ölkələrin iqtisadi həyatında transmilli kooperasiyaların 
rolu və əhəmiyyəti artmaqdadır. Bu da ondan irəli gəlir ki, 
həmin kooperativ qurumların maliyyə əsasını səhmdar kapital 
təşkil edir. Bu kapital isə çoxsaylı nəhəng səhm payçılarını 
özündə birləşdirir. Nəzərə alsaq kı kooperativ hərəkətının əsas 
məzmununu demokratizm, bərabərlik, həmrəylik, əməkdaşlıq 
təşkil edir və bu prinsiplər nəhəng kapital axınını 
qaynaqlandırır, onda koopersiyanın transmili gücü aydınlıqla 
sezilir. Bu mənada da, qlobal dünyada gedən proseslərdən 
bəhrələnərək, respublikada yeniləşmədə və dərinləşmədə olan 
istehlak bazarına uyğun olaraq, kooperasiyanı daha da inkişaf 
etdirmək mümkündür. Belə səmərəliliyə nail olmaq üçün isə 
fəaliyyət göstərən kooperativlərin inteqrasiyasının 
güclçəndirilməsi üçün də stimullaşdırıcı tədbirlər görülməlidir. 
 
 393
X FƏSİL 
 
İSTEHLAK KOOPERASİYASININ İNKİŞAF 
İSTİQAMƏTLƏRİ 
 
 
10.1. İstehlak kooperasiyasının inkişafında dövlətin 
tənzimləyici rolunun yüksəldilməsi 
 
İqtisadiyyatda istehlak kooperasiyasının dinamik və 
səmərəli inkişafına yönəldilmiş tədbirlər nəticə etibarilə 
əhalinin ərzaq məhsullarına olan tələbatının ödənilməsində və 
satış, təchizat problemlərinin həllində önəmli rol oynayır. Bu 
sırada istehlak kooperasiyasının inkişafı, o cümlədən istehlak 
birliklərinin inkişafına yardım göstərilməsi ilə bağlı dövlət 
dəstəyinin həyata keçirilməsi mühüm əhəmiyyət kəsb edir. 
Aparılan araşdırmalardan məlum olur ki, istehlak bazarının 
formalaşdırılması sahəsində respublikada çox ciddi işlər 
görülür. Ölkədə aparılan iqtisadi islahatlar, sahibkarlığın 
inkişafı və bütün bunlar ərzaq və qeyri-ərzaq malları istehsa-
lının getdikcə artmasına səbəb olur. 
İqtisadi islahatların mühüm şərtlərindən biri də əhalinin 
ərzaqla təmin edilməsidir. Müstəqil dövlətçiliyimizi qoruyub 
saxlamaq, onun müdafiə qüdrətini gücləndirmək, elm və 
mədəniyyətimizi inkişaf etdirmək, dünya dövlətləri səviyyəsinə 
çatdırmaq üçün xalqımızın maddi rifahını yaxşılaşdırmaq 
məqsədilə əhalinin ərzaq məhsullarına olan tələbatını ödəmək 
əsas şərtlərdən biridir. Ölkə əhalisinin ərzaq məhsullarına olan 
tələbatını ödəmək üçün daxili istehsalı inkişaf etdirmək zəruri 
şərt kimi həmişə ön plana çəkilməlidir. Problemin uğurlu həlli 
üçün əhalinin bütün ərzaq, o cümlədən taxıl məhsullarına 
tələbatını təmin etmək və adambaşına taxıl istehsalını fizioloji 
normaya çatdırmaq lazımdır. Geniş ərzaq potensialına malik 
olan respublikamız hələlik ərzaq məhsullarına, o cümlədən 
çörəyə olan tələbatını daxili istehsal hesabına ödəyə bilmir. 
 
 394
Ölkəmizdə ət və ət məhsulları, süd və süd məhsullarına olan 
tələbatın 60%-i idxal hesabına ödənilir. Odur ki, ölkəmizin 
idxaldan asılılığını azaltmaq və əhalinin ərzaq məhsullarına 
olan tələbatının təmin edilməsi üçün elmi cəhətdən 
əsaslandırılmış proqramların işlənib hazırlanması lazımdır [00]. 
Əhalinin həyat səviyyəsinin yüksəldilməsi, ərzaq təhlü-
kəsizliyinin təmin edilməsi, yoxsulluğun aradan qaldırılması 
torpaqlardan səmərəli istifadə edilməsini, kənd təsərrüfatının 
intensiv inkişaf etdirilməsini tələb edir. Bazar münasibətləri 
şəraitində əhalinin sosial müdafiəsinin etibarlı təminat 
mexanizminin formalaşdırılması istehlak bazarının tənzim-
lənməsini obyektiv zərurətə çevirmişdir. İstehlak bazarında 
bolluq və sabitlik yaratmadan əhalinin etibarlı sosial 
müdafiəsini təmin etmək mümkün deyildir. Dünya təcrübəsinə 
əsaslanaraq deyə bilərik ki, dövlətlərin istehlak bazarını 
tənzimləmə imkanları və üsulları ölkənin iqtisadi inkişaf 
səviyyəsindən, təbii-iqtisadi xüsusiyyətlərindən və s. 
amillərdən asılı olaraq müxtəlifdir. Materialların təhlilindən 
irəli gələrək belə bir fikir söyləımək mümkündür ki, istehlak 
bazarının tənzimlənməsi aşağıdakı tələblərlə bağlıdır: 
 ölkənin özünü zəruri istehlak malları, əsasən də 
ərzaqla təminetmə səviyyəsinin yüksəldilməsi (ərzaq 
təhlükəsizliyinin təmin olunması və s.); 
 qiymətlərin kəskin dəyişməsinin qarşısının alınması; 
 istehsal sahələri arasında əlaqələrin optimal-
laşdırılması; 
 kənd təsərrüfatı istehsalı ilə məşğul olan işçilərin 
gəlirləri ilə digər sahələrdə çalışan işçilərin gəlirləri 
arasında uyğunsuzluqların aradan qaldırılması; 
 yerli istehsalçıların xarici rəqabətin mənfi 
təsirlərindən qorunması; 
 tələbə təsir göstərmək məqsədilə qiymətlərin 
tənzimlənməsi; 
 
 395
 vergi, kredit və subsidiya kimi vasitələrlə istehsalın 
tənzimlənməsi; 
 istehsalın səviyyəsindən asılı olmayaraq əmtəə 
istehlakçılarına (aztəminatlı əhali təbəqələrinə) dövlət 
yardımı; 
 xarici ticarət-iqtisadi əlaqələrin tənzimlənməsi və s. 
Məlum olduğu kimi, bazar münasibətləri şəraitində istehlak 
bazarında təklif daxili istehsal və idxal mənbələri hesabına, 
tədiyə qabiliyyətli tələb istehlakçıların gəlir mənbələri 
hesabına, qiymət isə tələb-təklif əsasında daxili və dünya bazar 
qiymətlərinin qarşılıqlı təsiri altında formalaşır. Deməli, ölkədə 
bazar iqtisadiyyatının təşəkkülü və inkişafı şəraitində normal 
istehlak bazarının formalaşması istehsal, xarici ticarət-iqtisadi 
əlaqələr və gəlirlər arasında dinamik tarazlığın təmin 
olunmasını nəzərdə tutur. Bu reallıq qloballaşma tələblərindən 
də irəli gəlir. 
Hər bir dövlət öz iqtisadi siyasətini ölkənin strateji 
maraqları nəzərə alınmaqla milli iqtisadi təhlükəsizliyin təmin 
edilməsi baxımından qarşıda duran vəzifələrə müvafiq surətdə 
həyata keçirir. İqtisadiyyatda istehlak kooperasiyası sahəsində 
münasibətlər əsasən hüquqi və iqtisadi metodlarla tənzimlənir. 
Hökumətlərin istehlak kooperasiyasına, o cümlədən istehlak  
kredit birliklərinin yaradılmasına artan diqqəti, hazırda 
Avstraliya, ABŞ, İrlandiya, Kanada, Koreya, Tayvan və bir sıra 
digər ölkələrdə bu hərəkatın genişlənməsinin həlledici 
amillərindəndir. Bəzi keçid ölkələrində də kənd istehlak-kredit 
birliklərinin formalaşmasında dövlətin müvafiq qurumlarının 
fəal mövqeyi müşahidə edilir. Xeyli dərəcədə bunun nəticəsidir 
ki, Rusiya Federasiyasında, Ukraynada, Belarusda, Latviyada 
və digər postsovet məkanı dövlətlərində kənd istehlak 
kooperasiyasının təşəkkülündə inamlı artım müşahidə olunur 
[137, 149]. 
Əlbəttə, istehlak kooperasiyasının dəstəklənməsində 
dövlətin təsirinin əsas istiqaməti tənzimləmədir. İstehlak 
 
 396
kooperasiyasında müvafiq tənzimləyici funksiyaları icra edən 
bu və ya digər qurumun fəaliyyəti üçün hüquqi zəmin 
yaradılması, təşkilati-hüquqi əsasların formalaşması və istehlak 
kooperativlərinə münasibətdə dövlət siyasətinin prioritetlərinin 
əsaslandırılması aid edilməlidir. 
İstehlak kooperativlərinin mövcud olması və normal 
fəaliyyəti üçün hüquqi zəmin yaradılması məqsədi ilə dövlət 
kooperativlərin fəaliyyətini tənzimləyən normativ-hüquqi 
aktlar işləyib hazırlayır və qəbul edir, kooperativlərin 
payçılarının hüquq və vəzifələrini müəyyənləşdirir. Təşkilati-
hüquqi əsasların formalaşması müstəvisində dövlət istehlak 
kooperativlərinin inkişaf proqramlarını işləyib hazırlayır və 
qəbul edir, büdcə xərclərini müəyyən edir, kreditlər və 
subsidiyalar verir, iqtisadiyyatın bu sahəsinə investisiyaların 
artımına şərait yaradır [148]. 
İstehlak kooperativlərinə münasibətdə dövlət siyasətinin 
həyata keçirilməsi istiqamətlərinin işlənib hazırlanması 
əhəmiyyətli vəsait və vaxt sərfi tələb edir. Belə ki, dövlət 
büdcə-vergi və pul-kredit siyasəti vasitələrindən istifadə 
etməklə, istehlak kooperativlərinə vergi, kredit və sığorta 
güzəştləri təqdim edir. 
Dövlət müstəqilliyinin bərpasının ilk illərində Azər-
baycanda həyata keçirilən iqtisadi siyasəti səmərəli 
adlandırmaq mümkün deyil. Ölkənin inzibati-amirlik siste-
mindən bazar iqtisadiyyatı münasibətlərinə keçid dövründə 
başlanmış iqtisadi islahatlar kənd təsərrüfatına və xüsusilə 
aqrar sənaye kompleksinə təsir göstərirdi. Bu, çox ağrılı bir 
proses oldu. Bazar münasibətlərinə keçid zamanı tələskənlik, 
qərarlaşmış infrastrukturun elmi cəhətdən lazımınca 
əsaslandırılmadan yenidən qurulması ciddi neqativ nəticələrə 
gətirib çıxarmışdı. Bu vəziyyətin səbəblərindən biri ondan 
ibarət idi ki, aqrar sahədə dəyişikliklər dəqiq ifadə edilmiş 
konsepsiya olmadığı halda başlanmışdı. Həmin dövrdə zəruri 
qanunverici bazanın olmaması da belə vəziyyətin daha bir 
 
 397
səbəbi hesab edilə bilər. Ötən əsrin 90-cı illərinin əvvəlində 
başlanmış iqtisadi islahat ölkənin aqrar sektorunda konstruktiv 
dəyişikliklər aparılmasını nəzərdə tuturdu. Bu proses aqrar 
islahat aparılmasını, aqrar sahədə dominant forma almış ictimai 
təsərrüfatların yenidən təşkil edilməsini, özəl bölmənin 
inkişafını əhatə edirdi. Ümumi göstəricilərə görə mühakimə 
yürütsək, nəzərdə tutulan dəyişikliklərin müəyyən qədər öz 
məqsədinə çatmasını söyləmək olar: torpaq üzərində 
mülkiyyətin dövlət formasının inhisarı, kolxozlar və sovxozlar 
ləğv edilmiş, mülkiyyətin müxtəlif formaları yaranmışdır. 
Transformasiya mərhələsinin ilk illərində kənd əhalisinin 
həyat səviyyəsi pisləşmiş, bir sıra sosial problemlər 
yaranmışdı. Kənd təsərrüfatı məhsullarının idxalının artması və 
bu məhsulların dempinq qiymətləri üzrə satılması nəticəsində 
kənd təsərrüfatı qurumlarının iqtisadi vəziyyəti mürək-
kəbləşmişdir. Həmin illərdə sənaye və kənd təsərrüfatı 
məhsullarının qiymət dispariteti və kənd əhalisinin tədiyə 
qabiliyyətinin aşağı olması da mənfi rol oynamış, heyvanların 
və quşların baş sayı kəskin şəkildə azalmış, istehsal və sosial 
infrastruktur, kənd təsərrüfatının maddi-texniki bazası xeyli 
zəifləmişdir. Görülmüş sistemli tədbirlər nəticəsində son 
onillikdə xırda əmtəəlik kənd təsərrüfatı məhsulları 
istehsalçıları təbəqəsi formalaşmışdır. Rəsmi statistik məlumata 
görə Azərbaycan Respublikasında son illər aqrar sahibkarların 
sayı artmağa meyilli olmuşdur [160]. 
Kooperasiyanın inkişafı kənd təsərrüfatının inkişafının 
institusional formasına çevrilməkdədir. Bütün dünyada 
fermerlər çətin vəziyyətlərdən çıxmaq və səmərəli işləmək 
üçün müxtəlif kooperativlərdə birləşirlər. Qabaqcıl ölkələrin 
əksəriyyətində istehlak kooperasiyası kooperativ təşkilatının 
mühüm elementinə, onun inkişafının sürətləndiricisinə 
çevrilmişdir. Son illərdə respublikada aqrar istehsalçılar 
arasında da birləşmə meyli qismən müşahidə olunur. 
 
 398
Kooperatorların fəallığı bir sıra problemlərlə üzləşir. Bu 
problemlər qanunvericilik, normativ və metodik bazanın zəif 
olması, nümunəvi nizamnamələrin, birmənalı qeydiyyat 
prosedurlarının olmaması və başqa amillərlə bağlıdır. 
Təsərrüfat kateqoriyalarından asılı olmayaraq, əmtəə 
istehsalçılarının, xüsusilə bu sahədə işləyən fərdi sahibkarların 
kooperasiyasının lazımi səviyyədə dəstəklənməsi indiki 
mərhələdə iqtisadiyyatın inkişafına təkan verə bilər. 
Mərkəzləşdirilmiş iqtisadiyyat şəraitində istehlak 
kooperasiyasının inkişafında, eləcə də onun maliyyələşməsi və 
kreditləşməsi mexanizmində inzibati elementlər üstünlük təşkil 
edirdi. Həmin dövrdə qısamüddətli kreditlər aşağı faiz dərəcəsi 
ilə verilsə də, təsərrüfatlar, adətən kreditləri qaytarmır, həmin 
kreditlərin daim hesabdan silinməsi isə kreditin mahiyyətinə 
xələl vururdu. 
İstehlak kooperasiyasının ötən əsrin 90-cı illərinin 
ortalarından etibarən iqtisadi cəhətdən böhrana məruz qalması 
nəticə etibarilə bir sıra təsərrüfatların, anbarların, istehsal və 
tədarük müəssisələrinin itirilməsinə gətirib çıxarmışdır. Bu isə 
onunla bağlı olmuşdur ki, istehlak kooperasiyaları bazar 
şəraitində təsərrüfat hesabı və öz xərcini ödəmə prinsipi 
əsasında işləmək iqtidarında olmamışdır. Bundan əlavə, uzun 
illər formalaşmış iqtisadi əlaqələrin kəsilməsi, eləcə də daxili 
istehlak bazarının çevik şəkildə qorunmaması nəticə etibarilə 
istehlak kooperasiyasında fəaliyyət göstərən strukturların 
maliyyə maraqlarını tam mənası ilə zərbə altında qoymuşdur 
[130, 148]. 
Apardığımız araşdırmalar göstərir ki, XX əsrin 90-cı 
illərinin ortalarından başlayaraq, istehlak kooperasiyalarının 
inkişafında güzəştli kreditin rolu nəzərəçarpacaq dərəcədə 
azalmışdır. Bu, Mərkəzi Bankın təkrar maliyyələşdirmə dərə-
cəsini artırması ilə əlaqədar olmuşdu. Eyni zamanda 
kompensasiya ödənilmədən kreditlərə görə faiz dərəcəsi 
 
 399
artırılmış və bu dərəcə bazar konyunkturuna əsasən müəyyən 
edilməyə başlamışdı. 
İstehlak kooperasiyaları əksər hallarda kənd yerlərində 
fəaliyyət göstərdiyindən, banklar üçün arzuolunan dərəcədə 
cəlbedici deyildir. Kənd təsərrüfatı istehsalında riskin yüksək 
dərəcəsi, başqa sahələrlə müqayisədə bu fəaliyyət növünün 
rentabellik göstəricisinin aşağı olması, borclanın kifayət qədər 
girov təminatının olmaması, kreditin məbləği kiçik olduqda 
bank tərəfindən kreditin rəsmiləşdirilməsi ilə bağlı baha başa 
gələn prosedurlar üçün səmərəsiz xərclər belə vəziyyəti 
şərtləndirən amillərdir. Bu təsərrüfatlarda maliyyə hesabatının 
sadələşdirilmiş formasının onların rentabellik səviyyəsi və 
kredit qabiliyyəti  barədə dəqiq təsəvvür yaratmaması amili də 
bu baxımdan az rol oynamır. 
Tədqiqatlar və xarici təcrübə göstərir ki, fiziki və hüquqi 
şəxslərin üzvlük əsasında, yaşayış yerlərinin, əmək 
fəaliyyətinin, peşə mənsubluğunun ümumi olması və ya 
qarşılıqlı kreditvermə yolu ilə xüsusi pul vəsaitlərinin yığılması 
üçün şərait yaradan hər hansı başqa ümumilik prinsipi üzrə 
könüllü şəkildə birləşməsindən ibarət olan kooperativ kredit 
institutları mühüm rol oynaya bilər. 
Kənd istehlak kooperativlərinin inkişafının təhlili göstərir 
ki, kooperasiya hərəkatını fəal dəstəkləməyə ehtiyac vardır. Bu 
vasitə ilə kənddə sosial problemləri həll etmək üçün çox böyük 
imkanlar vardır. O cümlədən, regionlarda istehlak 
kooperasiyası aqrar sahibkarlığın inkişafına, kənd əhalisinin 
sosial-mədəni şəraitinin yaxşılaşdırılmasına, məşğulluğun 
təmin edilməsinə və kənd əhalisinin maddi rifah səviyyəsinin 
artırılmasına yönəldilmiş imkanlar böyükdür. 
Kənd təsərrüfatı kooperasiyasının inkişafında dövlətin fəal 
mövqeyi aqrar sahənin inkişafına müsbət təsir göstərir. MDB 
məkanında bu istiqamətdə qazanılan təcrübə diqqətəlayiqdir. 
Deyək ki, Rusiyada qəbul edilmiş «1996-2000-ci illərdə aqrar-
sənaye istehsalının sabitləşdirilməsi və inkişafı proqramı»nda 
 
 400
kənd təsərrüfatı kooperasiyasının inkişafı aqrar siyasətin ən 
mühüm prioritet istiqamətlərindən biri kimi qəbul edilmişdir. 
Araşdırmalar göstərir ki, müvafiq proqramlarda kənd 
təsərrüfatı kooperativlərinin və onların birliklərinin səmərəli 
fəaliyyəti üçün hüquqi, iqtisadi və təşkilati şərait yaradılması; 
məhsulun emalı və satışı, kreditvermə və sığorta, aqroservis 
kooperativ infrastrukturunun formalaşması; təsərrüfatçılığın 
kooperativ formalarına maliyyə-kredit dəstəyi mexanizminin 
təkmilləşdirilməsi; kənd təsərrüfatı kooperativlərinin və onların 
ittifaqlarının elmi, informasiya-məsləhət və kadr təminatı 
sisteminin inkişaf etdirilməsi nəzərdə tutulmalıdır. 
Kənddə kooperasiya hərəkatına maliyyə dəstəyi yerli 
özünüidarə orqanları ilə birlikdə kənd təsərrüfatı koopera-
siyasının inkişafına dair regional proqramlarla uzlaş-
dırılmalıdır. İstehlak kooperasiyasına dəstək verilməsi 
tədbirlərinin sistemliliyi sahə səviyyəsində təmin edilməli, 
makrosəviyyəli koordinasiya ilə müşayiət olunmalıdır. 
İstehlak kooperasiyasının inkişafına dair xarici təcrübədə, 
müvafiq prioritetlər kimi, aşağıdakılar şərh olunur [160, 179]: 
a) istehlak kooperativlərinə qanunla reqlamentləşdirilən 
vergi güzəştləri təqdim edilməsi yolu ilə onların 
yaradılmasının stimullaşdırılması; 
b) istehlak kooperativləri qarşılıqlı yardım və qarşılıqlı 
kreditvermə kassaları kimi işləməli olduğuna görə 
onların Mərkəzi Banka ayırmalar etməsi və bank 
normativlərini yerinə yetirməsi tələb olunmur. Bu isə 
kredit dərəcələrini kommersiya kreditləri ilə 
müqayisədə əhəmiyyətli dərəcədə azaltmağa imkan 
verir; 
c) dövlət kreditləri verilərkən və istehlak kooperativini 
təşkil etmiş kənd təsərrüfatı müəssisələrinə sərmayə 
qoyularkən istehlak kooperativləri zəmanətçi rolu 
oynaya bilər; zəmanət fondlarının və kənd istehlak 
kooperativlərinin dəstəklənməsi. İnkişafın əsas 
 
 401
istiqamətləri: kənd istehlak kooperativləri üçün təminat 
və dəstək fondlarının yaradılması; kənd istehlak 
kooperativləri üçün start kapitalının təmin edilməsi; 
kənd istehlak kooperativlərində əmtəə istehsalçılarına 
verilən borclar üzrə faiz dərəcələrinin subsidiya-
laşdırılması. 
Kənd istehlak kooperativlərinin inkişafına dair keçid 
iqtisadiyyatlı ölkələrdə hazırlanmış məqsədli proqramlarda 
qeyd edilir ki, kənd istehlak kooperativləri elə bir sistemdir ki, 
regionlarda investisiya prosesinin bərpa edilməsi, xırda əmtəə 
istehsalının və şəxsi sahibkarlığın inkişafı, kənd əhalisinin 
həyat səviyyəsinin artırılması bu proses vasitəsi ilə həyata 
keçiriləcəkdir. Həmin proqramlarda kənd istehlak 
kooperativlərinin inkişafının aşağıdakı vəzifələri xüsusi qeyd 
edilir [148, 160]: 
 kiçik və orta aqrobiznesin özünümaliyyələşdirmə 
mexanizminin formalaşması və effektiv inkişafı üçün 
təşkilati, iqtisadi və sosial şəraitin yaradılması və 
təmin edilməsi; 
 əmtəə istehsalçılarının, sahibkarların, kənd əhalisinin 
münasib aqrobiznes vasitələri ilə təmin edilməsi; 
 kənd sakinlərinə göstərilən maliyyə xidmətləri 
spektrinin genişləndirilməsi; 
 sahibkarlığın inkişafı və təsərrüfat subyektlərinin 
istehsalının genişləndirilməsi hesabına yeni iş yerləri 
yaradılması; 
 kənddə sahibkarlığın informasiya dəstəyinin təmin 
edilməsi; 
 istehlak kooperasiyası sistemi vasitəsi ilə kənddə 
mənzil tikintisi proqramlarının reallaşdırılması. 
Kənd istehlak kooperativlərinin inkişafına ictimai 
təşkilatlar həlledici təsir göstərə bilər. Bu baxımdan 
Azərbaycanda təsis edilmiş Kredit İttifaqları Assosiasiyasının 
fəaliyyətə başlaması təqdirəlayiqdir. 2007-ci ildə həmin 
 
 402
Assosiasiyanın ABŞ Beynəlxalq İnkişaf Agentliyi ilə birgə işi 
yaxın perspektivdə müvafiq istiqamətdə fəallığın artacağı 
barədə nikbinliyə əsas verir. 
Assosiasiyadan verilən məlumatlara görə, hazırda kredit 
ittifaqları xarici donorlardan alınan vəsaitlə fəaliyyət göstərir. 
Göründüyü kimi, aqrar sahənin inkişafının bu mühüm 
istiqamətində hökumətin fəal mövqe tutmasına obyektiv 
zərurət vardır. Bir çox ölkələrdə olduğu kimi, assosiasiyanın 
məqsədi - öz üzvlərinin hüquqlarını müdafiə etmək və onların 
mənafelərini təmsil etmək, sahibkarlıq fəaliyyətini 
əlaqələndirmək, kənd təsərrüfatı istehsalının özəl sektorunu 
əlaqələndirmək və möhkəmləndirməkdir. 
İstehlak kooperasiyasının inkişafında dövlətin fəal 
tənzimləyici rolu məqsədli proqramların hazırlanması və icrası 
yeniləşmələrin dəstəklənməsi, ixracın subsidiyalaşması və 
digər istiqamətlər üzrə reallaşdırıla bilər. 
«Xarici təcrübədə kənd təsərrüfatı məhsullarının ixracını 
stimullaşdırmaq məqsədi ilə dövlət kooperativlərə ixrac 
subsidiyaları ayırır. Dövlət kreditlərinin, subsidiyaların, 
dövlətin əhəmiyyətli köməyinin nəticəsində Fransa və 
Yaponiyada kənd təsərrüfatı istehlak kooperativi sistemi 
formalaşmışdır». Qabaqcıl təcrübə göstərir ki, kredit 
ittifaqlarının işinin əsas istiqamətləri bunlardır: kənd istehlak 
kooperativləri ittifaqının iştirakçılarının yerli özünüidarə 
orqanlarında, ictimai təşkilatlarda təmsil edilməsi, onların 
hüquq və mənafelərinin müdafiəsi; istehlak kooperativlərinin 
fəaliyyətinin əlaqələndirilməsi; normativ texniki bazanın 
işlənib hazırlanması; istehlak kooperativlərinin inkişafı uçun 
Azərbaycan və beynəlxalq maliyyə təşkilatlarının investisiya 
və texniki köməyinin cəlb edilməsi; ölkədə istehlak 
kooperasiyası ilə bağlı beynəlxalq layihələrin həyata keçiril-
məsinə kömək; istehlak kooperativləri uçun kadrların 
öyrədilməsi və hazırlanması; kənd istehlak kooperativlərinin 
yaradılması və fəaliyyət məsələlərinə dair məsləhət xidmətləri; 
 
 403
mövcud istehlak kooperativlərinə və təşəbbüs qruplarına 
praktiki və metodik kömək; istehlak kooperativlərinin 
yaradılması və fəaliyyəti ilə bağlı tədris vəsaitlərinin və 
metodiki tövsiyələrin işlənib hazırlanması və yayılması. 
Dövlətin istehlak kooperasiyasının inkişafına aşağıdakı 
istiqamətlərdə dəstək verməsi məqsədəuyğundur: 
 kənd təsərrüfatı istehlak kooperativlərinin 
yaradılmasına və fəaliyyətinə dair normativ-texniki 
sənədlər paketinin işlənib hazırlanması, biznes planların 
tərtib edilməsi, mühasibat uçotu və maliyyə təhlili 
məsələlərinə dair proqram təminatının mənimsənilməsi; 
 kredit ittifaqları çərçivəsində daxili audit sisteminin 
yaradılması; ittifaqın üzvləri, dövlət və nəzarət 
orqanları arasında normativ-hüquqi münasibətləri 
tənzimləmək məqsədilə kənd istehlak kooperativlərinin 
fəaliyyət standartlarının işlənib hazırlanması, ittifaqın 
özülü olan kənd istehlak kooperativləri üçün vahid 
mühasibat uçotu və hesabat sisteminin tətbiq edilməsi, 
regional təhsil mərkəzlərinin və məsləhət xidmətlərinin 
yaradılması; 
 kredit əməliyyatlarının kompüterləşdirilməsinə kömək, 
vahid informasiya məkanının yaradılması və i. a. 
İstehlak kooperasiyasının çoxsəviyyəli sisteminə dövlətin 
fəal təsirinə, tənzimləyici rolunun yüksəldilməsinə ehtiyac 
vardır. Xüsusi kənd təsərrüfatı əmtəə istehsalçılarının iqtisadi 
potensialının və sosial statusunun möhkəmlənməsinə, kənd 
təsərrüfatı fəaliyyəti üçün makroiqtisadi şəraitin 
yaxşılaşdırılmasına, məhsulun əmtəə keyfiyyətinin artırılması 
üçün müxtəlif proqramlarda nəzərdə tutulmuş stimullar 
yaradılmasına yönəlmiş tədbirlər şaquli (çoxsəviyyəli) 
kooperativlərin inkişafına kömək edəcəkdir. 
 
 
 
 
 404
Bu mərhələdə aşağıdakı məsələlər xüsusi rol oynayır: 
 yollar şəbəkəsi, nəqliyyat vasitələri, anbar təsərrüfatı 
yaradılması, nəqliyyat tariflərinin aşağı salınması; 
 ərzaq mallarının və kənd təsərrüfatı xammalının 
bazarlara yol tapmasında və satış fəaliyyətinin 
təhlükəsizliyinin artırılmasında inzibati maneələrin 
aradan qaldırılması; 
 dövlət aqrar və ərzaq siyasəti haqqında, kreditlər, 
vergilər, subsidiyalar, ticarətin həcmi, qiymətlər və s. 
məsələlər barədə vaxtında və keyfiyyətli informasiya 
təqdim etməyə qabil olan informasiya sistemlərinin 
inkişafı. 
Milli və regional proqramların işlənib hazırlanması və 
həyata keçirilməsi yolu ilə kooperativ hərəkatına dövlət dəstəyi 
gücləndirilməlidir. Kənd təsərrüfatı kooperativlərinin və 
onların ittifaqlarının dəstəklənməsinin əsas istiqamətləri 
aşağıdakılardır: 
 kooperativ müəssisələrinin bütün müxtəlif növlərinin 
maddi-texniki bazasının və istehsal infrastrukturunun 
formalaşması; 
 kooperativlər vasitəsi ilə satılan kənd təsərrüfatı 
məhsulları və onlardan hazırlanmış, dövlət ehtiyacları 
üçün göndərilən ərzaq mallarının zəmanətli minimal 
satınalma qiymətlərinin tətbiq edilməsi; 
 kooperativlər tərəfindən öz üzvləri üçün müvafiq 
istehsal vasitələri alınarkən bütün kənd təsərrüfatı 
əmtəə istehsalçıları üçün qüvvədə olan dotasiya və 
kompensasiyaların təqdim edilməsi; 
 kooperativ müəssisələrə müvafiq avadanlığın və 
texnikanın lizinq üzrə alınması üçün ilkin ödənişlər 
aparılmasında güzəştlər təqdim edilməsi; 
 aqroservis, məhsulun emalı, saxlanması və satışı üzrə 
kooperativlərin inkişafına, resursların ünvanlı 
bölüşdürülməsi bazasında, əsasən müsabiqə yolu ilə, 
 
 405
həmin resurslardan istifadənin effektivliyi və onlara 
tələbat hökmən əsaslandırılmaq şərti ilə investisiya 
kreditlərinin ayrılması. 
Müasir şəraitdə kənd təsərrüfatı kredit kooperativlərinin 
yaradılması və işləməsi təcrübəsi hələlik azdır. Kənddə 
informasiya-məsləhət işləri zəif aparılır, buna görə də 
təsərrüfatların sahibləri yeni formalara (kənd təsərrüfatı 
kooperativlərinə) inanmırlar. Kadrların hazırlanması və onların 
ixtisasının artırılması məsələlərinə ciddi diqqət yetirilməlidir. 
Bir sözlə, ciddi dövlət dəstəyi tədbirləri kompleksi həyata 
keçirilmədən kənd təsərrüfatı kooperasiyasının uğurla inkişaf 
etdirilməsi mümkün deyil. 
Kreditin kooperativlərin informasiya və kadr təminatının 
yaxşılaşdırılması dövlətin fəal iştirakı ilə həyata keçirilə bilən 
aşağıdakı tədbirləri nəzərdə tutur[84, 115, 116]: 
 aqrar islahatın həyata keçirilməsi və kənd təsərrüfatı 
kooperasiyasının inkişaf etdirilməsi üzrə regional 
əlaqələndirmə-məsləhət və informasiya mərkəzlərinin 
təşkil edilməsi. Bəzi regionlarda kənd təsərrüfatı 
kooperativlərinin səmərəli fəaliyyətinin iqtisadi 
mexanizmini və dövlət dəstəkləmə tədbirlərinin baza 
modelləri şəbəkəsinin yaradılması, regional və federal 
səviyyəli kooperativ ittifaqlar yaradılması 
məqsədəuyğundur; kənd təsərrüfatı kooperativlərinin 
inkişaf göstəriciləri sisteminin işlənib hazırlanması və 
bu məlumatların sistematik olaraq Dövlət Statistika 
Komitəsinin nəşrlərində dərc edilməsi; 
 kənd təsərrüfatı profilli ali məktəblərdə və kolleclərdə 
fənn kimi kənd təsərrüfatı kooperasiyasının 
iqtisadiyyatı və təşkili kursunun tədris edilməsi; 
 kənd təsərrüfatı tədris müəssisələri nəzdində 
ixtisasartırma ilə aqrar-sənaye kompleksi idarəetmə 
orqanlarının kooperasiya məsələləri üzrə işçilərinin və 
 
 406
kənd təsərrüfatı istehsalçılarının hazırlanması 
sisteminin genişləndirilməsi. 
Respublika əhalisinin mallara olan tələbatının öyrənil-
məsinin qeyri-səmərəliliyinin əsas səbəbi, qeyd edildiyi kimi, 
malların istehsalı və satışı sistemində rəqabətin olmaması, 
sənayenin, kənd təsərrüfatının qeyri-mobilliyi, eləcə də 
tələbatın öyrənilməsinin sənaye müəssisələrində deyil, ticarətdə 
təmərküzləşməsidir. Sənaye müəssisələrində tələbatın 
öyrənilməsi ilə ən yaxşı hallarda satış şöbələri məşğuldurlar. 
Bununla əlaqədar olaraq tələbatın öyrənilməsi sistemi də 
dayanıqlı deyil. 
Satış bazarlarının tədqiq olunması bazarda baş verən bütün 
situasiyalar haqqında məlumatın daimi toplanması və işlənməsi 
əsasında həyata keçirilir. Əldə olunmuş məlumatlar əsasında 
bazarın əsas yönümü haqqında nəticə və satışın gələcək 
proqnozu verilir. Proqnozun əsas metodlarına ekspert 
qiymətləndirmə, trendlərin ekstrapolyasiya metodu, 
modelləşdirmə, korrelyasiya analizi metodları aid edilir. Qeyd 
etmək lazımdır ki, əhalinin tələbatının öyrənilməsi üçün bütün 
bu metodlardan istifadə edilir. Statistik məlumatların təhlili və 
proqnozlaşdırılması metodları baxımından bazarın öyrənilməsi 
texnologiyası xarici firmaların marketinq tədqiqatları ilə 
praktiki olaraq eynilik təşkil edir. Tələbatın öyrənilməsinin son 
mərhələsi - istehsalın həcminin artması və ya azaldılması 
əhalinin tələbatının həcminin müəyyən edilməsidir [130]. 
Bazarın marketinq tədqiqatlarının ikinci mərhələsini 
firmaların fəaliyyətinin öyrənilməsi və təhlili təşkil edir. Bunun 
nəticəsində mövcud və potensial rəqiblərin müəyyən edilməsi 
həyata keçirilir. 
Tədqiqatın üçüncü istiqaməti - satışın mümkün kanalları, 
satış şəbəkələrinin inkişaf meyilləri barədə məlumat verməyə 
imkan verir. Bu, malın daha optimal kanalının seçilməsinə 
imkan verir. Marketinq tədqiqatlarının dördüncü istiqaməti -  
firma özünün son qərarını çıxarmaq məqsədi ilə məhsula olan 
 
 407
tələb və təklifin uzunmüddətli dinamikasını qiymətləndirir. 
Beləliklə, balanslaşdırma işin stabilliyini təmin etməklə yanaşı, 
strateji istiqamətləri müəyyən edən marketinq xidmətləri 
əmtəə-bazar münasibətləri şəraitində müəssisələrin, firmaların 
istehlak bazarında səmərəli fəaliyyət göstərməsinə imkan verir. 
Məhz bu şəraitdə vahid iqtisadi, texniki və habelə istehsal-satış 
orqanizminin formalaşması prosesi baş verir. Marketinq 
istehlak bazarının mikrosəviyyədə idarəedilmə konsepsiyasıdır. 
Daxili ticarət sisteminin dövlət tərəfindən tənzimlən-
məsinin əsas istiqamətləri milli istehsalçını dəstəkləməklə 
daxili bazarın səmərəli qorunmasından; sağlam rəqabət 
mühitinin formalaşdırılması və qorunub saxlanmasından; daxili 
ticarət və xidmət sferasına xarici investisiyaların cəlb 
edilməsindən; istehlakçı hüququnun səmərəli müdafiəsindən; 
maldaşınma prosesinin institusional təminatının  gücləndiril-
məsindən və s. əməli tədbirlərin həyata keçirilməsindən; 
logistika xidmətinin inkişaf etdirilməsindən; ticarət prosesinin 
texnoloji təminatından; vergiqoyma, lisenziya, kvotaların 
tətbiqində sahəvi xüsusiyyətlərin nəzərə alınmasından və s.-dən 
ibarətdir [110, 130]. 
Ticarət sistemini funksional istiqamətdə sərbəstləşdirməklə 
yanaşı, ona müvafiq dövlət qurumları tərəfindən (İqtisadi 
İnkişaf Nazirliyi, Standartlaşdırma, Metrologiya və Patent üzrə 
Dövlət Komitəsi, Ticarət-Sənaye Palatası və s.) nəzarət edilir. 
Əksər dövlət orqanlarının müsabiqələr əsasında satınalma 
hüququ vardır. Dövlət alışı prosesində həm əmtəə istehlakçısı, 
həm də vasitəçi iştirak edə bilər. Satınalma mövcud bazar 
qiymətləri əsasında aparılır. 
Yekun olaraq qeyd etmək lazımdır ki, mal və xidmətlərin 
istehlak bazarının idarəetmə konsepsiyası kimi marketinqdən 
istifadə olunması ilə əlaqədar olaraq, nazirliklər, müəssisələr, 
səhmdar cəmiyyətlər və müxtəlif istehsalçılar səviyyəsində 
kadrların hazırlığına ciddi yanaşılmalıdır. 
 
 
 408
10.2. İstehlak kooperasiyası sferasında daxili auditin 
təşkili prinsipləri və fəaliyyət effektivliyi 
 
Daxili audit - iqtisadi subyektin özünənəzarət şəbəkəsi 
kimi, bir çox metodik, prosedur və təşkilati tədbirlərin 
vəhdətində olmaqla, səmərəli maliyyə-təsərrüfat fəaliyyətində 
tətbiqini tapır. O, nəzarətin aparılması şərtlərinə istinad edərək, 
idarəetmənin üslub və fəlsəfəsini, təşkilatların strukturu, vəzifə 
səlahiyyətlərinin bölgüsü, nəzarət metodu, təsərrüfata təsir 
edən xarici faktorları və s. əhatə edir. Qanuni tələblərə, 
normativ hüquqi aktlara uyğun fəaliyyət dövriyyəsində bütün 
iyerarxik səviyyədə əmr və sərəncamların yerinə yetirilməsi, 
sənədlərin dəqiq uçotu, nöqsan və səhvlərin qarşısının 
alınması, mühasibat uçotu hesabatlarının vaxtında hazırlan-
ması, aktivlərin qorunması və sair müvafiq istiqamətlər daxili 
audit sferasına aid atributlardandır. Ümidli funksional nəzarət 
şəbəkəli daxili auditi birbaşa rəhbərliyə tabe olan və faktiki 
daxili nəzarəti həyata keçirən təftişçilər, təftiş komissiyaları, 
auditor qrupları təmsil edir. Təhlil, uçot, nəzarət və 
planlaşdırmanın inteqrasion sistemi kimi, xərclər və mənfəətin 
səmərəli idarə olunması məqsədlərini ifadə edən cəhətləri ilə 
xarici (kənar) auditdən mahiyyətcə fərqlənən daxili auditin 
müstəqilliyi nisbətən şərtidir. Bu da təşkilatdaxili struktur 
özəlliyindən irəli gəlir. Məhz buna görə də onun ali məqsədini 
xarici auditin mərtamlarına uyğun hesabatların doğru və 
düzgünlüyünün təsdiqi deyil, daha çox resurs itkilərinin 
qarşısının alınmasını təmin edən rasional nəzarət sistemi təşkil 
edir. Daxili və xarici auditi ayıran mühüm konkret şərtləri 
aşağıdakı kimi təsnifləşdirmək mümkündür[63, 146]: 
 auditin məqsəd və vəzifə leytmotivi; 
 informasiyaların təhlil və emal xarakteri; 
 istifadəçilərin müxtəlifliyi; 
 icra fərqliyi. 
Daxili və xarici auditin informatik müstəvidə fərqliliyi də 
diqqəti cəlb edir. Belə ki, xarici audit dərc edilmiş hesabat 
 
 409
göstəriciləri bazasında, məhdud informatik şəraitdə fəaliyyət 
göstərir. Daxili audit bütün mövcud informasiyalarla yanaşı, 
dar çərçivədə məlum olam konfidensial, kommersiya sirrli 
məlumatlar, satış və mənfəət proqnozları, yeni güclərin 
buraxılışı üzrə smeta və kalkulyasiya sənədləri, marketinq 
tədqiqatlarının nəticələri və bu kimi analoji komponentlərlə də 
əhatələnir. Məhz buna görə də, ölkə qanunvericiliyi belə 
informasiyaları müəssisədənkənar istifadəçilər üçün 
məhdudlaşdırır. Xarici audit kənar istifadəçilərin maraqlarında 
təsərrüfatın göstəriciləri, biznes uğuru, maliyyə çevrikliyində 
əks olunarsa, daxili audit bütünlükdə müəssisədə səmərəli 
nəticələrə nail olmaqla, optimal idarəetmə qərarlarının qəbul 
edilməsində ifadəsini tapır. Daxili auditi təşkilatın müvafiq 
profilli mütəxəssisləri, xarici auditi isə sərbəst auditorlar və 
auditor firmaları aparır. Köhnə kompleksdaxili təftiş sisteminə 
müəyyən oxşarlıqları ilə yanaşı, daxili audit və onu həyata 
keçirən heyət nəzarəti epizodik deyil, gündəlik, müntəzəm 
təmin edir və bütün bu nəzarət mexanizmləri təşkilatın daxili 
işi kimi, onun özü tərəfindən hazırlanmış metod və 
mexanizmlərdə təsbit olunur. Daxili nəzarət strukturu başlıca 
olaraq nəzarət mühiti, onun aparılması şərtləri, mühasibat 
uçotu sistemi və nəzarət prosedurunu əhatə edən iqtisadi 
elementlərə ehtiva olunur. İnformatik şəbəkə qayda və 
metodları rəhbər tutan müvafiq elementlər vəhdətində təşkilatı 
arzuedilməz risklərdən qoruyur, maliyyə aktivliyini və uçotun 
səmərəli təşkilini təmin edir[146, 148]. 
Daxili auditin məqsədini həllinə qatıldığı məsələlərin 
struktur və spesifikliyi müəyyən edir. Dünya təcrübəsində gəlir 
və zərərlərin hesabatlarının, Yaponiya da daxil olmaqla, 
Avroatlantik məkanı əhatə edən iki əsas - ingilis-amerikan və 
franko-alman tipi mövcuddur. Hazırda hər iki formanın 
vəhdətində qüsurlardan təcrid olunmuş üçüncü qarışıq tipin də 
tətbiq sferası genişlənməkdədir. İqtisadi-maliyyə 
hesabatlandırılmasının beynəlxalq tipoloji təsnifatına verilən 
 
 410
bu diqqət çağdaş qlobal iqtisadi məkanda mühasibatlıqda, 
uçotun digər spektrində belə hesabatlandırmanın dominant 
mövqeyi, praktiki standartlılığı ilə bağlıdır. Biznesin təşkilində 
investorun dövlət, kommersiya qurumu və ya azad sahibkar 
olması asılılığından kənar bütün dövriyyədə müasir audit bu 
diapazonda səmərəli ümumi mənafe və maraqları ifadə edir. 
Bununla yanaşı, istehsal xərclərinin kalkulyasiyası prosesində 
uçot və auditin səmərəliliyini artıran standart və direkt-kostinq 
sistemli alternativlik də nəzərə alınmalıdır. Smeta 
normativlərinin dayanıqlığı və kənarlaşması standart-kost, 
daimi və dəyişən xərclər kontekstində marjinal gəliri ifadə edən 
direkt-kost sistemlərinin seçim aspekti daxili auditin təşkilində 
mühüm əhəmiyyət kəsb edir. 
Müəssisənin işgüzar mühiti haqqında müstəqil informasiya 
tələbini ödəyən, təsərrüfat subyektinin mühasibat sənədlərinin 
düzgünlüyünü, aparılan əməliyyatların mövcud normativ 
hüquqi bazaya uyğunluğunu təmin edən xarici audit 
idarəetmənin mühüm elementi kimi təminatverici, məşvərətçi 
funksiyaları yerinə yetirən daxili auditin fundamental təşkil 
edildiyi şəraitdə daha səmərəlidir. Daxili audit xidməti bazar 
yönümlü istənilən stasionar mühit üçün əsaslı və zərüridir. 
Mükəmməl bazar infrastrukturunun yaradılmasının labüd 
komponenti kimi, daxili auditin də iqitisadi həyatımıza tam 
mənada qədəm qoymasının zamanı yetişmişdir. Bu baxımdan, 
bazar iqtisadiyyatının öncül seqmentlərindən biri olan daxili 
auditin də iqtisadi dövriyyəyə qoşulmasına səylərimizi səfərbər 
etməli və ona nail olmanı əyani nümayiş etdirməliyik [30, 177-
181]. 
Mövcud qanunvericiliyə görə kooperasiya sferasında 
maliyyə və təsərrüfat fəaliyyəti üzrə nəzarəti ictimai əsaslarla 
fəaliyyət göstərən təftiş komissiyaları reallaşdırırlar. Bu 
komissiyalar əsasən mal-material qiymətlilərinin qorunması 
üzrə texniki nəzarət funksiyalarını yerinə yetirilər. Onların 
fəaliyyəti əksər hallarda invertarlaşmanın aparılması və onunla 
 
 411
bağlı sənədləşmələrin yoxlanışı ilə məhdudlaşır. Təcrübə 
göstərir ki, təftiş komissiyaları struktur qurumlarının tam 
ölçüdə fəaliyyətinə nəzarəti həyata keçirə bilmir. Bu baxımdan 
Azərittifaqın nəzdində daxili audit şəbəkəsinin qurulması 
obyektiv zərurət kimi ortaya çıxır. 
Daxili audit iqtisadi subyektin özünənəzarət şəbəkəsi olaraq 
müxtəlif metodik, prosedur və təşkilati tədbirləri əhatə etməklə 
səmərəli təsərrüfat, maliyyə fəaliyyətində tətbiqini tapır. 
Qanuni tələblərdən irəli gələrək fəaliyyət dövriyyəsində bütün 
əmr və sərəncamların yerinə yetirilməsi, sənədlərin dəqiq 
uçotu, nöqsan və səhvlərin qarşısının alınması, mühasibat 
uçotu hesabatlarının hazırlanması, aktivlərin qorunması və sair 
bu kimi prosedur aktlar daxili audit sferasının sturktur 
komponentlərindəndir. Daxili auditin bu tələb şərtlilikləri 
böyük təsərrüfat kompleksli müvafiq kooperasiya təşkilatı üçün 
də adekvatdır. Bununla belə, məxsusi fəaliyyət funksionallığı 
ilə fərqlənən bu təşkilatda daxili audit sisteminin forma-
laşdırılması ilə bağlı bir sıra spesifik cəhətlər və prinsiplər 
nəzərə alınmalıdır. Azərittifaqın nəzdində daxili auditin 
şəbəkəsi formalaşdırılarkən müvafiq funksionallıq yalnız 
sturuktur qurumların fəaliyyət effektliliyinin artırılmasını hədəf 
götürməməlidir. Burada daha kompleksli məsələlərin həllinin 
tapılması prioritet vəzifə olaraq qarşıya qoyulmalıdır. Təcrübə 
göstərir ki, iri kooperasiya qurumlarında daxili audit təşkilatı 
yaratmaqla təsərrüfat sferasında aşağıdakı məsələlərin həlli 
imkanları yaranır [178]: 
1. Struktur qurumlarının təsərrüfat fəaliyyəti haqqında 
daha dəqiq və obyektiv informasiya əldə olunur; 
2. Kooperativ mülkiyyətin qorunması, səmərəli və 
məqsədyönlü istifadəsi üzrə nəzarət güclənir; 
3. Təsərrüfat fəaliyyəti nəticəsində mümkün və ya 
faktiki zərərlərin azaldılması və aradan qaldırılması 
optimallaşır. 
 
 412
Bu prinsipiallıq respublikanın iri kooperasiya təşkilatı olan 
Azərittifaq üçün də adekvatdır. Burada bir əlamətdar fərqlilik 
də yaddan çıxarılmamalıdır ki, yaradılacaq daxili audit 
şəbəkəsi heç də ənənəvi təftiş komissiyalarının əvəz 
etdirilməsini nəzərdə tutmur. Əslində isə, formalaşdırılacaq 
daxili audit şəbəkəsi bu təsisatların fəaliyyətini özlərinin 
funksional kompleksliliyi ilə daha da dolğunlaşdıracaq.. 
Aparılan təhlil göstərir ki, istehlak kooperasiyası sferasında 
daxili audit şəbəkəsinin formalaşdırılması aşağıdakı effektlərlə 
müşayiət olunacaqdır: 
 təşkilatdaxili idarəetmədə demokratizmin yüksəlişi; 
 daxili nəzarət sisteminin mükəmməlləşməsi; 
 mühasibat uçotunun dəqiqliyi və düzgünlüyünün, 
onun səmərəliliyinin artırılması; 
 maliyyə risklərinin mülayimləşdirilməsi; 
 mülkiyyətin səmərəli və məqsədyönlü istifadəsi və 
mühafizəsi; 
 təsərrüfat optimallığının və rasional resurs 
bölgüsünün təminatı. 
Bununla belə, yaradılacaq daxili audit şəbəkəsi struktur 
qurumlarında istehsal və insan resurslarından istifadədə də 
daha nəticəli metodların tətbiqinə imkan verəcək, daha 
mükəmməl və əlverişli bazar infrastrukturu formalaşdıracaqdır. 
Daxili audit institutu bazar oriyentasiyalı istənilən stasionar 
mühit üçün əsaslı və zəruridir. Yalnız iri təşkilatlar daxili audit 
şəbəkəsini yaratmaq imkanındadırlar. Bu baxımdan həm 
Azərittifaqın özünün mərkəzi və həm də onun iri təsərrüfat 
qurumlarında daxili auditin yaradılması üçün yetərli imkanlar 
və zəruri əsaslar mövcuddur. Belə oriyentasiya isə taktiki 
planda qurulacaq audit nəzarəti şəbəkəsinin parametrləri və 
sistem effektivliyinə uyğun olaraq təşkilatdaxili  strategiya ilə 
bir daha əsaslandırılacaqdır. 
 
 
 
 413
10.3. İstehlak kooperasiyasının çoxsəviyyəli sisteminin 
formalaşması istiqamətləri 
 
Azərbaycanda həyata keçirilən aqrar islahatların nəticələri 
müsbət cəhətləri ilə yanaşı, bəzi təxirəsalınmaz vəzifələr 
qarşıya qoyması ilə xarakterikdir. Bu baxımdan, ilk növbədə, 
maliyyə-kredit münasibətlərinin təkmilləşdirilməsi qeyd 
olunmalı, müvafiq prioritetlərə kənd təsərrüfatı məhsulları 
istehsalçılarının cəlb olunmuş vəsaitə tələbatının ödənilməsi 
aid edilməlidir. Artıq qeyd edildiyi kimi, aqrar istehsalçıların 
kredit tələbatının ödənilməsində müxtəlif mənbələr iştirak edir. 
Aqrar əmtəə istehsalçılarının və kiçik aqrobiznesin kredit 
resurslarına olan tələbatının yarıdan çoxu hələ də təmin 
edilməmiş qalır. Qeyd olunduğu kimi, bir sıra səbəblər 
üzündən bank sistemi kredit resurslarına artan tələbatı ödəyə 
bilmir. Xarici ölkələrin təcrübəsi göstərir ki, kommersiya 
bankları kənd yerlərində sahibkarlarla, ailə-kəndli təsərrüfatları 
ilə işləməyə hazır deyillər. Digər tərəfdən, formalaşmaqda olan 
kredit birliklərinin imkanları məhduddur və onların ayrı-
ayrılıqda fəaliyyəti aqrar istehsalçıların tələbatını məqbul 
səviyyədə əhatə etməyi çətinləşdirir. Odur ki, istehlak koope-
rasiyasının inkişafına, mövcud kredit birliklərinin əlaqə-
ləndirilmiş fəaliyyəti üçün çoxsəviyyəli sistemin yaradılmasına 
ehtiyac vardır. 
Lokal kredit birliklərinin çoxsəviyyəli istehlak koope-
rasiyası sistemi şəklində birləşdirilməsi zərurətə çevrilmişdir. 
Keçid iqtisadiyyatlı ölkələrin təcrübəsi göstərir ki, istehlak 
kooperasiyasının inkişafının iki yolu sınaqdan çıxarılmışdır. 
Birinci halda regionlarda ayrı-ayrı birliklər yaradılır, onlar bir-
birindən asılı olmadan inkişaf edir. İkinci halda isə ikisəviyyəli 
regional sistemlər yaradılır və sonrakı mərhələdə bu sistemlər 
yüksək pilləli kredit assosiasiyaları şəklində birləşir [75, 76, 
79]. Müstəqil və sistem şəklində işləyən kredit birliklərinin 
fəaliyyət təcrübəsi göstərir ki, sonuncu variant daha 
perspektivlidir. Çoxsəviyyəli sistemlər dünyada olduğu kimi, 
 
 414
bir sıra keçid iqtisadiyyatlı ölkələrdə də özlərini yaxşı cəhətdən 
göstərə bilmişlər. Rusiya Federasiyasının bir sıra vilayət və 
respublikalarında bu sahədə müsbət təcrübə toplanmışdır. 
Baltikyanı ölkələrdə də istehlak kooperasiyası sisteminin 
yaradılması ən səmərəli və kənd rayonlarının sakinlərinin 
tələbatına uyğun olan çoxsəviyyəli sistemin formalaşdırılması 
yolunu tutmuşdur. İkisəviyyəli struktur praktiki cəhətdən daha 
çevikdir. 
Ötən əsrin əvvəlindən başlayaraq Qərbi Avropa ölkələrində 
çoxsəviyyəli istehlak kooperasiyası modelləri, bir qayda olaraq 
ikisəviyyəli və ya üçsəviyyəli sistemlər tətbiq edilir. Təqribi 
hesablamalara görə, hazırda dünyada təqribən 700 milyon nəfər 
istehlak kooperasiyası ilə əhatə edilmişdir [64, 110]. Hüquqi 
baxımdan müstəqil olan yerli kredit birlikləri birinci səviyyəli 
təşkilatlardır. Regional və milli səviyyələrdə ikinci və üçüncü 
pilləli təsisatlar yaradılır və onlar birinci pilləyə aid 
təşkilatların işini dəstəkləyir, bu təşkilatlara kömək edirlər. 
Buraya ilk növbədə, aparıcı banklar, eləcə də başqa tipli 
maliyyə müəssisələri, sığorta şirkətləri, hesablaşma mərkəzləri 
aiddir. Çoxsəviyyəli kooperativ maliyyə sistemi bütün 
qitələrdə, o cümlədən, Hindistanda, Çində və Braziliyada 
formalaşmış və inkişaf etməkdədir. 
Yuxarı səviyyəli istehlak kooperativləri də birinci səviyyəli 
birliklərlə eyni prinsiplər əsasında qurulur: həmin prinsiplərə 
aşağıdakılar aiddir: könüllü və aşkar üzvlük, demokratik 
nəzarət, üzvlərin iqtisadi iştirakı, özünüidarə və müstəqillik, 
istehlak kooperativinin fəaliyyəti barədə informasiyanın həmin 
kooperativin payçıları üçün əlyetərli olması, kooperativ 
üzvlərinin birgə və subsidiar məsuliyyəti. Arayış üçün qeyd 
edək ki, subsidiar məsuliyyət dedikdə, əsas cavabdeh şəxs 
borcu ödəyə bilmədikdə müştərək məsuliyyət daşıyan şəxslər 
qrupunun ayrı-ayrı üzvlərinin üzərinə qoyulan əlavə məsuliyyət 
başa düşülür. 
 
 415
İkipilləli istehlak kooperasiyası borc vəsaitlərinin 
qaytarılma göstəricisinin yüksək səviyyəsi ilə səciyyəvi olan 
dayanıqlı maliyyə sistemləridir. Birinci səviyyəli birliklər 
müstəqildir və fəaliyyətlə bağlı bütün məsələləri müstəqil həll 
edirlər. Digər tərəfdən, onlar regional istehlak kooperativinin 
maliyyə dəstəyinə həmişə bel bağlaya bilərlər, zəruri hallarda 
bu kooperativ onları borc resursları ilə təmin edir. 
Rusiyada istehlak kooperativləri sisteminin təcrübəsi 
göstərmişdir ki, ikinci səviyyəli kooperativlərdə maliyyə 
vəsaitlərinin yığılması və formalaşması birinci səviyyəli 
kooperativlərin hesabına deyil, xarici mənbələrdən 
(kommersiya banklarından, fondlardan və digər maliyyə 
təşkilatlarından) daxilolmalar, dövlət orqanları ilə fəal 
əməkdaşlıq və büdcə vəsaitlərinin cəlb edilməsi hesabına baş 
verir. İkinci səviyyəli kooperativ zəmanət və ehtiyat fondları, 
istehlak kooperativlərinə maliyyə və hüquqi dəstək sistemi 
yaratmaqla birinci səviyyəli istehlak kooperativlərinin etibarlı 
fəaliyyətinin təminatçısı kimi çıxış edir. Yuxarı səviyyəli 
kooperativlərin bütün fəaliyyəti ilkin istehlak kooperativləri 
üçün əlverişli şərait yaradılmasına yönəlmişdir [81, 109]. 
Beləliklə, çoxsəviyyəli istehlak kooperasiyası sisteminin 
üstünlükləri ondan ibarətdir ki, bu sistem hər bir kooperativin 
strukturunun təkmilləşdirilməsinə, ikinci səviyyəli kooperativ 
tərəfindən maliyyə yardımı alınmasına, riskləri azaltmaq 
məqsədi ilə kooperativin fəaliyyətinin maliyyə baxımından 
tənzimlənməsinə, vahid normativ sənədlər, kadrların seçilmə-
sinin və hazırlanmasının vahid sisteminin tətbiq edilməsinə 
kömək edir. Eyni zamanda bu sistem daxili audit, təminatların 
və sanksiyaların vahid sistemini yaratmağa, idarəetmə 
orqanları ilə əməkdaşlıq etməyə imkan verir. Kənd 
təsərrüfatında istehlak kooperasiyasının ABŞ və Qərbi Avropa 
təcrübəsi göstərir ki, çoxsəviyyəli sistem yaratmağın 
mümkünlüyü qanunvericilikdə nəzərdə tutulmalıdır. Keçid 
 
 416
ölkələrində istehlak kooperativlərini bir sistem kimi nəzərdən 
keçirən qanunvericilik formalaşmaqdadır. 
İstehlak kooperasiyası öz inkişafının ilkin mərhələsində 
olsa da, təsis edilən assosiasiya kredit birliklərinin fəaliyyətinin 
koordinasiyasına başlamışdır. Dünya təcrübəsi göstərir ki, 
ölkənin bütün kredit birliklərini sistem şəklində birləşdirən 
xüsusi maliyyə təsisatı olmasa, onların fəaliyyəti çətinləşir. 
Koordinasiya orqanının əsas vəzifəsi aşağı səviyyəli 
kooperativlər arasında kredit resurslarına tələb və təklifi 
tarazlaşdırmağı nəzərdə tutmalıdır. Bu, həm vəsaitlərin istehlak 
kooperativlərində yerləşdirilməsini, həm də müxtəlif maliyyə 
vasitələri buraxılması yolu ilə kreditlərin investisiyalaşması, 
təkrar maliyyələşdirilmə üçün vəsaitlər cəlb edilməsi ilə bağlı 
əməliyyatlar aparılmasını nəzərdə tutur. Rusiyada yaradılmış 
istehlak kooperativlərinin İnkişaf Fondu birliklərdə istehlak 
kooperativlərində kredit resurslarına tələbin təmin edilməsinə 
az-çox dərəcədə kömək edir. Tələbin ödənilməsi aqrar 
iqtisadiyyata sanballı maliyyə vəsaitləri, sərmayə qoyulması 
yolu ilə mümkündür. Qabaqcıl xarici təcrübə, o cümlədən 
Qərbi Avropa ölkələrinin təcrübəsi göstərir ki, bu vəsaitlər 
dövlətin və müxtəlif əcnəbi tərəfdaşların təqdim etdiyi resurs-
lardan da ibarət ola bilər. Koordinasiyalı idarəetmə həmin 
vəsaitləri daha səmərəli bölüşdürməyə imkan verər [157]. 
Aqrar sənaye istehsalı subyektlərinin maliyyə-kredit 
münasibətlərinin təhlili göstərir ki, milli kənd təsərrüfatı kredit 
sisteminin inkişafmı ləngidən ən azı 3 amil mövcuddur: 
1. aqrar sənaye sektorunun maliyyələşdirilməsini və 
kreditləşdirilməsini təmin edən təsisatlar arasında 
qarşılıqlı əlaqənin olmaması; 
2. kənd təsərrüfatı əmtəə istehsalçılarının maliyyə 
vəziyyətinin qənaətbəxş olmaması üzündən onların 
borc resurslarından istifadə imkanlarının məhdud-
laşması; 
 
 417
3. bir sıra yerli, əcnəbi və müştərək fondlar tərəfindən 
həyata keçirilən çoxsaylı məqsədli proqram və 
layihələr çərçivəsində maliyyə və pul axınlarının 
əlaqələndirilməsinin zəruri səviyyəsinin itirilməsi. 
Yuxarı səviyyəli maliyyə təşkilatının yaradılmasının üç 
variantı sınaqdan çıxarılmışdır: 
I. Yuxarı səviyyəli kredit birliyinin yaradılması. Bu 
qurumun formalaşmasında kənd təsərrüfatında 
istehlak kooperasiyasının İnkişaf Fondu maliyyə 
baxımından iştirak edə bilər. 
II. Bank olmayan depozit-kredit təşkilatı formasında, 
ixtisaslaşdırılmış kredit təşkilatının qeydiyyata 
alınması. 
III. Yuxarı səviyyəli istehlak kooperasiyası funksiya-
larının hər hansı kommersiya bankına həvalə 
edilməsi.  
Onu da qeyd etmək lazımdır ki, müasir mərhələdə kom-
mersiya bankları onlara bu cür funksiyalar həvalə edilməsinə 
hazır deyil. Belə ki, birincisi, istehlak kooperasiyası bazarı 
maliyyə baxımından banklar üçün cəlbedici deyil. Digər amil, 
iqtisadiyyatın kənd təsərrüfatı sektoruna xas olan yüksək risk 
dərəcəsidir. Nəhayət, yuxarı səviyyəli istehlak kooperasiyası 
sisteminin funksiyalarının kommersiya bankına həvalə 
ediləcəyi təqdirdə aktivlərin və passivlərin strukturunun 
yenidən qurulması hökmən lazım gələcəkdir. Bu isə indiki 
mərhələdə bank sektorunun qeyri-sabitliyi şəraitində təşkilatın 
sabitliyini poza bilər. Yuxarı səviyyəli istehlak kooperativinin 
yaradılması variantı az məbləğdə maliyyə resursları sərf 
edilməsi və müvəqqəti məsrəflərin əhəmiyyətli dərəcədə 
azalması ilə bağlıdır. 
Kredit birliyinin Mərkəzi Bankdan lisenziya almasına 
ehtiyac yoxdur. Deməli, banklar və bank fəaliyyəti haqqında 
qanuna görə kredit təşkilatları üçün tələb edilən kapitalın 
artırılması da zəruri olmayacaq. Bu variant ikisəviyyəli istehlak 
 
 418
kooperasiyası sistemini az vaxtda və daha az məsrəflərlə 
formalaşdırmağa imkan verərdi. Yuxarı səviyyəli istehlak 
kooperasiyasının elə əməliyyatları yerinə yetirməsi tələb 
ediləcəkdir ki, onların yalnız kredit təşkilatı tərəfindən 
aparılmasına icazə verilmişdir. 
Təqdim edilən yanaşmada bir sıra mənfi məqamlar 
mövcuddur. Kredit birliklərinin resurs bazasını formalaşdırmaq 
imkanları məhduddur. Maliyyə dəstəyi hələ ki, əsasən xarici 
təşkilatlardan alınır. Bir məsələni xüsusi qeyd etməyə dəyər. 
Yuxarı səviyyəli kooperativlərin vəziyyəti sabit olmayan və 
yeni yaradılan kooperativləri dəstəkləməsi resurs bazasının 
tükənməsinə gətirib çıxara bilər. Odur ki, verilən kreditlərin 
dayanıqsız kredit birliklərində əriyib gedəcəyi təhlükəsi nəzərə 
alınmalı, əsaslandırılmış fəaliyyət strategiyası hazırlanmalı və 
həyata keçirilməlidir. 
Milli maliyyə təsisatı kimi ikinci səviyyəli kredit təşkilatı 
yaradılması çox perspektivlidir. İkinci səviyyəli istehlak 
kooperativi ilə müqayisədə bu təşkilatın ilkin kooperativləri 
kreditləşdirməkdən ötrü resurs bazası yaratmaqda imkanı geniş 
olacaqdır. 
Vəsaitlər aşağıda göstərilən mənbələrdən cəlb edilə bilər: 
 banklararası kreditlər; 
 hüquqi şəxslərin müddətli depozitləri; 
 hüquqi və fiziki şəxslərdən alınan borclar; 
 büdcə kreditləri, subsidiyaları və subvensiyaları. 
Sözügedən qurumun təsisçiləri İstehlak Kooperasiyasının 
İnkişaf Fondu, əcnəbi tərəfdaşlar və kredit birlikləri olmalıdır. 
Yaradılan təşkilat maliyyə vasitəçisi rolu oynamaqla, istehlak 
kooperasiyası sektoruna və kiçik aqrobiznesə xidmət edə bilər. 
Sınaqdan çıxmış qabaqcıl təcrübəyə əsasən demək olar ki, 
nəzərdə tutulan maliyyə təsisatı iki müxtəlif təşkilati-hüquqi 
formada yaradıla bilər: 
 kommersiya bankı; 
 bank olmayan depozit-kredit təşkilatı (BODKT). 
 
 419
 BODKT təşkilati-hüquqi formalar həm qeydiyyat 
proseduruna görə, həm də onların yerinə yetirə 
biləcəkləri əməliyyatların siyahısına görə bir-birindən 
fərqlənir. 
Aşağıda bank olmayan depozit-kredit təşkilatı və 
kommersiya bankının ikinci səviyyəli istehlak kooperasiyası 
sistemi təşkilatı kimi qeydiyyatının və onların fəaliyyətinin 
təşkilinin müqayisəli xüsusiyyətlərini əks etdirən şəkil 
verilmişdir: 
 
Şəkil 10.1 
 
Bank olmayan depozit-kredit təşkilatı və kommersiya 
bankının ikinci səviyyəli istehlak kooperasiyası sistemi 
təşkilatı kimi qeydiyyatının və onların fəaliyyətinin 
təşkilinin müqayisəli xüsusiyyətləri 
 
Qeydiyyatın və 
fəaliyyətin 
təşkilinin 
xüsusiyyətləri 
Kommersiya bankı BODKT 
Qeydiyyat və 
lisenziya 
alınması prosesi 
Standart Ən operativ 
Maliyyə 
bazarına çıxış 
«Banklar və bank fəaliyyəti 
haqqında» federal qanuna 
müvafiq olaraq bank 
əməliyyatlarının tam siyahısı 
Bank əməliyyatlarının 
məhdud çeşidi 
Risk dərəcəsi Yüksək 
Aşağı (yerinə yetirilən 
əməliyyatların əhatə 
dairəsinin məhdud olması 
ilə əlaqədar) 
Gəlirlilik 
Yüksək (spekulyativ 
əməliyyatlar aparılmasının 
mümkünlüyü ilə əlaqədar) 
Aşağı 
 
Depozit və kredit əməliyyatları aparan, bank olmayan 
kredit təşkilatlarının fəaliyyətinin hüquqi bazası yaradılmalıdır. 
 
 420
Xarici təcrübəyə müvafiq olaraq bank olmayan depozit-kredit 
təşkilatı aşağıdakı əməliyyatları apara bilməz: 
a) əhalidən əmanətlər və hüquqi şəxslərdən tələb 
edilənə qədər depozitlər cəlb edilməsi; 
b) fiziki və hüquqi şəxslər üçün bank hesablarının 
açılması və idarə edilməsi,  
c) pul və digər vəsaitlərin inkassasiyası, fiziki və 
hüquqi şəxslərə kassa xidməti,  
Bank olmayan depozit-kredit təşkilatı aşağıdakı 
əməliyyatları apara bilər: 
 üçüncü şəxslərdən pul şəklində öhdəliklərin yerinə 
yetirilməsini tələb etmək hüququnun əldə edilməsi; 
 pul vəsaitlərinin və əmlakın fiziki və hüquqi 
şəxslərlə müqavilə üzrə etimada əsaslanan idarə 
edilməsi; 
 lizinq əməliyyatlarının aparılması; 
 bina və otaqların fiziki və hüquqi şəxslərə icarəyə 
verilməsi; 
 məsləhət və informasiya xidmətləri göstərilməsi. 
Məlum olduğu kimi, BODKT-nin qeydiyyata alınması 
üçün tələb edilən nizamnamə kapitalının həcmində əhəmiyyətli 
fərq var. Bank yaratmaq üçün zəruri kapital 10 milyon manat, 
bank olmayan depozit-kredit təşkilatı yaratmaq üçün dəfələrlə 
az vəsait lazımdır. Minimal nizamnamə kapitalının aşağı 
səviyyədə müəyyənləşdirilməsi kredit birlikləri üçün çox 
mühüm fərqdir. BODKT-nin sənədlərin toplanması üçün tələb 
olunan vaxtı xeyli azaltmaq və qeydiyyat prosedurunu daha 
operativ şəkildə həyata keçirmək həyati əhəmiyyətə malikdir. 
Belə ki, BODKT yalnız məhdud çeşidli bank əməliyyatları 
apara bilər və müvafiq surətdə xərclər də az olur. Təbii ki, 
işçilərin seçilməsi və əmək haqqı fondu da əhəmiyyətli 
dərəcədə az olacaqdır. 
BODKT müəyyən bank əməliyyatlarını yerinə yetirmək 
imkanından məhrum olduğu halda kommersiya bankı universal 
 
 421
maliyyə vasitəçisi kimi üstünlüyə malikdir. Bununla belə, elə 
vəziyyət yarana bilər ki, bir müddətdən sonra bank özünün iri 
müştərilərinə daha çox diqqət yetirməyə başlayar, çünki bu 
həm sərfəli, həm də xərclərin ödənilməsi üçün zəruridir. Bu 
halda ikisəviyyəli sistem təşkil edilməsi ideyasının özü puç ola 
bilər. Belə ki, sistemin mahiyyəti kiçik və orta biznesə texniki 
və maliyyə yardımı göstərməkdən ibarətdir. 
İnkişafın istənilən mərhələsində bank sektorunda müəyyən 
qeyri-sabitlik ehtimalı qalır. Buna görə də BODKT üçün 
əməliyyatların məhdud çeşidi spekulyativ əməliyyatlar aparıl-
masına qadağa qoyulması hesabına onun daha davamlı olma-
sını təmin etməli, risklər əhəmiyyətli dərəcədə azalmalıdır. 
BODKT əhalidən əmanətlər və tələb edilənə qədər depozitlər 
cəlb etmək imkanına malik olmayacağına görə, bu vəsaitlərin 
bir anda kənara axması riskini azaldır. Lakin digər tərəfdən, 
cəlb edilən resursların dəyəri daha çox olacaqdır. Fikrimizcə, 
bu halda ən düzgün qərar - sabit resurs bazasının xeyrinə seçim 
etməkdir. 
Hələlik Azərbaycan Respublikasında heç bir oxşar təşkilat 
mövcud olmasa da və təhlilin xalis nəzəri xarakter daşımasına 
baxmayaraq, yuxarıda gətirilən dəlillər kifayət qədər 
əhəmiyyətlidir. Tədqiqatların nəticələrinə, ekspert rəylərinə və 
xarici təcrübəyə əsaslanaraq demək olar ki, BODKT yaratmaq 
üçün münasib təşkilati-hüquqi forma qapalı səhmdar 
cəmiyyətidir. Belə ki, kənd təsərrüfatı istehsalçılarının 
mənafelərinin müdafiə edilməsi məhz qapalı səhmdar cəmiy-
yətinin yaradılması halında mümkündür, çünki bu təşkilati-
hüquqi forma yüksək standartlara cavab verən korporativ 
idarəetmə sistemi yaratmağa imkan verəcək, mülkiyyətin 
strukturu, uçot və hesabat şəffaf olacaq, müşahidə və icra 
xarakterli idarəetmə orqanlarının səlahiyyətləri arasında ciddi 
hədd qoyulacaqdır. Qapalı səhmdar cəmiyyəti mülkiyyətçilər 
heyətinin formalaşması və onların qəbul etdiyi qərarlara 
 
 422
nəzarət baxımından müəyyən üstünlüklərə malikdir, çünki 
onun iştirakçılarının sayı 50-dən çox ola bilməz. 
Nizamnamə kapitalının formalaşmasında, ilkin mərhələdə 
xarici təşkilatlara üstünlük verilməsi zərurəti olacaqdır. Bu 
təşkilatlar istehlak kooperasiyası ilə iş təcrübəsinə malik olan 
və bu sahədə ixtisaslaşan bir neçə xarici bank ola bilər. Xarici 
təşkilatların BODKT-də iştirak etməsi ona etimadın səviyyəsini 
artırmağa, səmərəli korporativ idarəetmə və daxili nəzarət 
formalaşdırmağa imkan verər. Əsas səhmdar Kənd İstehlak 
Kooperasiyasının İnkişaf Fondu olması məqsədəuyğundur. 
BODKT-nin nizamnamə kapitalında Kənd İstehlak Koope-
rasiyasının İnkişaf Fondunun nisbi payı xarici qurumlardan çox 
olmalıdır. Kapitalın qalan hissəsini regional istehlak 
kooperativləri formalaşdırmalıdır. BODKT-nin təşkilati struk-
turu onun həyata keçirməsinə icazə verilmiş bank əməliyyatları 
ilə birbaşa əlaqədardır və aşağıdakı kimi ola bilər: 
 
Şəkil 10.2 
 
BODKT-nin təşkilati strukturu 
 
Səhmdarların ümumi 
yığıncağı 
  
Direktorlar şurası  Təftiş komissiyası 
İdarə heyəti Kredit 
şöbəsi 
Passiv əməliyyatlar şöbəsi 
Mühasibat uçotu və 
hesab şöbəsi 
 Aktiv əməliyyatlar şöbəsi 
Daxili nəzarət şöbəsi  Valyuta əməliyyatları və 
qiymətli kağızlarla bağlı 
əməliyyatlar şöbəsi 
  Dəftərxana  
  Kadrlar 
şöbəsi 
 
 
Göründüyü kimi, BODKT-nin yaxın perspektivdə qiymətli 
kağızlarla əməliyyat aparması halı nəzərdə tutulur. Kənd 
 
 423
istehlak kooperasiyası sisteminin ikisəviyyəli olması 
məqsədəuyğundur (Şəkil 10.2.). Birinci səviyyə - payçılar kənd 
təsərrüfatı əmtəə istehsalçıları, aqrobiznes və kənd sakinləri 
olan lokal birliklərlə təmsil edilmişdir. İstehlak kooperasiyası 
sisteminin ikinci səviyyəsi olan BODKT isə milli səviyyədə 
yaradılmalıdır. 
Əlavə 7-də Kənd İstehlak Kredit Kooperasiyası, bank 
olmayan depozit-kredit təşkilatı və diğər müvafiq infrastruktur 
qurumlarının qarşılıqlı əlaqəliyini əks etdirən şəkil verilmişdir. 
İstehlak kooperasiyasının tövsiyə edilən sistemində 
təşkilati-hüquqi münasibətlər korporativ mülkiyyət münasibət-
lərinə əsaslanmalıdır. Sistemin bütün səviyyələrində özü-
nüidarə, qarşılıqlı məsuliyyət və qarşılıqlı yardım prinsipləri 
reallaşmalıdır. Sistemin hər bir səviyyəsi ona xas olan 
əməliyyatları yerinə yetirir və beləliklə, əmək bölgüsü prinsipi 
həyata keçirilir. Birinci səviyyəli istehlak kooperativlərinin 
əməliyyatları lokal bazarlarla bağlıdır. Onlar öz payçılarına 
xidmət edirlər. Yüksək həlqə ilə əlaqələr yaratmaq və istər bir 
regionun ilkin səviyyəli birliklərinin, istərsə də bütün sistemin 
müvəqqəti sərbəst pul vəsaitlərinin cəlb edilməsi hesabına 
kredit resurslarının yenidən bölüşdürülməsi üçün zəruridir. 
 
 
10.4. İstehlak kooperasiyasında maliyyə-iqtisadi 
münasibətlərin təkmilləşdirilməsi 
 
İstehlak kredit kooperasiyasının payçılarının gəliri və 
birliyin maliyyə vəziyyəti bilavasitə kreditləşdirmə 
fəaliyyətinin səmərəliliyindən asılıdır. Kredit birliyinin 
dayanıqlı fəaliyyəti borcların vaxtında qaytarılmasını tələb 
edir. Məsələ ondadır ki, kredit birliyinin parçalanması onun 
payçılarının çoxunun müflisləşməsinə gətirib çıxara bilər. Buna 
görə də kredit riskinin idarə edilməsi hər bir kredit birliyinin 
mövcudluğu və inkişaf strategiyasının zəruri tərkib hissəsinə 
çevrilməlidir. Kredit risklərinin qiymətləndirilməsi onların 
 
 424
idarəetmə sisteminin yaradılması məsələlərinin kompleks həlli 
ilə əlaqədardır. Bu sistem kredit siyasətinin və onun həyata 
keçirilməsi mexanizmlərinin işlənib hazırlanmasını, kredit 
portfeli riskinin səmərəli idarə edilməsini və başqa tədbirlər 
görülməsini nəzərdə tutur. [126] Beləliklə, kooperativin sabit 
işinin ən mühüm şərti borc verilməsi prosedurunun hərtərəfli 
götür-qoy edilməsidir. 
Bundan irəli gələrək tərəfimizdən borc verilməsi barədə 
qərar qəbul edilməsinin aşağıdakı sxemindən istifadə olunması 
təklif olunur: 
 
Şəkil 10.3 
 
Kredit ayrılması barədə qərar qəbulu sxemi 
 
1. Borcalan 
1.1. borc almaq barədə ərizənin verilməsi; 
1.2. maliyyə hesabatlarının, operativ uçot 
məlumatlarının, vergi bəyannamələrinin, 
biznes-planın təqdim edilməsi; 
2. Kredit şöbəsi 
2.1. potensial borcalanla müsahibə; 
2.2. kredit qabiliyyətinin öyrənilməsi; 
2.3. kredit riskinin qiymətləndirilməsi; 
2.4. kredit komitəsi üçün kreditin analizi 
        barədə hesabat hazırlanması; 
3. Kredit komitəsi 
3.1. potensial borcalanın müraciətinə  
       baxılması; 
3.2. kredit şöbəsinin materialları əsasında  
       qərar qəbul edilməsi 
4. İmtina borc müqaviləsinin rəsmiləşdirilməsi üçün kredit şöbəsinə rəy verilməsi 
5. Qərar müsbət 
olduqda 
(kooperativin 
sədri) 
rəsmiləşdirilmiş borc müqaviləsinin təsdiq  
                              edilməsi 
Kredit birliyi üzvünün maliyyə vəziyyətinin və borcu 
kreditora vaxtında ödəmək baxımından etibarlılığının təhlil 
edilməsi üçün çoxsaylı metodikalar vardır. Hazırda kredit 
 
 425
fəaliyyətinin təhlilinin ən geniş yayılmış növü beş amili nəzərə 
alan yanaşmadır. ABŞ bankları çox vaxt bu yanaşmadan 
istifadə edirlər. Bu təhlil metodu borcalanın fəaliyyət riskini və 
bununla əlaqədar aşağıdakı amilləri qiymətləndirməyi nəzərdə 
tutur: borcalanın xarakteristikası, maliyyə imkanları, kapital, 
əmlak, təminat, ümumi iqtisadi şərait. Müvafiq ədəbiyyatlarda 
bu yanaşma «5 c» qaydası adını almışdır [126, 130]. 
Borcalanın xarakteristikası dedikdə, aşagidakılar nəzərdə 
tutulur: 
 onun reputasiyası; 
 məsuliyyət dərəcəsi; 
 borcu qaytarmağa hazır olması və bunu arzu etməsi; 
 onun səriştəlilik dərəcəsi. 
Kredit birliyinə müraciəti təhlil edən ilk növbədə 
borcalanın əvvəllər öz öhdəliklərinə necə yanaşmasını, borcun 
qaytarılmasında ləngimələrə yol verib-vermədiyi, işgüzar 
mühitdə onun statusunu aydınlaşdırmağa çalışır. Kredit birliyi 
özünün gələcək borcalan - payçısını öyrənməli, bu məqsədlə 
onunla müsahibə aparmalı, şəxsi arxivindəki sənədlərindən, 
məsləhətləşmələrdən və əlyetərli olan digər informasiyadan 
istifadə etməlidir. 
Borcalanın xarakteri və ya şəxsiyyəti ən mühüm amillərdən 
biridir və əgər onun şəxsiyyəti şübhə oyadırsa, qalan amillər 
üzrə qiymətləndirmə aparılmır. 
Kredit üçün müraciət edənin maliyyə imkanları - 
borcalanın krediti ödəmək qabiliyyətini təyin edən amildir. Bu 
imkanlar borcalanın gəlirlərini və xərclərini, onların dəyişmə 
perspektivlərini, tədiyə (bütün borc öhdəliklərini vaxtında və 
tamamilə yerinə yetirmək) qabiliyyətini təyin edir. 
Borcalanın xüsusi əmlakının (vəsaitinin) mövcud olması 
zəruri amildir. Əmtəə istehsalçısı öz məhsulunu bazara 
çıxararkən yarana biləcək arzuolunmaz vəziyyətlərdə bu vəsait-
lərdən borcu qaytarmaq üçün istifadə edə bilər. Kifayət qədər 
xüsusi kapitala malik olan borcalan həmişə tam səmərə ilə 
 
 426
işləməyə çalışacaqdır. Çünki əks halda o, öz kapitalmı riskə 
məruz qoymuş olur. 
Kapital amilini qiymətləndirmək üçün hər bir əmtəə 
istehsalçısının əsas maliyyə sənədi olan balansı təhlil edilir. 
Aqrar sahibkarların balansı sadələşdirilmiş formada, yəni 
aktivlərin siyahısı şəklində verildiyi üçün kredit şöbəsi bu 
informasiyanın etibarlılığını yoxlamalıdır. Maliyyə analitik-
lərindən borcalanın aktivlərini və passivlərini düzgün 
qiymətləndirmək, onların keyfiyyətini və dəyərini düzgün təyin 
etmək, alınan məlumatları əvvəlki balanslarla müqayisə etmək 
bacarığı tələb edir.  
Xarici təcrübədə kreditin və kredit üzrə faizlərin 
qaytarılmasını təmin etmək üçün borcalan tədiyə qabiliyyətli 
olmadığı hallarda müxtəlif üsullardan istifadə edilir. Buraya 
aşağıdakılar aiddir: 
 cərimə; 
 girov; 
 borc müqaviləsinin sığortalanması; 
 zəmanətlər. 
Təminat üsullarının heç biri borcun qaytarılmasına yüz faiz 
zəmanət vermədiyinə baxmayaraq, bu vasitədən bütün dünyada 
geniş istifadə edilir, çünki o, borc əməliyyatlarının riskini xeyli 
azaltmağa imkan verir. Kredit almaq üçün müraciətə 
baxılarkən nəzərə alınan amillərə ölkədə işgüzar mühiti 
şərtləndirən kredit birliyinin və borcalanın vəziyyətinə təsir 
göstərən ümumi şərait, iqtisadi konyunkturun vəziyyəti, oxşar 
malın başqa istehsalçıları tərəfindən rəqabət, vergilər, 
xammalın qiyməti və s. aid edilir. 
Kredit verilməsi prosesi bir neçə mərhələdən ibrət 
olmalıdır. Bu mərhələlərin hər biri əmtəənin keyfiyyət 
xarakteristikalarına öz təsirini göstərir və kredit birliyi üçün 
onun etibarlılıq dərəcəsini müəyyənləşdirir: 
 kredit almaq üçün sifarişə baxılması və gələcək borc 
alanla müsahibə; 
 
 427
 müştərinin kredit qabiliyyətinin öyrənilməsi və kredit 
riskinin qiymətləndirilməsi; 
 borc müqaviləsinin hazırlanması və bağlanması; 
 sazişin şərtlərinin yerinə yetirilməsinə və borcun 
ödənilməsinə nəzarət. 
Kredit almaq üçün müraciət edən aqrar sahibkar bu barədə 
sifariş təqdim edir, bu sifarişdə tələb edilən borc haqqında ilkin 
məlumatlar borcun məqsədi, məbləği, növü və müddəti, 
nəzərdə tutulan təminatı göstərilir. Xahişin əsaslandırılması 
kimi xidmət edən sənədlər və maliyyə hesabatları sifarişə əlavə 
edilməlidir. Sənədlər paketinə daxil edilən aqrar sahibkarın 
aktivlərinin, öhdəliklərinin və kapitalının strukturunu əks 
etdirir. Sahibkarın daha müfəssəl maliyyə vəziyyəti, onun il 
ərzində resurslara tələbatının dəyişməsi daxili maliyyə 
hesabatlarında, eləcə də operativ uçot məlumatlarında əks 
oluna bilər. 
Hazırda kiçik və orta aqrar istehsalçıların səyi ilə sahənin 
inkişafı prosesi gedir. Ona görə də kredit verilməsi barədə 
sifarişlərin çoxu hələ maliyyə hesabatları və başqa sənədləri 
olmayan, bu sahədə yeni fəaliyyətə başlayan istehsalçıların 
maliyyələşdirilməsi ilə bağlı ola bilər. Bu halda kredit üçün 
müraciət edən tərəfindən təqdim edilən ətraflı biznes-plandan 
təhlil məqsədi ilə istifadə edilməsi zəruridir. Biznes-planda 
məlum olduğu kimi, layihənin məqsədləri, əməliyyatların 
aparılma metodları barədə məlumatlar, bazarda təklif edilə 
biləcək məhsulların və ya xidmətlərin təsviri, araşdırma və 
tədqiqatların planları, sahə və bazar proqnozları, marketinq 
planı, istehsal planı, menecment planı, maliyyə planı əhatə 
edilməlidir. Bu sənədlər sifarişin zəruri tərkib hissələridir. 
Sifarişçi ilə ilkin müsahibədən sonra həmin sənədlər təhlil 
ediləcək, bu isə sifarişçinin kredit qabiliyyətli olmasını yəqin 
etməyə imkan verəcəkdir. Kredit üçün sifariş birliyin müvafiq 
işçisinə təqdim edilir, həmin işçi sifarişi nəzərdən keçirdikdən 
sonra borcalanla ilkin söhbət aparır. Müsahibə zamanı analitik 
 
 428
əsas diqqəti istehlak kooperativi üçün ən əhəmiyyətli əsas baza 
məsələləri üzərində cəmləşdirir. Müvafiq mənbələrdə sualları 
bir neçə qrup üzrə bölüşdürmək tövsiyə olunur. 
Aqrar istehsalçı və ya sahibkarın kredit qabiliyyətini 
müəyyən etmək üçün müsahibə sualları: 
1. Kredit üçün müraciət edən haqqında məlumatlar. 
2. Məhsullar haqqında suallar: 
2.1. Hansı məhsullar var? 
2.2. Menecerlərin təcrübəsi və ixtisas səviyyəsi? 
2.3. Qurum mənfəətlə işləyirmi? 
2.4. Əsas malgöndərənlər və onların məhsullarının 
alıcıları? 
2.5. Məhsul hansı şərtlərlə satılır? 
3. Borc haqqında müraciətə dair suallar: 
3.1. Hansı məbləğdə pul almaq niyyəti var? 
3.2. Bu məbləğ necə hesablanmışdır? 
3.3. Maliyyə tələbatı proqnozu etibarlıdırmı? 
3.4. Aqrar istehsalçının borc almaq istədiyi şərtlər 
borcun köməyi ilə maliyyələşdirilən aktivlərin xidmət 
müddətini hesaba almışdırmı? 
3.5. Borcun şərtlərində vaxtında ödəmək qabiliyyəti 
nəzərə alınmışdırmı? 
4. Borcun ödənilməsi ilə bağlı suallar: 
4.1. Müştəri borcu necə ödəməyi nəzərdə tutur? 
4.2. Bir əməliyyat tsikli ərzində nə qədər nağd pul 
alınır? 
4.3. Borcu ödəmək üçün xüsusi mənbə varmı? 
4.4. Zəmanət verməyə hazır olan şəxslər varmı və 
onların maliyyə vəziyyəti necədir? 
5. Borcun təminatı barədə suallar: 
5.1. Girov kimi hansı təminat veriləcəkdir? 
5.2. Təminatın sahibi kimdir? 
5.3. Təminat harada saxlanır? 
 
 429
5.4. Təminat müştərinin nəzarətindədirmi və o, satıla 
bilərmi? 
5.5. Təminatı satmaq üçün kiminsə xüsusi icazəsi tələb 
olunurmu? 
5.6. Təminat kimi təklif edilən əmlak necə 
qiymətləndirilmişdir? 
5.7. Təminat korlanmışdırmı? 
5.8. Təminatın saxlanması ilə əlaqədar xərclər nə 
qədərdir? 
Adətən müsahibə aparılandan sonra təhlilin növbəti 
mərhələsi barədə qərar qəbul edilir. Əgər müştərinin təklifi ilə 
kredit birliyinin siyasətinin mühüm aspektləri arasında fərq 
olarsa, sifariş rədd edilir. Müraciət ərizəsi baxılmaq üçün qəbul 
edildikdə kredit istəyəndən alınmış materiallar, 
kontragentlərdən, əvvəlki kreditorlardan alınmış məlumatlar, 
özəl və dövlət müəssisə və agentliklərinin hesabatlarının 
istifadə edilməsi əsasında borcalanın kredit qabiliyyəti 
qiymətləndirilməlidir. 
Aparılmış kredit təhlili materialları birlik üzvünün borc 
almaq üçün müraciət sənədi ilə birlikdə kredit komitəsinə 
təqdim edilir. Kredit komitəsi analizin materiallarını öyrənir və 
müsbət qərar qəbul edilən halda borc müqaviləsi bağlanmasına 
hazırlıq başlanır. Başqa sözlə, borcun əsas xarakteristikaları, o 
cümlədən kreditin növü, onun məbləği, müddəti, ödənilmə 
üsulu, təminatı, kreditin qiyməti və digər şərtlər müəyyən 
edilir. Kredit verilməsi barədə son qərarı birliyin direktoru 
qəbul edir. 
İstehlak kooperativi borcun ödənilməsi müddətlərini 
düzgün təyin etməlidir. Belə ki, əgər bu müddət kredit alanın 
tələbləri baxımından az olsa, borcalan özünün normal fəaliyyəti 
üçün zəruri olan kapitaldan məhrum ola bilər. Digər tərəfdən, 
kreditin ödənilmə şərtləri həddən artıq liberal olduqda, 
vəsaitlərin borcalan tərəfindən kreditin məqsədinə uyğun 
olmayan və nəzarətsiz istifadə edilməsi vəziyyəti yarana bilər. 
 
 430
Kredit birliyi qanunvericiliklə şərtlənmiş mənfəət əldə 
edilməsini öz qarşısına məqsəd qoymadığı üçün kreditin əsas 
xarakteristikalarını müəyyən edərkən kooperasiya hərəkatının 
əsas prinsiplərini rəhbər tutmalıdır. Artıq qeyd edildiyi kimi, 
mənfəət borc əməliyyatının əsas məqsədinə çevrilməməli, əsas 
məsələ kiçik və orta aqrar biznesin inkişafına kömək etməkdən 
ibarət olmalıdır. Əlbəttə, kredit birliyi zərərlə işləyə bilməz. 
Çünki borc verilən vəsaitlər kooperativin payçı üzvlərinin 
vəsaitidir və bu vəsaitin itirilməsi ciddi nəticələrə gətirib çıxara 
bilər. Kredit birliyinin öz üzvləri və tərəfdaşları ilə qarşılıqlı 
münasibətlərinin iqtisadi mexanizminin təkmilləşdirilməsinin 
bir istiqaməti də istehlak kooperasiyasında informasiyanın 
idarə edilməsi sisteminin tətbiq edilməsidir. Bu sistem kredit 
birliyinin rəhbərlərinə və işçilərinə kooperativin fəaliyyətini 
təhlil etmək, onun cari problemlərini aşkar etmək, səmərəli 
idarəetmə qərarları qəbul etmək imkanı verir. Mühasibat uçotu 
məlumatları, statistik məlumatlar, borc müqavilələri ilə iş, 
əmanətlərlə iş məlumatlarını məcmu halında araşdırmağı tələb 
edir. 
İstehlak kooperasiyasının idarəetmə-informasiya sistemləri 
XX əsrin 90-cı illərində yaranmışdı və bu sistemlər rəhbərlik 
üçün informasiya axınlarını tənzimləmək cəhdindən irəli 
gəlmişdi. Bu sistem birliyin rəhbərliyinə xüsusi hesabatları bir 
neçə ay gözləmədən satışlar barədə informasiyanı və başqa 
məlumatları tezliklə əldə etməyə imkan verirdi. Müvafiq 
mənbələrdən göründüyü kimi, əməliyyatların səmərəli idarə 
edilməsi və aqrobiznesin planlaşdırılması məqsədi ilə 
məlumatların toplanması, saxlanması, çıxarılması, ötürülməsi 
və istifadə edilməsi üçün nəzərdə tutulan insan-maşın 
sistemidir [148, 160]. 
İnformasiya-idarəetmə sisteminin tətbiq edilməsi ölkədə 
kredit birliklərinin sayının intensiv artımı zərurəti ilə bağlıdır. 
Formalaşmaqda olan kredit birlikləri uçot prosesinin daha 
yüksək səviyyəyə çatdırılmasını, onun bank standartlarına 
 
 431
yaxınlaşmasını tələb edir. Araşdırmalar göstərir ki, 
kooperativlərin çoxu hələ də əvvəlki qaydada kağız 
texnologiyalarından istifadə edir, müasir proqram təminatının 
tətbiqini az müşahidə etmək olar. Kredit birliklərinin 
payçılarının sayı artdıqca kooperativin əməkdaşlarına düşən 
işin həcmi və yerinə yetirilən əməliyyatların həcmi də artır. 
İnformasiya-idarəetmə sistemləri kredit birliklərinin 
fəaliyyətini avtomatlaşdırmaqla bu məsələni qismən həll edə 
bilər. 
Xarici təcrübə göstərir ki, adətən əvvəlcə mühasibat uçotu 
avtomatlaşdırılır. Bu məqsədlə müvafiq kompüter texnikası və 
mühasibat proqramları alınır. Proqram təminatını alarkən onun 
istifadə ediləcəyi ərazidə bu məhsulun texniki dəstək 
xidmətinin olmasına və kompleksin hansı qaydada 
yeniləşdiriləcəyinə fikir vermək lazımdır. Növbəti mərhələdə 
birliyin əsas fəaliyyətinin avtomatlaşdırılması nəzərdə tutulur. 
Bunu bir neçə yolla - yeni proqram təminatı alınması, hazır 
proqram məhsulunun təshih edilməsi yolu ilə etmək olar. 
Prinsipcə öz proqram məhsullarını yaratmaq variantı daha 
etibarlıdır. Belə ki, bu halda borc verilməsi işini tamamilə 
avtomatlaşdırmaqla və biznes planlaşdırmadan istifadə 
etməklə, birliyi səmərəli idarə etməyə imkan yaranır. Bununla 
belə, kredit birliklərinin maliyyə durumu və kadr təminatının 
mövcud vəziyyəti, yaxın illərdə bu variantı reallaşdırmağı 
çətinləşdirir. İnformasiya emalının avtomatlaşdırılması 
şəraitində kredit birliyi üzrə bütün məlumatlar bir yerdə 
cəmləşir, bu isə rəhbər, mühasib, kredit analitiki və başqa 
mütəxəssislər üçün avtomatlaşdırılmış iş yerlərini tənzim-
ləməyə imkan verir. Direktor cari fəaliyyəti təhlil etmək 
əsasında çevik idarəetmə qərarları qəbul edə bilər. Bu halda 
operativlik artır və hər hansı hesabat formalarını dərhal almaq 
üçün imkan yaranır. İnformasiyanın idarə edilməsi sistemi ilkin 
məlumatların toplanması, onların işlənməsi və idarəetmə 
qərarlarının qəbul edilməsi, bu informasiyaların əlaqədar 
 
 432
istifadəçilərə təqdim edilməsi məqsədilə tətbiq üçün 
formalaşdırılması tədbirləri və prosedurların ardıcıllığından 
ibarətdir. 
Hesabatlar və maliyyə göstəriciləri kredit birliyinin maliyyə 
vəziyyətinin monitorinqi və idarəetmə qərarlarının qəbul 
edilməsi baxımından ən mühüm informasiyadır. Bu sistem 
çoxsaylı maliyyə göstəricisinin hesablanması və təhlil 
edilməsinə əsaslanır. 
Göstəricilərlə iş ardıcıllığı aşağıdakı kimidir [148, 178]: 
 statistik təhlil; 
 trend (dinamik) təhlili; 
 indikatorların qarşılıqlı əlaqəsinin təhlili; 
 hesabatın tərtib edilməsi. 
Statistik təhlil hər bir göstəricinin qiymətləndirilməsi və 
həmin göstəricinin faktiki qiymətinin müəyyən edilmiş 
normativlə müqayisə edilməsini, trend və ya dinamik təhlil bir 
neçə zaman kəsiyi müddətində hər bir göstəricinin 
dəyişməsinin qiymətləndirilməsini nəzərdə tutur. 
İndikatorların qarşılıqlı əlaqəsinin təhlili. Yaranmış 
vəziyyətin səbəblərinin müəyyən edilməsi və aradan 
qaldırılması mərhələlərinin ardıcıllığından ibarətdir. Hesabat-
ların tərtib edilməsi informasiyanın idarə edilməsi sistemi 
çərçivəsində istehlak kooperativinin rüblük və perspektiv 
hesabatlarının tərtib edilməsi nəzərdə tutulur. 
Nəhayət, informasiyanın idarə edilməsi sistemi kredit 
birliyinin maliyyə dayanıqlığını əks etdirən vahid göstəricinin 
hesablanması əsasında həyata keçirilir. Bu göstərici əsasında 
kredit birliyinin cari vəziyyətinin başqa kooperativlərin 
vəziyyəti ilə və ya həmin kooperativin əvvəlki dövrlərdəki 
vəziyyəti ilə müqayisə etmək, zəif cəhətləri aşkar etmək və 
təxirəsalınmaz müdaxilə zəruri olduğu hallarda ətraflı fəaliyyət 
planını qısa müddətdə işləyib hazırlamaq olar. 
İdarəetmə informasiyası sisteminin tətbiq edilməsi prosesi 
bir neçə mərhələdən ibarətdir. Bunlar aşağıdakılardır: 
 
 433
 birlikdə proqram təminatının yaradılması; 
 konkret kooperativin real məlumatları əsasında həmin 
sistemlə işləmək üçün ilkin təlimat keçirilməsi; 
 sistemin nəzəri əsaslarının və müvafiq tədbirlərin 
məzmununun öyrənilməsi; 
 sistemə aid tədris-metodik materialların təqdim 
edilməsi. 
İnkişaf etmiş ölkələrin istehlak kooperasiyasında yüksək 
sürətli lokal hesablama şəbəkələrinin inkişafı, tətbiqlərin 
sürətlə işlənib hazırlanması və inkişaf etmiş qrafik istifadəçi 
interfeyslərindən istifadə edilməsi nəticəsində idarəetmə-
informasiya sistemləri inkişaf edərək korporativ informasiya 
sistemləri və ya effektivliyə nəzarət sistemləri şəklində 
fəaliyyət göstərir. Kredit birlikləri üçün informasiya-idarəetmə 
sistemi yaradılarkən məsələnin bu aspektinin nəzərə alınması 
məqsədəuyğundur. 
 
 434
NƏTİCƏ VƏ TƏKLİFLƏR 
 
Kooperasiya nəzəriyyəsinin tarixi aydınlıqla kooperativ 
yaranışların zəruriliyinə, onların müxtəlif ölkələrdə təşəkkül 
prinsipləri, sosial-iqtisadi mahiyyətinin analitik izahını 
verməklə həmcinin inkişaf xüsusiyyətlərinə də aydınlıq gətirir. 
Buradan irəli gələrək, bizim tədqiqat araşdırmamızda da 
kooperasiyanın keçmişdən gələcəyə, qloballaşma müstəvisinə 
qədər keçdiyi yolun xüsusiyyətləri təhlil olunmuş, ölkədə 
istehlak kooperasiyasının mövcud vəziyyəti qiymətləndirilmiş, 
genişlənən bazar iqtisadiyyatı şəraitində kooperativ hərəkatın 
inkişaf perspektivlərinin mühüm və başlıca istiqamətləri 
müəyyənləşdirilmişdir. 
Bazar iqtisadiyyatında xərclər və iqtisadi təzadların 
tənzimlənməsinin sosial mexanizmlərindən biri kimi koope-
rativlər ayrı-ayrı ölkələrdə eyni iqtisadi tələb və maraqlardan 
yaranmasa da, onlar daim ümümi təzahürdə vahid bir 
pirinspliyə xidmət etmişlər. Təcrübə göstərmişdir ki, 
kooperasiya əhalinin ümumi təşkilatı deyildir. O, əhalinin 
yalnız bir qisim sosial təbəqəsinin müəyyən təsərrüfat 
tələblərinin ödənilməsinin xidmətində dayanmışdır. 
Kooperasiya bazar sisteminin bitkin hissəsi olaraq özünün 
fəaliyyət prinsipləri və mexanizmlərinin bütövlüyünə 
əsaslanaraq digər ictimai iqtisadi strukturlarda da yüksək həyat 
qabiliyyəti nümayiş etdirir. Burada sistem stabilliyini 
paradoksal xarakterizə edən bir səciyyəvi xüsusiyyət də önəm 
daşıyır. Belə ki, mövcudluğundan 160 ildən də çox zaman 
keçməsinə baxamayaraq, ötən müddət ərzində kooperasiyanın 
Roçdeyl prinsiplərinə fundamental olaraq heç bir yeni əlavə 
qatılmamışdır. Kooperasiyanın başlıca - könüllülük, 
müstəqillik, demokratizm, düzlük dəyərləri bu gün də dəyişil-
məz qalır. Bu prinsipləri dəyişmə cəhdləri isə kooperasiyanın 
dövlətsizləşdirilməsinə və ya səhmdar cəmiyyətə cevriləməsinə 
gətirmişdir. Bunlar isə artıq kooperasiya deyildirlər. 
 
 435
Aparılan təhlillə müəyyən edilmişdir ki, kooperasiya o 
zaman təzahür edir ki, bazar sferasına əhalinin daha geniş 
kütlələri cəlb olunur və bu zaman müvafiq əhali qrupları həm 
istehsalçı və həm də istehlakçı formasında müqabil iqtisadi 
strukturlar yaradırlar. Onun miqyası isə əmtəə münasibətlərinin 
genişlənməsindən asılı olaraq inkişaf edir. Alınan ən mühüm 
tədqiqat nəticələri də bir daha aydınlığı ilə isbatlayır ki, 
qloballaşan dünya iqtisadiyyatı yaxın və orta perspektivdə də - 
dövlət, özəl və kooperativ olaraq üç sektorlu istiqamətlərdə 
inkişaf edəcəkdir. Bu isə o deməkdir ki, kooperasiya mühüm 
bir iqtisadi kateqoriya olmaqla, hələ uzun müddət bəşər 
övladının xidmətində dayanacaqdır. Bütün bunlar ümumi 
toplumda bir daha bizim tədqiqat predmetinin aktuallığını, 
bununla da bu araşdırmalar əsasında əldə edilən nəticələrin 
elmi-nəzəri və praktiki əhəmiyyətini yüksəldir. Qloballaşma 
şəraitində istehlak kooperasiyasının təkmilləşdirilməsi 
istiqamətində yerinə yetirilən tədqiqat isinin daha geniş 
çərçivədə nəticələrini isə aşağıdakı kimi səciyyələndirmək olar: 
 kooperasiyanın təşəkkülü, elmi-nəzəri əsasları və tarixi 
inkişaf mərhələləri sferasındakı araşdırmaları qlobal-
laşma aspektləri ilə uzlaşdırılaraq müvafiq ümumiləş-
dirmələr aparılmış və onun nəzəri konsepsiyası yeni 
reallıqlara uyğun müddəalarla zənginləşdirilmişdir; 
 kooperativlərin formalaşmasının sosial-iqtisadi əsasları 
araşdırılaraq, kooperasiya münasibətlərinin inkişafına 
təsir edən amillər təsnifləşdirilmiş, transformasiya 
yönümlü dəyişikliklərin kooperasiya münasibətlərinin 
inkişafında rolu öyrənilmişdir; 
 Azərbaycanda istehlak kooperasiyasının müasir dövrdə 
inkişafı və formalaşmasının spesifik xüsusiyyətləri 
aşkara çıxarılmış, istehlak kooperasiyasının mövcud 
vəziyyəti təhlil olunmuşdur; 
 Azərbaycan Mərkəzi Kooperativlər İttifaqının 
(«Azərittifaq») milli kooperativ inteqrasiyada əhəmiy-
 
 436
yəti və onun respublikada kooperasiyanın inkişafindakı 
rolu qiymətləndirilmişdir; 
 istehlak kooperasiyasının tənzimlənməsinin əsas 
istiqamətləri, onun prinsip, forma və metodları, bazar 
özünütənzimləmə mexanizminin kooperasiyanın 
inkişafına təsiri müəyyən edilmişdir; 
 kredit kooperasiyasının spesifik xüsusiyyətləri, onun 
təşkilati-iqtisadi aspektləri öyrənilmiş və onların Azər-
baycan Respublikasında təsisatlandırılmasının 
genişləndirilməsi əsaslandırılmışdır; 
 kənd təsərrüfatına göstərilən maliyyə-kredit xidmətinin 
vəziyyəti, aqrar sektorun “Aqrarkredit» Səhmdar Kredit 
Təşkilatı, Birgəborclular qrupları və Kredit Birlikləri 
vasitəsi ilə kreditləşdirilməsi tədqiq olunaraq qiy-
mətləndirilmiş və müvafiq maliyyə və iqtisadi 
effektivliyi göstərilmişdir; 
 respublikada istehlak bazarının müasir vəziyyətinin 
təhlili aparılmış, mövcud potensial imkanlar aşkara 
çıxarılaraq onun çoxsəviyyəli sisteminin formalaş-
masının əsas istiqamətləri təyin edilmişdir; 
 istehlak bazarının təminatında emal sənayesinin rolu 
qiymətləndirilmiş, istehlak kooperasiyasında iqtisadi 
münasibətlərin təkmilləşdirilməsində maliyyə sağlam-
laşdırılması tədbirləri müəyyən olunmuşdur; 
 xarici rəqabətin əlverişsiz təzahürlərindən kooperativ 
sektorun effektiv şəkildə müdafiə edilməsinin çevik 
iqtisadi mexanizmi müəyyənləşdirilmişdir; 
 istehlak kooperasiyasının bazar, xidmət və digər 
subyektlərlə inteqrasiyasının prioritet istiqamətləri 
müəyyənləşdirilmişdir; 
 kooperativ effektivlik, kooperasiya müəssisələrinin 
qloballaşma sferasına adaptasiyası, inteqrasiya şəraitin-
də Azərbaycanda istehlak kooperasiyasının pers-
 
 437
pektivliyi təhlil olunmuş, davamlı inkişafı səciyyə-
ləndirən əsas amillər müəyyənləşdirilmişdir; 
 bazar iqtisadiyyatı və dərinləşən qloballaşma şəraitində 
kooperasiya münasibətlərinin təkmilləşdirilməsi 
problemləri tədqiq olunmuş, Azərbaycanda kooperativ 
təsisatlandırmaların genişləndirilməsinin iqtisadi 
inkişafa verəcəyi töhfələr göstərilmışdır; 
 Türkiyə Respublikasında, ümumilikdə türk dünyası 
ölkələri arasında kooperasiya əlaləqərinin inkişaf 
istiqamətləri təhlil edilmiş və Azərbaycanda koopera-
siyanın inkişafında bu təcrübədən istifadənin 
səmərəliliyi əsaslandırılmışdır. 
Kooperativ prinsiplərin genesizi və təkamülü üzrə aparılan 
tədqiqatlar yalnız onların təşəkkül səbəblərini anlamağa deyil, 
həm də gələcək zamanlarda da kooperasiyanın, xüsusən də 
istehlak kooperasiyasının bütün formalarda həyat qabiliyyətli 
olacağına əsaslar yaradır. Bizim tədqiqat araşdırmalarımız, 
problemə sistemli yanaşma çevrəsində aparılan elmi təhlillər 
bir daha fundamental əsaslandırmalar hasil edir ki, istehlak 
kooperasiyası həm qlobal miqyasda və həm də Azərbaycanın 
davamlı iqtisadi inkişafında iqtisadi və sosial qüdrətini 
dolğunluqla hələ ki, nümayiş etdirməmiş qalır. 
 
 438
ƏLAVƏLƏR 
 
Əlavə 1 (səhifə 99-a istinad) 
 
Kooperativ təşkilatlarında tədavül xərclərinin 
nomenklatura maddələri 
 
S/№ Maddələrin adı 
1. Malların, məhsulların, xammalların daşınması xərci 
2. Əməyin ödənilməsi xərcləri 
3. Dövlət sosial sığorta ödəmələri 
4. Əsas vəsaitlərin amortizasiyası 
5. Kreditdən istifadə olunmasına görə %-lər 
6. Binaların, qurğuların, minik maşınlarının saxlanması 
7. Malların çeşidlənməsi, qablaşdırılması və s. amortizasiya xərci 
8. Az qiymətli malların saxlanması üzrə xərclər 
9. İstehsalatın ehtiyacı üçün çəkilən cari xərclər 
10. Reklam xərcləri 
11. Malların daşınması və satışından xərclər 
12. Tara əməliyyatları üzrə xərclər 
13. Kadr hazırlığı fonduna ayırmalar 
14. Əsas vasitələrin təmirinə çəkilən xərclər 
15. Ticarətdə risk sığortasına ayırmalar (risk sığortası) 
16. Elm və texnikanın inkişafına ayırmalar 
17. Daxili təsərrüfat və daxili səhm ayırmaları 
18. Mülkiyyətin sığortası üzrə ödəmələr 
19. Tikintidə vergi və torpaq vergisi 
20. Sair nəzərdə tutulan xərclər 
 
Mənbə: «Azərittifaq»ın məlumatları əsasında müəllif tərəfindən tərtib 
edilmişdir. 
 
 439
Əlavə 2 (səhifə 134-ə istinad) 
 
Ticarətdə tədavül xərclərinin xarakteristikası sxemi 
 
 
 
 
 
 
 
 
 
 
 
 
 
 
 
 
 
 
 
 
 
 
 
Təsərrüfatın rentabelliyi 
 
 
Ticarətdə 
tədavül 
xərcləri 
 
Tədavüldə 
istehsalın 
davamı ilə 
yaranan 
xərclər 
 
Dəyərin 
formasının 
dəyişməsi ilə 
yaranan 
xərclər 
 
Qənaət 
rejiminin 
səmərəliliyi 
 
 
 440
Əlavə 3 (səhifə 165-ə istinad) 
 
Kredit Birliklərinin əsas maliyyə əmsalları 
 
S/№ Göstəricilər Beynəlxalq tövsiyələr 
19 kredit 
birliyi üzrə 
icmal əmsallar 
 
Əsas əmsallar 
1. Ödəniş səviyyəsi 95% 94% 
2. PAR > 30 gün 3% 6,3% 
3. Silinmə əmsalı  0 
4. Restrukturizasiya olunmuş kreditlər  0 
5. Kapital adekvatlığı > və ya = 8% 8,3% 
Proteksiya 
6. Kreditlərin illik silinməsi 0 0 
7. Bərpa olunmuş toplam silinmələr 100% N/A 
8. Ödəniş qabiliyyətlilik 100% 125% 
Effektiv maliyyə strukturu 
9. Xalis kreditlər /toplam aktivlər 70-80% 90% 
10. Likvid aktivlər /toplam aktivlər Maksim. 20% 4% 
11. Üzvlərin pay kapitalı /toplam aktivlər Maksim. 20% 31% 
Aktivlərin keyfiyyəti 
12. Vaxtı keçmiş ödənişlər  5%-dən az 2% 
13. Gəlir gətirməyən aktivlər 5%-dən az 10% 
 Mənfəət norması və xərclər   
14. Xalis kredit gəliri İşgüzar dərəcə 21% 
15. Maliyyə xərcləri: Kənar kreditlər Bazar dərəcəsi 6,71% 
Likvidlik 
16. Likvidlik ehtiyatı  >10% 4% 
17. Gəlir gətirməyən likvid aktivlər  1%-dən az 4% 
18. Ümumi portfeldən gəlir  19% 
Artım əlamətləri (İllik artım tempi) 
19. Toplam aktivlər > inflyasiya 773% 
20. Üzvlük Minimum 5% 1.500% 
21. Əməliyyat özünü təminatı  123% 
22. Maliyyə özünü təminatı  84% 
 
Kənd Təsərrüfatının Kreditləşdirilməsi Agentliyinin məlumatları 
əsasında müəllif tərəfindən tərtib edilmişdir. 
 
 441
Əlavə 4 (səhifə 214-ə istinad) 
 
Kredit ittifaqı və kommersiya bankının 
fərqli cəhətləri 
 
 
Göstərici 
 
Kredit kooperativi Kommersiya bankı 
Fəaliyyətin 
məqsədi 
İttifaqın payçı 
üzvlərinin kreditə 
tələbatının təmin 
edilməsi 
Mənfəət əldə edilməsi 
və onun maksimum 
həddə çatdırılması 
Təşkilati-hüquqi 
forma İstehlak kooperativi Səhmdar cəmiyyəti 
Mənfəətin 
bölüşdürülməsi 
Payçılar arasında 
bölüşdürülür, ehtiyat 
fondu ayrılır 
Bankın passivlərinin 
artırılmasına, 
səhmdarlara 
dividendlərin ödənil-
məsinə, müxtəlif 
fondlara və başqa 
məqsədlərə sərf edilir 
Xüsusi kapitalın 
mənbələri 
İttifaq üzvlərinin pay 
haqları, sponsor köməyi 
Nizamnamə kapitalının 
yaradılması zamanı 
səhmdarların üzvlük 
haqları, əldə edilmiş 
mənfəət 
Təqdim edilən 
xidmət növləri 
Kooperativ üzvlərinə 
borclar verilməsi, 
kooperativ üzvlərinin 
vəsaitlərinin əlavə 
üzvlük haqqı şəklində 
cəlb edilməsi. 
Bütün növlərdən olan 
kreditlərin verilməsi, 
müştərilərə 
hesablaşma-kassa 
xidməti, bank 
xidmətlərinin sair 
növləri 
 
 442
Əlavə 5 (səhifə 262-yə istinad) 
 
İstehlak bazarının əsas iqtisadi göstəriciləri 
 
(mln. manatla) 
Göstəricilər 1995 2000 2005 2007 
2007-ci 
il 
1995-ci 
ilə 
nisbət 
Satışın bütün 
növləri üzrə 
pərakəndə əmtəə 
dövriyyəsi 
1058,7 2119,9 4622,2 7591,4 7,2 
o cümlədən 
Hüquqi şəxslər 333,6 598,0 889,3 1232,8 3,7 
Fiziki şəxslər 725,1 1521,9 3732,9 6358,6 8,8 
ondan 
Yarmarkalar və 
kənd təsərrüfatı 
məhsulları bazarı 
725,1 819,8 2154,9 3575,2 4,9 
Pərakəndə əmtəə 
dövriyyəsinin 
ümumi həcmində 
iaşənin əmtəə 
dövriyyəsi 
11,0 18,4 74,0 167,5 15,2 
Adambaşına düşən 
əmtəə dövriyyəsi, 
(manat) 
139,9 267,4 558,8 897,2 6,4 
Pərakəndə əmtəə dövriyyəsinin ümumi həcmindən 
Ərzaq malları 794,5 1447,1 3040,5 4922,8 6,2 
ondan 
Spirtli içkilər 49,0 84,7 141,6 168,3 3,4 
Qeyri-ərzaq malları 264,2 672,8 1581,7 2668,6 10,1 
Topdansatış əmtəə 
dövriyyəsi 922,4 2384,5 4853,3 8426,5 9,1 
 
Azərbaycanın statistik göstəriciləri. Bakı, 2008, s.315. 
 
 
 443
Əlavə 6 (səhifə 291-ə istinad) 
 
Türkiyədə fəaliyyətdə olan kooperativ növləri 
 
 
 
 
 
 
 
 
 
 
 
  
 
 
 
 
  
 
 
 
 
  
 
 
  
  
  
  
  
  
  
KOOPERATİV NÖVLƏRİ 
Aqrar kooperativlər 
Qeyri-aqrar kooperativlər 
Aqrar Kredit Koop. 
Aqrar Satış Koop. 
Çuğundur Əkinçiləri Koop. 
Suvarma Koop. 
Su Məhsulları Koop. 
Tütün Aqrar Satış Koop. 
Aqrar İnkişaf Koop. 
Tədarük Koop. 
İstehlak Koop. 
Tacir və Sənətkarlar Koop. 
Mühərrikli Nəqliyyatçılar. 
. 
Turizmi İnkişaf Etdir. Koop. 
Kütləvi İşyeri Tikinti Koop. 
Təchizat və Bölüşdür. Koop. 
İstehsal və Marketinq Koop. 
Tədarük Koop. 
Kiçik Sənət Koop. 
Nəşriyyat Koop. 
Hamballar Daşıma Koop. 
İşlətmə Koop. 
Yardımlaşma  Koop. 
Təhsil  Koop. 
Mənzil-tikinti Koop. 
 
Kiçik Sənaye-Tikinti Koop. 
 
Müstəqil Aqrar Satış Koop 
Tərəvəz və Meyvə Koop. 
 
 
 444
Əlavə 7 (səhifə 425-ə istinad) 
 
Kənd İstehlak Kredit Kooperasiyası, bank olmayan 
depozit-kredit təşkilatı və diğər müvafiq infrastruktur 
qurumlarının qarşılıqlı əlaqəliyi (Şəkil) 
 
Dövlət   
 
Kənd İstehlak 
kooperasiyasının 
inkişaf fondu 
Əcnəbi tərəfdaşlar 
Bank olmayan 
depozit-kredit 
təşkilatı 
 
 
Kənd Kredif 
Kooperativləri 
Assosiasiyası 
 
Kommersiya 
bankları  
Tədris 
mərkəzi 
 
Auditor ittifaqı 
 
 
Kənd istehlak kredit 
istehlak 
kooperativləri və 
onların filialları 
vətəndaşların 
istehlak 
kooperativləri 
 
Kənd 
təsərrüfatı 
əmtəə 
istehsalçıları 
Xırda və 
orta 
aqro 
biznes 
Kənd sakinləri 
 
 445
İSTİFADƏ EDİLMİŞ ƏDƏBİYYAT 
 
 
Azərbaycan dilində 
 
1.Abbasov A.F. Sosial bazar iqtisadiyyatı. Bakı: «Elm və 
həyat», 1998, 320 s. 
2.Axundov M.Ə. Müəsissənin iqtisadiyyatı. Bakı: Azərnəşr, 
2002, 460 s. 
3.Allahverdiyev H., Qafarov K., Əhmədov Ə. İqtisadiyyatın 
dövlət tənzimlənməsi. Bakı: 2002, 279 s. 
4.Alıyev I.H. Məmmədov Ş.Ə. Aqrar sahənin inkişafının əsas 
maliyyə mənbələri. Bakı: Elm, 2007, 227 s. 
5.Ataşov B.X. Ərzaq təhlükəsizliyinin aktual problemləri. 
Bakı: 2005, 336 s. 
6.Azərbaycan Respublikasının Konstitusiyası. Bakı: 1995. 
7.Azərbaycan Respublikasının Milli Məclisinin qanun və 
qərarlar toplusu. Bakı: 1991-2008-ci illər. 
8.Azərbaycan Respublikasi Regionlarının Sosial-iqtisadi 
İnkişafi Dövlət Proqramı (2004-2008-ci illər). Bakı: Nurlar, 
2004, 160 s. 
9.Azərbaycan Respublikasi Regionlarının Sosial-iqtisadi 
İnkişafi Dövlət Proqramı (2009-2013-cü illər). Bakı: Nurlar, 
2008, 174 s. 
10.Azərbaycanın statistik göstəriciləri. ARDSK, Bakı: Səda, 
2008, 742 s. 
11.Azərbaycanda aqrar islahatlar: konsepsiya, təcrübə, 
perspektivlər. I cild. AzETKTI və TI. Bakı: 2002, 286 s. 
12.Azərbaycanda aqrar islahatın nəticələri. İnvestisiya mühiti, 
potensial imkanlar və problemlər. Kənd Təsərrüfatı 
Nazirliyinin nəşri. Bakı: 2006, 128 s. 
13.Azərbaycanın kənd təsərrüfatı üçün strategiya və siyasətlər. 
Kənd Təsərrüfatında özəl bölmənin inkişafına yardım agentliyi. 
Bakı: 2004, 196 s. 
 
 
 446
14.Balayev R.Ə. Urbanizasiya: şəhər iqtisadiyyatı və ərzaq 
problemi. Bakı: Elm, 2007. 295 s. 
15.Birgəborclular qrupunun yaradılması. Kənd təsərrüfatında 
özəl bölmənin inkişafına yardım Agentliyi. Bakı: 2002, 20 s. 
16.Əhmədov I.V. Kənd təsərrüfatının idarə edilməsi. Bakı, 
Ozan, 2006, 880 s. 
17.Əhmədov M.Ə. Qloballaşma və milli iqtisadiyyatın 
formalaşması. Bakı: 2003, 523 s. 
18.Əhmədov N.H. Regional ərzaq bazarı və onun formalaşması 
istiqamətləri. Bakı: ADPİ, 2005, 160 s. 
19.Ələsgərov F.N. İstehlak malları bazarı: idarəetmə formaları 
və metodları. Bakı: Azərnəşr, 1993, 311 s. 
20.Əlibəyov N.V. Azərbaycan Respublikasında kəndli (fermer) 
təsərrüfatının formalaşdırılması və inkişaf etdirilməsinin 
iqtisadi mexanizminin təkmilləşdirilməsi: i.e.n. dis. Bakı: 2003, 
143 s. 
21.Əlirzayev Ə.Q. İqtisadiyyatın dövlət tənzimlənməsinin 
normativ əsasları və metodologiyası. Bakı: Diplomat, 1996, 
311 s. 
22.Əliyev A.Ə., Şəkərəliyev A.Ş. Bazar iqtisadiyyatına keçid: 
dövlətin iqtisadi siyasəti. Bakı: 2002, 440 s. 
23.Əliyev H.Ə. Müstəqilliyimiz əbədidir. I-XXI cildlər. Bakı: 
Azərnəşr. 1997-2008. 
24.Feyzullabəyli İ.Ə. Real bazara doğru. Bakı: Azərnəşr, 1993, 
175 s. 
25.Hacıyev Ş.H. Xalq istehlakı mallarına əhali tələbinin 
proqnozlaşdırılması. Bakı: Azərnəşr, 1989. 
26.Hacızadə E.M. Sosiallaşan iqtisadiyyat. Bakı: Elm, 2006, 
509 s. 
27.Həsənov A. Aqrar bölmənin tənzimlənməsinin bəzi 
problemləri. «Planlı təsərrüfatdan bazar iqtisadiyyatına keçid 
və iqtisadi inkişaf modelləri» mövzusunda beynəlxalq elmi-
nəzəri konfransın materialları. Bakı: Gənclik, 2003, 319 s. 
 
 
 447
28.Həsənov R.T. Azərbaycan Respublikasının sosial-iqtisadi 
inkişafının bazar modelinin konseptual əsasları. Bakı: Elm, 
1998, 343 s. 
29.Hüseynov M.C. Aqrar sahənin dayanıqlı inkişaf 
problemləri. Bakı: Nurlar, 2006, 304 s. 
30.Hüseynov T.Ə. Sənayenin iqtisadiyyatı, Bakı, 1998. 324 s. 
31.Xəlilov H.A. Aqrar iqtisadiyyatda sistem transformasiyası 
və modelləşdirmə şəraiti. Bakı: 2005, 228 s. 
32.İbrahimov I.Ə. Regionlarda sahibkarlığın inkişaf meyilləri 
və xüsusiyyətləri. Bakı: 2007, 296 s. 
33.İsgəndərov R.K. Elmi-texniki tərəqqinin prioritet 
istiqamətləri. Aqrar islahatlar 10 ildə. Respublika elmi-praktik 
konfransının materialları. Bakı: 2005, s. 129-137. 
34.İsgəndərov F.V. Azərbaycanda aqrar islahatı: inkişaf 
mərhələləri və perspektivlər. // AzETKTI və TI elmi əsərləri, 
2005, №3, s.189-201 
35.İsrafilov H.A. Sahibkarlığın inkişafında əsas fondların 
düzgün qiymətləndirilməsinin zəruriliyi. / Azərbaycanda kiçik 
və orta sahibkarlıq fəaliyyətinin tənzimlənməsi və beynəlxalq 
təcrübə. Elmi-praktiki konfransın materialları. Azərbaycan 
Beynəlxalq Universiteti. Bakı: 2006, s.137-143. 
36.İsrafilov H.A. İnkişaf edən kooperasiya və dərinləşən 
istehlak bazarı. // Azərbaycan Elmi-Tədqiqat Kənd 
Təsərrfatının İqitisadiyyatı və Təşkili İnstitutunun elmi əsərləri. 
Azərbaycan Respublikası Kənd Təsərüfatı Nazirliyi Aqrar Elm 
Mərkəzi. Bakı: 2007, s.36-43 
37.İsrafilov H.A. Türk dünyasi ölkələri arasında kooperasiya 
əlaqələrinin inkişaf istiqamətləri. // VII Türk dünyasi: 
İqtisadiyyat, Elm və Mədəniyyət forumunun «İpək Yolu XXI 
əsrdə» mövzusunda beynalxalq konfransın materialları. 
Azərbaycan Dövlət İqtisad Universiteti. Bakı: 2009, s.124-127 
38.Keyns С.M. Məşğulluq mənfəət və pulun ümumi məruzəsi. 
Bakı: Qanun, 2001, 380 s. 
 
 
 448
39.Kənd təsərrüfatının inkişafı və kreditləşməsi layihəsi üçün 
qiymətləndirmə sənədi. Dünya bankının hesabatı. Bakı: 2006, 
148 s. 
40.Kredit ittifaqının yaradılmasının əsasları. Bakı: Kənd 
Təsərrüfatı Kreditləri üzrə Dövlət Agentliyi, 2002, 24 s. 
41.Qasımov Ə.S., İsrafilov H.A., Hacızadə E.M., Ağayev E.A. 
Regionların sosial-iqtisadi inkişaf problemləri (Şəki-Zaqatala 
regionunun timsalında), Bakı: İqtisad Universiteti, 2006, 304 s. 
42.Quliyev T.Ə. Menecmentin (idarəetmənin) əsasları. Dərslik, 
Bakı: 2001, 513 s. 
43.Quliyev F.N. Kredit ittifaqının təşkili, fəaliyyət 
mexanizminin təhlili və onun təkmilləşdirilməsi. // AzETKTI 
və TI-nin elmi əsərləri. 2007, №1, s 173-191. 
44.Lenin V.İ. Əsərlərin tam külliyyatı. 55 cilddə. Bakı: 1976-
1988. 
45.Marks K. və Engels F. Seçilmiş əsərləri. 3 cilddə Bakı: 
Azərbaycan Dövlət nəşriyyatı, 1978-1981. 
46.Məmmədov Q. Azərbaycanda torpaq islahatı: hüquqi və 
elmi-ekoloji məsələlər. Bakı: Elm, 2002, s.412. 
47.Musayev M.Q. Aqrar sahədə intensiv inkişafın iqtisadi 
problemləri. Bakı: Nurlar, 2007, 272 s. 
48.Müasir mərhələdə Azərbaycanın sosial-iqtisadi inkişafının 
əsas meyilləri (məqalələr toplusu). 9 cilddə. Bakı: Elm, 1999-
2006. 
49.Müasir mərhələdə Azərbaycanda yeni iqtisadi sistemə 
keçidin qanunauyğunluqları və problemləri (kollektiv 
monoqrafiya). Bakı: Elm, 1998, 492 s. 
50.Nadirov A.A. Müstəqil Azərbaycan iqtisadiyyatının inkişaf 
məsələləri. Bakı: Elm, 2001, 452 s. 
51.Nəbiyev N.Ə. İqtisadiyyat, cəmiyyət və ekoloji mühit, Bakı: 
2000, 696 s. 
52.Niftullayev V.M. Sahibkarlığın əsasları. Bakı, 2002, 618 s. 
53.Novruzov N., Hüseynov X. Maliyyə. Bakı: Kooperasiya, 
2007, 464 s. 
 
 449
54.Nuriyev Ə.X. Azərbaycanın açıq iqtisadiyyata keçməsi 
problemləri. // «İqtisadiyyat xəbərləri» jurnalı 1998, №3, s.37-
41. 
55.Sadıqov M.M. Azərbaycan Respublikasının maliyyə 
potensialının formalaşma problemləri. Bakı: Elm, 2001, 150 s. 
56.Salahov S.V. Aqrar sahənin dövlət tənzimlənməsi 
problemləri. Bakı: Nurlar, 2004, 504 s. 
57.Səfərov S.İ. İqtisadi siyasət strategiyasının konseptual 
əsasları. Bakı: 2000, 342 s. 
58.Səmədzadə Z.Ə. Dünya iqtisadiyyatı: Çin «iqtisadi 
möcüzəsi». Bakı: Gənclik, 2001, 323 s. 
59.Verdiyev Ə.Ç., Qarayev I.Ş. Aqrar bazarın formalaşmasının 
iqtisadi problemləri. Bakı: 2000, 256 s. 
60.Vəliyev A.V. Azərbaycanın istehlak bazarının 
formalaşmasında MDB ölkələri ilə iqtisadi əlaqələrin rolu. 
Azərbaycanda iqtisadi islahatların həyata keçirilməsi 
xüsusiyyətləri və problemləri. // Azərbaycan Respublikası 
İqtisadi İnkişaf Nazirliyi İqtisadi İslahatlar Mərkəzinin elmi 
əsərlər toplusu, II buraxılış. Bakı: Elm, 2001, s.185-194. 
61.Vəliyev T.S., Babayev Ə.P. və Meybullayev M.X. İqtisadi 
nəzəriyyə. Bakı: Çaşıoğlı, 1999, 684 s.  
 
Türk dilində 
 
62.Mülayim Z.G., Kooperativçilik, Yetkin Yayınları. Ankara: 
2006, 503 s. 
63.Müftüoğlu H., Aydos V., Türkiye’de Kooperatifçilik: Türk 
Konut Kooperatifçiliğine Alternatif Bir Model: Almanya, 
İstanbul Ticaret Odası No. 2001-46, İstanbul: 2001, 103 s. 
64.Koç H. Kooperativçilik Bilgileri, Nobel Yayın Dağıtım, 
Gözden Geçirilmiş II. Basım, Ankara: 2001, 187 s. 
65.İnan İ.H., Türkiye’de Tarımsal Kooperatifçilik ve AB 
Modeli, İTO Yayınları, No. 2008-73, Genişletilmiş 2. Baskı, 
İstanbul: 2008, 279 s. 
 
 
 450
66.Kılıç E. Kooperatifçilik İlkeleri ve Tüketim Kooperatifleri, 
Türkiye Tüketim Kooperatifleri Merkez Birliği Yayınları: 1, 1. 
Baskı, İstanbul: 1999, 136 s. 
67.Çıkın A., Atatürk Dönemi Ekonomi Politikaları ve 
Kooperatifçilik, Müdafaa-i Hukuk Dergisi, Sayı 62, Antalya: 
s.32 
68.Bilgin N., Tanıyıcı Ş., Türkiye’de Kooperatif ve Devlet 
İlişkilerinin Tarihi Gelişimi, Mustafa Kemal Üniversitesi 
İktisadi İdari Bilimler Fakültesi Dergisi Yıl: 10 Sayı, 15 Aralık 
2008, s.159 
69.Güven S., Ekonomik Demokrasi ve Servetin Geniş Kitlelere 
Yayılmasında Kooperatifçilik Politikası, Ezgi Kitabevi 
Yayınları. Bursa: 1997, 267 s. 
70.Türkiyə Respublikası 1163 Saylı Kooperativlər Qanunu. 
Ankara: 2006, 67 s. 
 
Rus dilində 
 
71.Аакер Д. Стратегическое рыночное управление, СПб.: 
Питер, 2002, 467 c. 
72.Абалкин Л. Качественные изменения структуры 
финансового рынка и бегство капитала из России. // 
Вопросы экономики. 2000, № 2. с.4-13 
73.Абова Т.Е. Производственные кооперативы в России. 
Правовые проблемы теории и практики. Государство и 
право. М.: Экономика, 1998, 448 с. 
74.Авдеенко В.Н., Котлов В.А. Производственный 
потенциал промышленного предприятия, М.: Экономика, 
1989, 240 с. 
75.Аверьянова Е., Нарядкин Ю., Усачева И. Саратовский 
опыт формирования системы сельской кредитной 
кооперации. СПб.: 1998, 65 c. 
 
 
 
 
 451
76.Агаева Н.М. Организационная структура институцио-
нального развития системы сельской кредитной 
кооперации. / Материалы Международной конференции 
«Стратегия развития сельской кредитной кооперации в 
России: концепция и правовое поле», М.: 2003, с. 87-92. 
77.Агропромышленный комплекс России. М.: 2000, 575 с. 
78.Алышина И.В. Поведение потребителей. М.: 
Экономика, 1999, 166 с. 
79.Бубнов И.Л. Мировой опыт организации и 
функционирования кредитной кооперации. //Сельский 
кредит, 2003, № 5, с. 26-31, 26-29 
80.Буздалов И.Н. Возрождение кооперации. М.: 
Экономика, 1990, 175 с. 
81.Вахитов К.И. Кооперация: теория, история, практика. 
М.: ИТК Дашков и К, 2004, 348 с. 
82.Вершинин В. Кредитные кооперативы: хорошо забытое 
старое. // Новое сельское хозяйство, 1999, №1, с. 18-20. 
83.Волохонский Ю.Н., Перминов А.С. К вопросу об 
управлении устойчивостью кредитного кооператива и 
внедрением новых услуг. // Вопросы кредитной 
кооперации. 2000, №1, с. 27-31. 
84.Воробьева З.В. «Чувашкредитсоюз»: год успешной 
работы // Сельский кредит. 2003, №7, с. 16-17. 
85.Воронов А. Микроэкономический анализ конъюнктуры 
потребительского рынка России. М.: Экономика, 1999, 247 
с. 
86.Гаджиев Ш.Г. Азербайджан на пути к мировому 
сообществу: стратегия внешнеэкономического развития. 
Киев: 2000, 260 с. 
87.Голованов А.А. О необходимости поддержания 
кредитной кооперации в сельском хозяйстве. // Финансы, 
2002, №4. с. 16-18. 
88.Гутман Г.В., Дигилина О.Б., Чуюш Н.И., Ситью В.П., 
Калмыков В.В. Формы кооперативного движения в 
 
 452
условиях рыночных реформ: М.: Издательско-торговая 
корпорация «Дашков и К.», 2003, 384 с. 
89.Джабиев Р.М. Социально-экономическое развитие 
Азербайджанской Республики за годы независимости. 
Баку: 2005, 283 с. 
90.Доможиров Ю. А Потребительский рынок реализации 
продукции в современных условиях. М.: Сборник трудов 
ЦНИИШП, «Верже-РА», 2000, 391 c. 
91.Зелген В.И. Организация и практика потребительских 
обществ в России. M.: 1919, 95 c. 
92.Значение кредитной кооперации для социально-
экономического развития региона. Материалы научно-
практической конференции. КарНЦ РАН. Петрозаводск, 
2001, 322 с. 
93.Ибрагимов М.А. Продовольственная безопасность 
Азербайджана. Баку, 1999, 231 c. 
94.Иванов Е.А., Шашлов С.А. Кооперативный уклад в 
экономике. М.: Финансы и статистика. 1991, 176 с. 
95.Ильшин Г.А. Модели потребительского поведения на 
рынке. М.: 1999, 90 c. 
96.Каравелиев А.М. История потребительской кооперации 
Азербайджана. Баку: Элм, 1968, 157 с. 
97.Коваленко В.П. Всемирный рынок: Экономические 
законы развития. М.: Экономика, 1990, 128 с. 
98.Коновалов М.В. Кредитные кооперативы // Материалы 
Международной научно-практической конференции. 
Ростов-на-Дону, 2004, 32 c. 
99.Козлова Л. Некоторые итоги деятельности Союза 
сельских кредитных кооперативов. // Сельский кредит, 
2003, №7, с. 7-11. 
100.Комлев Е.Б. К вопросу определения степени удов-
летворения спроса в сегменте потребительского рынка. // 
Маркетинг в России и за рубежом, 2001, №6, c. 32-41. 
101.Коттс Д. Управление инфраструктурой организации. 
 
 453
М.: ЗАО «Олимп- Бизнес», 2004. 576 с. 
102.Крашенинников А.И. Международный кооперативный 
альянс. М.: Экономика, 1980, 224 с. 
103.Крашенинников А.И. Кооперация в современном мире. 
М.: Экономика, 2004, c 345 
104.Круглова В.В. Мелкие хозяйства и кооперация. М.: 
1917, 62 с. 
105.Кузнецова Т., Федоров Ф. Хозрасчет предприятия в 
условиях смешанных форм собственности. Серия 6, 
Экономика, 1991, № 1, c 21-32. 
106.Кузнецова А.И. Инфраструктура. Вопросы теории, 
методологии и прикладные аспекты современного 
инфраструктурного обустройства. Геоэкономический 
подход. М.: Высшая школа, 2006, 456 с. 
107.Ломакин В.К. Мировая экономика. М.: Финансы и 
статистика, 2000, 449 с. 
108.Лубков А. В. Кооперативная модель обновления Рос-
сии: дореволюционный опыт. М.: Экономика, 2006. 357 с. 
109.Макерова М.Й. История потребительской кооперации 
в СССР. 2-е издание. М.: 1929, 211 с. 
110.Макаренко А.П. Теория и история кооперативного 
движения. М.: ИКЦ «Маркетинг», 2002, 328 с. 
111.Маевский В. Регулируемый рынок: перспективы 
социально-экономического развития страны. // Вопросы 
экономики, 1990, №6, с. 17-24. 
112.Мазурицкий А.М. Формирование системы сельской 
кредитной кооперации в России. // Сельский кредит, 2003, 
№3, с. 14-19. 
113.Маркс К. Капитал.III т. М.: 1964, 564 с. 
114.Маркс К., Энгельс Ф., Ленин В.И. О кооперации. М.: 
Политиздат, 1988,  293с. 
115.Мартынов В.Д. Создание и организация деятельности 
сельских кредитных кооперативов. // Информационный 
бюллетень Минсельхозпрода РФ. 1999, №3, 4. с.44-46. 
 
 454
116.Масленников В.П. Кооперация аграрной сферы (опыт, 
проблемы, перспективы). М.: Издательство российского 
университета дружбы народов. 1996, 188 с. 
117.Медведева Н.А. Развитие законодательной базы 
сельской кредитной кооперации. //Сельский кредит, 2003, 
№ 6, с. 12-14. 
118.Международный кооперативный альянс. Декларация о 
кооперативной идентичности. Отд. изд. материалы ICI-
URU MEETINGS. Будапешт: 1996, 233 с. 
119.Меркулов А.В. Исторический очерк потребительской 
кооперации в России. М.: 1913, 179 с. 
120.Мировая Экономика /под ред. проф. Ю.А. Щербанина/. 
М.: ЮНИТИ-ДАНА, 2004. 318 с. 
121.Макаренко А.П. Эволюция мирового кооперативного 
движения. М.: 2004, с. 219 
122.Мордовченков Н.В. Эволюция рыночной 
инфраструктуры (экономика, менеджмент, право). 
Нижний Новгород: 2002, 236 с. 
123.Мусаев М. «Аграрно-кредитный фонд» культура 
аграрного кредитования. // Банк и Бизнес. Спец. выпуск. 
2002, с. 39-45. 
124.Намханова М.В. Стратегическое управление в 
потребительской кооперации. Новосибирск: Сиб.УПК, 
2000, c. 411. 
125.Неопиханова Е.А. Кооперативное движение в Швеции. 
М.: Экономика, 1990, 230 с. 
126.Никулин Г.Н. Развитие региональных систем сельской 
кредитной кооперации - путь создания альтернативной 
системы финансирования сельского хозяйства // Мате-
риалы Международной научно-практической кон-
ференции. Проблемы развития региональных систем 
сельской кредитной кооперации. М.: 2001 615 с. 
127.Носов В. Создание Управленческо-информационной 
системы для нужд сельской кредитной кооперации. // 
 
 455
Сельский кредит, 2003, №9, с.15-17. 
128.Орлов А.В. Рынок товаров народного потребления: 
социально-экономический аспект. М.: Знание, 1998, 364 с. 
129.Очерки истории российской экономической мысли. 
/под ред. акад. Л.И. Абалкина/. М.: Наука. 2003, 366 с. 
130.Пажитнов К.А. Основы кооперации. М.: 1997, 459 с.  
131.Патрынин П.А. Кооперация в сельском хозяйстве. М.: 
1919, 318 с. 
132.Пахомов В.М. Особенности оценки кредито-
способности в аграрном секторе экономики России // 
Материалы Международной научно-практической кон-
ференции. Проблемы развития региональных систем 
сельской кредитной кооперации. М.: Экономика, 2001, с. 
369 с. 
133.Попов Н.А. Основы рыночной экономики и сельского 
предпринимательства. М.: 2001, 352 с. 
134.Производственная кооперация. Учебное пособие /под 
общей редакцией А.В.Ткача/ М.: Дашков и К, 2007, 176 с. 
135.Региональная экономика. /под ред. проф. Т. Г. 
Морозовой/. М.: Банки и биржы, ЮНИТИ, 1995. 304 с. 
136.Региональная экономика в информационном 
измерении: модели, оценки, прогнозы. (сборник научных 
трудов) Москва-Барнаул: Бизнес-юнитек, 2003, 358 с 
137.Самедзаде З.А «Этапы большого пути - Экономика 
Азербайджана за полвека, её новые реалии и 
перспективы», Баку: Нурлар, 2004, 936 с. 
138.Сергеев И.В. Экономика предприятия, М.: Финансы и 
статистика, 1997, 362 с. 
139.Симагин Ю.А Территориальная организация 
населения и хозяйства /под общ. ред проф. В.Г.Глушковой/, 
М.: КНОРУС, 2005, 384 с. 
140.Сорокин П.А. Человек. Цивилизация. Общество, М.: 
ИНФРА-М, 1992. 269 с. 
141.Социально-экономическая география зарубежного 
 
 456
мира, М.: Крон-Пресс, 1998, 592 с. 
142.Самуеэльсон П., Нордхаус В. Экономика, 15 изд., М.: 
1997, 642 с. 
143.Сельскохозяйственная кооперация: теория, мировой 
опыт, проблемы возрождения. 2-е изд., перераб. и доп. 
/Коллектив авторов; отв. ред. И.Н.Буздалов/. Мн. - М.: 
Армита-Маркетинг, Менеджмент, 1998, 256 с. 
144.Серова Е., Янбых Р. Государственные программы 
поддержки сельскохозяйственного кредита в переходных 
экономиках. // Вопросы экономики. 1998, №11, с. 127-133. 
145.Синяева И. Инфраструктурная составляющая 
потребительского рынка. // Маркетинг, 2001, №5. с. 44-51. 
146.Скопина И.В. Развитие потребительского рынка в 
условиях глобализации экономики и свободной торговли// 
II международная Кондратьевская конференция 
«Закономерности и перспективы трансформации 
общества» Сборник научных трудов. СПб.: 2004, 321 с. 
147.Смит А. Исследование о природе и причинах богатства 
народов, М.: Соцэкиз, 1962, 684 с. 
148.Соболев М.Н. Экономическая теория кооперации. 
Харьков: 1919, 115 с. 
149.Содружество Независимых Государств в 2004 году. 
Статистический Ежегодник. МСК. СНГ М.: 2005, 321 с. 
150.Соловьев Б.А. Потребность, рынок, спрос: проблемы 
формирования. М.: «Экономика», 1993, 281 с. 
151.Статистический Ежегодник Южно-Кавказских стран. 
Армения, Азербайджан, Грузия. Баку: 2002, 378 с. 
152.Степанов Г.А. Кооперативные формы хозяйствования 
в рыночной экономике АПК. Опыт России и Франции. 
Воронеж: ВГАУ, 1999, 282 с. 
153.Томпсон А.А., Стрикленд А.Дж. Стратегический 
менеджмент: концепции и ситуации, М.: ИНФРА-М, 2000, 
253 с. 
154.Томсон Л.Д., Джонк М.Д. Основы инвестирования. М.: 
 
 457
Дело. 1999, 321 с. 
155.Трушин Ю.В. Совершенствование системы сельско-
хозяйственного кредитования. // Сельский кредит. №3, 
2003, с.10-14. 
156.Туган-Барановский М.И. Социальные основы 
кооперации. М.: Экономика, 1989. 496 с. 
157.Торнер Г. Введение в хозяйственное право и право 
обществ капитала ФРГ с особым акцентом на 
кооперативном товариществе. М.: Экономика, 1993, 238 с. 
158.Уильямсон О. Природа фирмы, М.: Дело, 2001, 360 с. 
159.Уильямсон О. «Экономические институты 
капитализма». СПб.: Лениздат. 1996, 582 с. 
160.Файн Л.Е. Теории кооперации. Иваново: Изд. ИГУ, 
2004, с. 276. 
161.Филиппова Г.П. Формирование имущества областного 
и районных кредитных кооперативов. // Материалы 
Международной научно-практической конференции. 
Проблемы развития региональных систем сельской 
кредитной кооперации. М.: 2001 479 с. 
162.Фишер С., Дорнбуш Р., Шмалензи Р. Экономика, М.: 
ИНФРА-М, 1999, 864 с. 
163.Фридмен М. Количественная теория денег. М.: 1996, 
245 с. 
164.Хандруев А.А., Черный Р.Н. Проблемы формирования 
эффективной кредитной системы по обслуживанию 
сельского хозяйства. // Экономика сельскохозяйственных и 
перерабатывающих предприятий. 2001, №4, с. 44-48. 
165.Хейсин М.Л. Исторический очерк кооперации в 
России. М.: 1918. 84 с. 
166.Хейсин М.Л. История кооперации в России. Л.: 1926, 
120 с. 
167.Хоскинг А. Курс предпринимательства. М.: «МО» 
1993, с. 104. 
168.Чаянов А.В. Избранные труды. М.: Колос, 1993, 590 с. 
 
 458
169.Чаянов А.В. Основание идеи и форм организации 
крестьянской кооперации. М.: 1919, 343 с. 
170.Чаянов А.В., Попов М.И., Челинтсев А.М. и др. Теория 
кооперации. М.: 1927, 240 с. 
171.Чаянов А.В. «Краткий Курс Кооперации» М.: 
Центральное Товарищество «кооперативное 
издательство», 1925, 80 с. 
172.Шерер Ф., Росс Д. Структура отраслевых рынков, М.: 
ИНФРА-М, 1997, 698 с. 
173.Шимко.П.Д. Международная экономика практикум. 
Ростов на Дону: Феникс 2004, 320 с. 
174.Шимаи М. Роль и влияние транснациональных 
корпораций в глобальных сдвигах в конце 20 столетия.// 
Проблемы теории и практики управления, № 3, 1999, s 27-
34. 
175.Шмидтхейни С. Финансирование перемен. М.: 
«Неосфера», 1998, 202 с. 
176.Экономика. /под редакцией д.э.н. А.С.Булатова/, М.: 
Юристь, 2000, 896 с. 
177.Экономика предприятия. /под редакцией проф. 
Н.А.Сафронова/, М.: Юристъ, 1999, 584 с. 
178.Экономика предприятия. /под редакцией проф. 
О.И.Волкова/, М.: ИНФРА-М, 2001, 520 с. 
179.Экономическая теория зарубежных стран. /под общей 
редакцией В.И.Голубовича/ Минск: Ип «Экоперспектива» 
1998, 432 с. 
180.Эрнст Джонс. Деловые финансы, М.: ЗАО, Олимп-
бизнес, 1998, 416 с. 
181.Юзбашева Г.З. Реструктуризация промышленности 
Азербайджана, Баку.: Элм, 2003, 352 с. 
182.Юткина Т.Ф. Налоги и налогооблажение, М.: ИНФРА-
М, 1999, 429 с. 
183.Ястребова О., Субботин А. Рынок сельскохоз-
яйственного кредита. // Вопросы экономики, 2005, № 6, с. 
 
 459
84-96. 
İngilis dilində 
 
184.Black, Angela & Fraser, Patricia & MacDonald, Ronald. 
Business Conditions and Speculative Assets. RePEc: bla: 
manch: v:65:y:1997, p. 379. [Biznes şərtləri və spekulyativ 
aktivlər] 
185.Dale, Spencer & Haldane, Andrew G. Interest Rate 
Control in Model of Monetaru Polis RePEc:bla:manch2:v:66: 
y:1998, p. 354. [Valyuta siyasəti modelində faiz stavkaları 
nəzarəti] 
186.Simon H. Rational Decision-Making in Business 
Organizations, p. 285.». [İşgüzar təşkilatlarda rasional 
qərarlar qəbulu] 
187.http://www. /internet vebsaytlarına istinad/. 
 
187-1 Ilham-Aliev.com 
187-2 president.az 
187-3 heydar-aliyev-foundation.org 
187-4 azerbaijan.az 
187-5 azstat.org 
187-6 turkiyemillikoop.org.tr 
187-7 cabmin.gov.az 
187-8 economy.gov.az 
187-9 econ-om.narod.ru 
187-10  eco.gov.az 
187-11 e-qanun.az 
187-12 gallery.economicus.ru 
 
 460
Г.А.Исрафилов 
 
Направления усовершенствования потребительской 
кооперации в условиях глобализации 
 
РЕЗЮМЕ 
 
Монография посвящена комплексному исследованию 
ряда актуальных проблем потребительской кооперации 
Азербайджана, направлениям усовершенствования ее 
системы и структуры в условиях углубляющейся глоба-
лизации и расширяющихся рыночных отношений. 
Увязывая исследования в сфере становления кооперации, 
ее научно-теоретических основ и этапов исторического 
развития с аспектами глобализации проведены соответ-
ствующие обобщения, а также с точки зрения современных 
реалий обогащена новыми положениями ее теоретическая 
концепция. 
В работе особое внимание уделено изучению специфи-
ческих особенностей формирования и развития пот-
ребительской кооперации Азербайджана на данном этапе. 
Проанализированы современное состояние и тенденции 
Центрального Совета Кооператоров Азербайджана 
(«Азериттифаг»), потребительского рынка республики, а 
также развития организационно-правовых форм коопе-
ративного хозяйствования. Раскрыты особенности пот-
ребительской, производственной, кредитной, социальной и 
других видов кооперации, оценена их роль и значимость в 
социально-экономической жизни страны и эффективности 
расширения данных учреждений в республике. Отражены 
сущность и значение финансовых услуг оказываемых 
сельскому хозяйству. Выявлены факторы устойчивого 
развития кооперативных отношений и соответствующие 
механизмы оптимального регулирования в данном 
 
 461
направлении. Обозначены основные направления 
формирования многоуровневой системы потребительской 
кооперации. Подчеркнута необходимость активизации 
демократических начал, усиления мотивационных 
процессов, повышения эффективности кооперативного 
хозяйствования и адаптации их в сферу глобализации. 
Исходя из проведенного анализа кооперативных дви-
жений в Турции, а также стран тюркского мира, обосно-
вана эффективность применения соответствующего меж-
дународного опыта в Азербайджане. 
Важные результаты исследований, представленных в 
монографии еще раз в научно-аналитическом контексте 
глубоко доказывают и подтверждают, что потребительская 
кооперация в ракурсе устойчивого развития экономики и, в 
глобальном, и в масштабе Азербайджана своего эко-
номического и социального эффекта ещё в полном мере не 
продемонстрировала. 
Монография предназначена для использования в сфере 
научных исследований и образования, специалистов в 
области кооперации и широкого круга читателей. 
 
 
 
 
 
 
 
 
 
 
 
 
 
 
 462
Ass. Prof. Dr. Hasan ISRAFILOV 
 
THE IMPROVEMENT COURSES OF CONSUMERS 
COOPERATIVE SOCIETIES IN GLOBALIZATION 
 
SUMMARY 
 
The monography is devoted to complex research of actual 
problems of consumers' cooperative societies of Azerbaijan 
and improvement courses of his system and structure.in 
conditions of globalization and extending market attitudes. The 
researches in sphere occurrence of cooperation, its scientific-
theoretical bases and stages of historical development are 
generalized with aspects of globalization and enriched its 
theoretical concept with modern realities and new positions. 
The special attention is given to studying the stage of specific 
features of formation and development of consumers' 
cooperative society of Azerbaijan. Also, it is analysed a 
modern condition and tendencies of Central Advice of 
Cooperators of Azerbaijan («Azerittifaq»), consumer market of 
the Republic and development of organizational-legal forms of 
cooperative managing. The role and importance of consumer, 
industrial, credit, social and others a kind cooperation in social-
economic life of the country are appreciated and showed 
methods of efficiency expansion of establishments of given 
forms of cooperation in Azerbaijan. 
The essence and value financial services appearing to an 
agriculture are reflected. The influenced factors of steady 
development of cooperative attitudes and corresponding 
mechanisms optimum settlement in given a direction are 
revealed. The basic are designated a direction formation of 
multilevel system of consumers cooperative society. Necessity 
of activization of democratic principles, to amplification of 
motivational processes, increase of efficiency of cooperative 
 
 463
managing and their adaptation in sphere of globalization is 
underlined. 
Proceeding from the lead analysis of cooperative 
movements in Turkey, and also all the countries of the Turkic 
world, application of corresponding international experience 
Azerbaijan is proved efficiency. 
To the most important results of research submitted in the 
monography once again a scientific-analytical context deeply 
proves and to confirm that consumers cooperative society in 
steady developments of economy and in global and also in 
scale of Azerbaijan of the economic and social effect still in 
full to a measure has not shown. 
The monography is intended for use in sphere of scientific 
research and formation, experts in the field of cooperation and 
for a wide range of readers. 
 
 
 
 
 
 
 
 
 
 
 
 
 
 
 
 
 
 
 
 
 464
Nəşrin redaktoru            Ş.H.Kərimova 
 
Kompüter tərtibatçısı  M.E.Hacızadə 
    Korrektor       Y.A.Məmmədova 
 
 
 
MONOQRAFİYA 
 
 
Həsən Abid oğlı İsrafilov 
 
 
QLOBALLAŞMA ŞƏRAITINDƏ ISTEHLAK 
KOOPERASIYASININ TƏKMILLƏŞDIRILMƏSI 
ISTIQAMƏTLƏRI 
 
 
 
 
Sayı 500 Çapa imzalanmışdır 09.08.2009. 
Formatı 60x84 1/16 Həcmi 29,1 
Ofset üsulu ilə çap edilmişdir 
 
 
ADİU-nin mətbəəsi 
 
www.aseu.ab.az 
 
 
