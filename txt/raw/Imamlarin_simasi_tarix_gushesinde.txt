.............................................................................................................  İmamların siması tarix guşəsində 
1 
 
  
İmamların siması tarix guşəsində ..................................................................................................................... 
2 
 
  
İmamların siması tarix guşəsində 
 
Tərcümə edən:           R. İgidov 
Redaktor:                   Ə. Dəlivəlli 
Dizayn:                       E. Bayramov 
 
Tbilisi 2012 
 
.............................................................................................................  İmamların siması tarix guşəsində 
3 
 
 
 
 
 
 
Ön söz 
 
Şübhəsiz, böyük İslam Peyğəmbərindən (s) sonra fərdi və ictimai həyatda 
məsum imamlar (ə) biz insanlar üçün böyük örnək və nümunədirlər. Bu 
baxımdan onların həyat davranışları ilə tanış olmaq böyük əhəmiyyətə 
malikdir. Ancaq diqqət etməliyik ki, bizə Peyğəmbərin (s) və imamların (ə) 
tarixlərini öyrənməkdə mühüm olanı onların bir tək şəxsi həyatı və 
davranışlarını bilmək deyil. Bəlkə məqsəd o məsum öndərlərin, həyat tərzini, 
ictimai mühitdəki rəftar qaydalarını, siyasi və ictimai arenalardakı 
mövqelərini və mədəni fəaliyyət metodlarını öyrənməkdir. Çünki İslam 
Peyğəmbərinin (s), Onun məsum canişinlərinin dinə dəvət və təbliğində bizə 
nümunə olanı onların bir tək həyat və davranışları deyil, bəlkə davranış növü, 
fəaliyyət tərzi, dinə dəvət qaydası, islam düşmənləri ilə rəftarı, hidayət və 
təbliğlərinin formasıdır.  
İmamların yaşayış tərzi, siyasi və ictimai həyatdakı mövqeləri o zaman 
bizə aydın olar ki, onların siyasi, ictimai və mədəni sahələrdəki 
fəaliyyətlərini öyrənmiş olaq. Bunu bilirik ki, məsum imamlar ictimai 
səylərini, siyasi mövqelərini, mədəni fəaliyyətlərini və mübarizə tərzlərini 
zamanın və məkanın vəziyyətini, imkan və şəraitini, maneə və 
müşküllüklərini nəzərə alaraq vəziyyət tələb etdiyi kimi tənzimləyib 
proqramlaşdırıblar. Buna görə biz onların dövründə hökm sürən özəl 
vəziyyət və şəraitlərlə tanış olmasaq onların rəhbərlikdəki idarəçilikləri və 
yaşayış tərzləri bizə gün kimi aydın olmaz. 
 Təsadüfü deyil ki, biz imamların həyatını araşdırarkən onların siyasi 
mövqelərinin bir-biriləri ilə fərqli olduğunun şahidi oluruq. Belə ki, onların 
bəzisi düşmənlə sülh bağladılar, bəziləri isə mübarizə apardılar. Bəziləri 
böyük islam elm mərkəzləri yaratdılar, bəziləri isə məhdud şəraitdə mədəni 
sahələrdə addımlar atdılar. Bəziləri xəlifəlik təklifini qəbul etmədilər, bəziləri 
isə vəliəhd olmaq təklifi ilə razılaşdılar. Ancaq onların həyatını araşdırarkən 
mövqelərinin müxtəlifliyi məna kəsb edər. Anlayarıq ki, həqiqətdə onların 
İmamların siması tarix guşəsində ..................................................................................................................... 
4 
 
davranışlarında heç bir ziddiyyət olmamışdır. Və hər biri vahid məqsəd 
uğrunda addımlar atmışdı. Lakin onların məqsədə yetişmək üçün davranış 
növləri zamanın və şəraitin tələbinə uyğun olaraq müəyyən edilmişdir. 
Tarixi araşdırarkən, İmam Əlidən (ə) İmam Həsən Əskəriyə (ə) qədər 
imamları 250 illik ömrü olan insana bənzətmək olar. Elə bir insana ki, ömür 
sürdüyü bu müddətdə zamana uyğun addımlar atmışdır. Ya da ki, onu 
müəyyən bir hədəfə doğru hərəkət edən yolçuya oxşatmaq olar. Lakin yolun 
çətinli-asanlı, enişli-yoxuşlu hallarında onun səfəri gah iti, gah da küt həyata 
keçmiş və bəzən də dayanmaqla kifayətlənmişdir. Amma belə dayanış 
istirahət edərək hərəkətin davamına güc toplamağa səbəb olurdu. 
Məsum imamlar Əmirəl-möminin İmam Əlinin(ə) zamanından İmam 
Həsən Əskərinin dövrünə (Peyğəmbərin (s) vəfatından hicrətin 255-ci ilinə) 
qədər vahid bir hədəfin icra edilməsi yolunda olmuşdu. İbadət təlimləri, 
siyasi, fərdi, ictimai və digər sahələrdən ibarət İslam maarifinin 
ictimaiyyətdə təlimi uğrunda hərəkət etmişlər. Lakin zamanın durumu və 
ictimai şəraitə görə onların mübarizə üsulları gah qəti və kəskin olur, gah da 
ki, zəif və bəzən də müvəqqəti olaraq çarəsizlikdən sükuta məruz qalırdı. 
Məsumlarımız zamana diqqət etməyi qələbənin və müvəffəqiyyətin 
mühüm bir vasitəsi olaraq tanıtdırmışlar. Necə ki, İslam Peyğəmbəri (s) 
buyurmuşdu: «Allah öz dilini qoruyana, zamananı tanıyana və yolunda 
istiqamət göstərən kəsə rəhm etsin». (Nəhcül-fəsahə, c.1). İmam Sadiq (ə) 
söhbətinin əsnasında uca səslə belə buyurdu: «... Öz zəmanəsinə bələd olan 
kəs qarşıya gələn hadisələrin, şübhələrin və azdırıcı problemlərin qarşısında 
hücum mərkəzində qərar tutmaz...». 
Bu kimi hədislərdə «zaman» anlamından məqsəd bir neçə il və ay 
deyildir. Bəlkə zamana hakim olan şəraitdir. Necə ki, Əli (ə) oğlu İmam 
Həsənə (ə) öz vəsiyyətində buyurur: «Hakimin qüdrəti dəyişdikdə zamana da 
dəyişir» (Nəhcül-bəlağə, məktub.31) 
Hörmətli oxucu! Əlinizdəki kitab pak imamların (ə) siyasi, ictimai və 
mədəni sahələrdəki həyatını araşdırır. Və imamların hər birinin yaşayışını 
şərh edərkən ilk öncə tarixi mənbələrə istinad edərək onların siyasi, ictimai 
və mədəni həyatını açıqlayır və sonra da onların yaşayışının ən mühüm 
səhnələrində, mübarizələrində, fəaliyyətlərində, təlim və islahatlarında 
yeganə çıxış yolunu seçib, gərəkdiyi kimi əməl etdiklərini bəyan edir.  
.............................................................................................................  İmamların siması tarix guşəsində 
5 
 
Bu bəhslər elm mərkəzlərində dərslik vəsaiti kimi istifadə olunması üçün 
qısa və xülasə şəklində tərtib olunmuşdur.  
İnsanların böyük imamların mənəviyyat formalaşdıran məktə-bindən 
faydalanmaqda yardımçı olmasını Uca Allahın dərgahından diləyirəm. 
 
Qum-Məhdi Pişvayi 
Məhərrəm, 1417-ci hicri qəməri ili 
 
  
İmamların siması tarix guşəsində ..................................................................................................................... 
6 
 
 
 
 
 
 
ƏMİRƏL-MÖMİNİN ƏLİ 
İBN ƏBUTALİB (Ə) 
 
 
 
 
 
 
 
 
İmam Əlinin (ə) həyatı barədə qısa məlumat 
 
Həzrət Əli (ə) «Amul-fil»-in (fil ilinin) 30-cu ilində (hicrətdən 23 il 
əvvəl) rəcəb ayının on üçü Kəbə evində dünyaya göz açmışdır. Atası 
Əbutalib, anası Fatimə Əsəd qızı olmuşdur. Hicrətin 40-cı ili ramazan 
ayının iyirmi birində Kufə şəhərində şəhadətə qovuşmuşdur. Müqəddəs 
məzarı Nəcəf şəhərindədir. 
 
  
.............................................................................................................  İmamların siması tarix guşəsində 
7 
 
Həzrət Əlinin (ə) həyatının bölmələri 
 
Həzrət Əlinin (ə) besətdən (Məhəmməd (s) peyğəmbərliyə seçilməzdən) 
on il qabaq dünyaya gəlməsini, İslami hadisələrdə Peyğəmbərlə (s) çiyin-
çiyinə olmasını və o Həzrətin vəfatından sonra otuz il yaşamasını nəzərə 
almaqla onun (Həzrət Əlinin) altmış üç illik mübarək ömrünü aşağıdakı beş 
hissəyə bölmək olar: 
1)–Təvəllüddən Peyğəmbərin (s) besətinə qədər; 
2)–Besətdən Peyğəmbərin (s) Mədinəyə hicrətinədək; 
3)–Hicrətdən Peyğəmbərin (s) vəfatınadək; 
4)–Peyğəmbərin (s) vəfatından Əlinin (ə) xəlifə olmasına qədər (Əbu 
Bəkr, Ömər və Osmanın xəlifəlik dövrləri); 
5)–Həzrət Əlinin (ə) xəlifəlik dövrü (şəhadətinə qədər).  
Bu beş dövrdən bu kitabın mövzusuna uyğun olan 4-cü və 5-ci dövr 
haqqında izahat veririk. 
 
Peyğəmbərin (s) vəfatından Əlinin (ə)  
zahiri xilafətinədək 
 
Bu bölümə başlamazdan əvvəl xatırladırıq ki, İmamət məsələsi Pey-
ğəmbərin (s) vəfatından (hicrətin on birinci ili səfər ayının iyirmi səkkizi) 
İmam Həsən Əskərinin (ə) vəfatınadək (hicrətin iki yüz altmışıncı ili rəbbiül-
əvvəl ayı) təxminən dörd mərhələdən ibarətdir. Hər mərhələ İmamların 
dövrün hakiminə qarşı tutduqları mövqelərə əsasən bir sıra xüsusiyyətlərə 
malikdir. 
1) İmamın səbr etməsi və ya dövrün hakimləri ilə yola getməsi 
mərhələsi. 
Bu mərhələ Peyğəmbərin (s) vəfatından (18-ci hicri ili) Əlinin (ə) zahiri 
xilafətinə qədərki (35-ci hicri ili) dövrü əhatə edir. 
 
2) Əlinın xilafət başına gəlməsi mərhələsi.  
Bu mərhələ Əlinin (ə) dörd il doqquz ay, ondan sonra isə İmam Həsənin 
(ə) bir neçə aylıq xəlifəliyini əhatə edir. Bu mərhələnin az müddət olmasına 
baxmayaraq bu iki İmam (Əli (ə) və Həsən (ə) bir çox çətinliklərlə üzləşmiş, 
İslamın müxtəlif düşmənləri tərəfindən təzyiqlərə məruz qalmış, ancaq 
İmamların siması tarix guşəsində ..................................................................................................................... 
8 
 
bununla belə, bu mərhələ İslam hökumətinin ən parlaq mərhələsi hesab 
olunur. 
 
3) Həqiqi İslam hökuməti və dövlət quruluşu qurmaq üçün aparılan 
az müddətli səylər mərhələsi. 
 Bu mərhələ İmam Həsənin (ə) sülhündən (hicrətin qırx birinci ili) İmam 
Hüseynin (ə) şəhadətinə qədər (hicrətin altmış birinci ili məhərrəm ayına 
qədər) olan iyirmi ili əhatə edir. İmam Həsənin (ə) sülhündən sonra şiənin 
yarımgizli işi başlamış və məqsədi haki-miyyətin münasib fürsətdə 
Peyğəmbər (s) ailəsinə qaytarılması olan proqramlar hazırlanmışdı. Bu 
imkan elə də çətin şey deyildi. Yəni, Müaviyənin ölümündən sonra bu işi 
həyata keçirmək olardı. 
 
4) Hakimiyyətin Peyğəmbər (s) ailəsinə qaytarılması məqsədilə 
işlənilən proqramların uzun müddət davam etməsi mər-hələsi. 
 Bu mərhələnin iki əsrə yaxın müxtəlif sahələrində bir sıra 
müvəffəqiyyətlər və uğursuzluqlar əldə olmuş, ideoloji işlərdə, yüz-lərlə 
münasib taktikalarda və minlərlə ixlas və şücaətlə dolu işlərdə qəti uğurlar 
əldə edilmişdir. 
 
Peyğəmbərin (s) vəfatı və İmamət məsələsi 
 
Əli (ə) Peyğəmbərdən (s) sonra İslam hökumətini idarə etmək üçün ən 
səlahiyyətli şəxs olmuşdur. İslam aləmində Peyğəmbərdən (s) başqa heç kəs 
fəzilət, təqva, fiqh, hökumət (qəzavət), Allah yolunda cihad etmək və bu 
kimi gözəl xüsusiyyətlərdə Əliyə (ə) çatmazdı. Məhz bu üstünlüklərə görə 
Əli (ə) dəfələrlə Allah və Peyğəmbər tərəfindən müsəlmanların gələcək 
rəhbəri təyin olunmuşdu. Onların hamsından əsası «Qədir Xum» hadisəsidir. 
Buna görə də, Peyğəmbərin (s) vəfatından sonra ehtimal edilirdi ki, Əli (ə) 
hökumətə gələrək müsəlmanlara başçılıq edəcək. Ancaq heç də belə olmadı 
və xilafət yolu Peyğəmbərdən (s) sonra tamamilə dəyişdi. Əli (ə) siyasi 
səhnədən və İslam hökumətinin idarə işlərindən uzaqlaşdırıldı. 
 
  
.............................................................................................................  İmamların siması tarix guşəsində 
9 
 
İki əsas yol ayrıcı 
 
Əli (ə) İslam hökumətinin təhrif olunmasına heç vaxt dözə bilməzdi və bu 
cür işin qarşısında sakit durmağı da ar sayırdı. Dəfələrlə sübutlar və mətin 
ehticacları (meydan oxuması) ilə xəlifə və onun ətrafındakıları tənqid atəşinə 
tutaraq onlara öz etirazını bildirirdi. Ancaq tarix və hadisələrin sonrakı 
cərəyanı göstərdi ki, bunların heç bir faydası yoxdur. Xəlifə və onun 
ətrafındakılar öz vəzifələrindən möhkəm yapışmışdılar. Belə olduqda Əli (ə) 
iki əsas yol ayrıcında durmalı olur: Ya yeni hökuməti qanunsuz sayan öz 
həqiqi səhabələrinin və Peyğəmbər (s) ailəsinin həqiqi dostlarının köməyi ilə 
ayağa qalxmalı və qüdrətə arxalanaraq hökuməti ələ keçirməli, ya da bu 
vəziyyətə dözməli və mümkün olan qədər müsəlmanların müşkülatını həll 
etməli və öz vəzifəsini yerinə yetirməli idi. İlahi rəhbərlərin rəhbərlik 
məqamından məqsədləri vəzifəyə yetişmək deyil. Onların məqsədləri 
vəzifədən qat-qat üstün bir şeydir. Rəhbərin vücudu ona görədir ki, məqsədə 
çatmaqda səy etsin. Buna görə də, əgər bir gün rəhbər iki yolayrıcına çatıb 
vəzifə və məqsədin ikisindən birini buraxmalı olsa, gərək vəzifədən əl çəkib 
məqsədi vəzifədən üstün tutsun. Belə iki yolayrıcına çatan Əli (ə) ikinci yolu 
seçdi. O vəziyyətin gedişatı və İslam cəmiyyətinin vəziyyətini araşdırıb belə 
nəticəyə gəldi ki, əgər o, hökuməti ələ keçirmək üçün ayağa qalxıb mübarizə 
aparsa, Peyğəmbərin (s) iyirmi üç il çəkdiyi bütün əziyyətlər heç olacaq, bu 
yolda tökülən bütün qanlar hədər gedəcək. Əli (ə) bu məsələyə «Şiqşiqiyyə» 
xütbəsində toxunaraq buyurur: «Mən xəlifəlik vəzifəsindən əl çəkdim, ondan 
kənar oldum. Mən bu fikirdə idim ki, təkbaşına ayağa qalxıb özümün və 
camaatın haqqını müdafiə edim, yoxsa bu cür qaynar bir mühitdə və belə bir 
zülmətdə səbr edim? Bu mühit qocaları əldən salmış, cavanları isə 
qocaltmışdır. İmanlı kişiləri ömrünün son anlarına qədər əziyyətdə qalmağa 
vadar etmişdir. (Nəhəyət) gördüm ki, səbr etmək ağıl və düşüncəyə daha 
yaxındır. Buna görə də, səbr etdim. Ancaq səbr edərkən gözünə tikan batmış, 
boğazında sümük qalmış şəxsə bənzəyirdim. Öz gözümlə görürdüm ki, 
mirasımı qəsb edirlər.» 1 
Əli (ə) İslam hökumətinin özünün əsl yolundan çıxmaması və İslam 
dininin əsasını qorumaq üçün səbr etdiyinə başqa yerlərdə də işarə etmişdir. 
                                                          
1
 Nəhcül-bəlağə, Xütbə 3 
İmamların siması tarix guşəsində ..................................................................................................................... 
10 
 
O cümlədən, Osman xəlifə seçilərkən şuranın rəyi Osmanın lehinə başa 
çatdıqdan sonra və o, xilafət başında oturduqdan sonra üzünü şuranın digər 
üzvlərinə tutub buyurdu: «Mənim xəlifə olmağa hamıdan səlahiyyətli 
olduğumu hamınız yaxşı bilirsiniz. And olsun Allah-taalaya ki, müsəl-
manların işi nə qədər öz qaydasındadır və nə qədər məndən başqasına zülm 
olunmursa, səbr edəcəyəm.» 1 
  
Daxili və xarici təhlükələr 
 
Qeyd etdik ki, Əli (ə) qiyam edib xilafəti ələ keçirdiyi təqdirdə irəli 
çıxacaq təhlükələri nəzərə alıb səbr etməli oldu. Ola bilər biri fikirləşsin ki, o 
vaxt yenicə təməli qoyulmuş İslam hökuməti üçün hansı təhlükələr ola 
bilərdi? 
Bu sualın cavabını daxili və xarici təhlükələr və Əlinin (ə) qiyam 
etməsinin qarşısını alan maneələrlə aydınlaşdırıb onları aşağıdakı şəkildə 
bəyan etmək olar: 
1) Əgər Əli (ə) xilafəti ələ keçirmək üçün qiyam etsəydi, özünün həqiqi 
dostlarını və qəlbən o Həzrətin İmamətinə etiqadları olan bir çox yoldaşlarını 
mübarizə nəticəsində itirəcəkdi. Bundan əlavə, Əlinin (ə) xəlifə olmasına 
razılıq verməyən peyğəmbərin səhabələri də arada qırılacaqdılar. Bu dəstənin 
xilafət məsələsində Əli (ə) ilə müxalif olması, kin və qərəz üzündən Əlinin 
(ə) xəlifə olmasına razılıq verməməsinə baxmayaraq, onlar başqa işlərdə Əli 
(ə) ilə müxalif deyildilər. Bütpərəstlik, məsihiyyət və yəhudiliklə müqabil 
olan bu dəstənin ölümü ilə İslam çox zəifləyərdi. Əli (ə) əhdlərinə vəfasız 
çıxan Təlhə və Zübeyrin başlarına topladığı ordunu dağıtmaq üçün Bəsrəyə 
hərəkət edərkən bu məsələyə toxunaraq buyurmuşdur: “Peyğəmbər (s) 
dünyasını dəyişdikdən sonra Qüreyşliləri eqoistcəsinə özlərini bizdən üstün 
sayıb rəhbərliyə hamıdan səlahiyyətli olduğumuz halda, bizi öz haqqımızdan 
məhrum etdilər. Mən gördüm bu işin müqabilində səbr etmək müsəlmanlar 
arasında təfriqə salıb boş yerə qan tökməkdən üstündür. Çünki camaat təzəcə 
müsəlman olmuş, din südlə dolub köpüklənmiş bir tuluğa bənzəyirdi. Balaca 
bir səhv, qəflət onu xarab edər və balaca bir insan onu dağıda bilərdi”. 2 
                                                          
1
 Nəhcül-bəlağə, Xütbə 74 
2
 Furuğe Vilayət 1-ci cild, 170-ci səhifə. 
.............................................................................................................  İmamların siması tarix guşəsində 
11 
 
 
2) Peyğəmbərin (s) ömrünün sonlarında müsəlman olmuş bir çox qəbilə 
və tayfalar hələ lazım olan İslami təlimləri tam öyrənməmişdilər. İman nuru 
onların qəlbində hələ tam şəkildə təşəkkül tapmamışdı. Elə ki, Peyğəmbərin 
(s) vəfat xəbəri onların arasında yayıldı, onların bir çoxu yenidən müşrik 
olub bütpərəstliyə qayıtdılar. Mədinədə İslam hökuməti ilə açıq-aşkar 
müxalifət etməyə başladılar, İslam vergilərini (xums, zəkat və s.) ödəməkdən 
boyun qaçırdılar. Hələ bu azmış deyə nizami ordu toplayıb Mədinəni 
möhkəm qorxuya da saldılar. Buna görə də, yeni qurulmuş İslam höku-
mətinin bunlara qarşı ilk tədbiri o oldu ki, müsəlmanlardan ibarət bir ordu 
təşkil olundu və müxaliflərin qiyamı müsəlman ordusunun səyi nəticəsində 
yatızdırıldı. (Əlbəttə, bu o demək deyil ki, yeni xəlifə Əbu Bəkrin gördüyü 
bütün işlər düzgün olmuşdur.) 
İslamın əvvəlki düşmənlərinin qiyam qaldırıb İslam hökumətini 
hədələdiyi bir vəziyyətdə İmamın başqa bir bayraq qaldırıb qiyam etməsi 
əsla düzgün olmazdı. 
İmam Misir əhalisinə yazdığı məktubda bu məsələyə toxunaraq buyur-
muşdur: «And olsun Allaha, mən fikir eləməzdim və heç ağlıma belə 
gəlməzdi ki, ərəblər Peyğəmbərdən (s) sonra İmamət və rəhbərliyi onun 
ailəsindən alsınlar, (başqa yerdə qərar versinlər, inanmazdım ki,) məni 
xilafətdən uzaqlaşdırsınlar. Məni narahat edən yalnız camaatın, filankəsin 
(Əbu Bəkrin) başına toplaşıb ona beyət etmələridir. (Vəziyyəti belə görüb) əl 
saxladım. Hətta iş o yerə gəlib çıxmışdı ki, bir dəstənin dindən çıxıb 
Məhəmmədin (s) dinini məhv etmək istədiklərini öz gözümlə gördüm. Belə 
olduqda qorxdum ki, əgər İslama və (hökumətə) müsəlmanlara kömək 
etməsəm, İslamın məhv olmasının şahidi olaram. Bunun müsibəti mənə 
xilafətdən uzaq düşməyimdən və sizlərə hakimlik etməkdən məhrum 
olmağımdan da baha başa gələrdi. Çünki bu, dünyanın bir neçə günlük 
faydasıdır, bir müddətdən sonra qurtarıb gedəcək. Necə ki, yolda görünən 
ilğım qurtarır və necə ki, buludlar aralanıb gedirlər. Belə olduqda mən ayağa 
qalxdım. Bununla da batil aradan getdi və din möhkəmcə yerində qaldı.» 
Əli (ə) bu məsələyə xilafətə gəldiyi ilk günlərdə də toxunmuşdur. 
Abdullah ibn Cüneyd deyir: “Mən Əlinin xilafətinin ilk günlərində 
Məkkədən Mədinəyə gəldim. Gördüm bütün camaat Peyğəmbərin (s) 
məscidində əyləşib İmamın gəlməsini gözləyir.” Birdən Əli (ə) əlində qılınc 
İmamların siması tarix guşəsində ..................................................................................................................... 
12 
 
evdən bayıra çıxdı. Bütün gözlər ona zilləndi. O, minbərdə əyləşib Allaha 
həmd-səna etdikdən sonra sözlərinə belə başladı: «Ey camaat! Peyğəmbər (s) 
bizim aramızdan getdikdən sonra belə fikirləşirdik ki, xilafət barəsində heç 
kəs bizimlə mübarizə etməyib bizim haqqımıza göz dikməyəcək. Çünki biz 
Peyğəmbər (s) ailəsi və onun varisi idik. Ancaq gözlədiyimizin əksinə olaraq 
camaatın bir dəstəsi bizim haqqımıza təcavüz edib xilafəti bizim əlimizdən 
aldı. Xilafət başqasının əlinə keçdi. And olsun Allaha, əgər müsəlmanlar 
arasında təfriqə yaranması, küfr və bütpərəstliyin bir daha İslam 
məmləkətinə qayıtması və İslamın məhv olması qorxusu olmasaydı, mən 
onlarla başqa cür rəftar edərdim.»1 
 3) Dindən çıxmış şəxslərin qiyam etməsi təhlükəsindən başqa bir sıra 
yalançı peyğəmbərlərin, o cümlədən Müseyləmə, Tüleyhə və Səccah 
kimilərin meydana gəlməsi və hər birinin öz ətrafına dəstə toplayaraq 
Mədinəyə hücum etmək fikrində olmaları da bu təhlükələrdən biri idi. Ancaq 
müsəlmanların birləşib müqavimət göstərməsi nəticəsində bu təhlükə də 
sovuşdu. 
4) Roma imperiyasının hücum etmə ehtimalı da digər tərəfdən 
müsəlmanlar üçün təhlükə yaratmışdı. Çünki o vaxta qədər müsəlmanlarla 
romalılar üç dəfə vuruşmuşdular və elə buna görə də, romalılar müsəlmanları 
özlərinə böyük təhlükə sanır və onlara hücum etmək üçün fürsət axtarırdılar. 
Əgər Əli (ə) xilafət uğrunda mübarizəyə qalxsaydı, müsəlmanlar arasında 
vətəndaş müharibəsi baş verər və daxili cəbhənin zəifləməsi nəticəsində 
romalılar üçün ən yaxşı əlverişli bir fürsət yaranardı. 
Bu dörd məsələni nəzərə aldıqda, İmamın səbr etməyi mübarizədən üstün 
tutması və səbr etməklə, uzaqgörənliklə İslam cəmiyyətini böyük təhlükədən 
qurtarması yaxşı məlum olur. 
Əgər Əli (ə) müsəlmanların birliyini istəməsəydi və həmçinin, onların 
ayrılması nəticəsində irəli gələn təhlükələrin qorxusu olmasaydı, heç vaxt 
xilafətin Peyğəmbərin (s) həqiqi xəlifələrinin əlindən çıxıb başqalarının əlinə 
düşməsinə icazə verməzdi. 
 
 
 
                                                          
1
  Nəhcül-bəlağə 2-ci məktub. 
.............................................................................................................  İmamların siması tarix guşəsində 
13 
 
Əlinin (ə) xəlifələr dövründəki fəaliyyəti 
 
Əlinin (ə) Allaha Əli (ə) xas tərzdəki ibadətindən başqa xəlifələr 
dövründəki fəaliyyəti aşağıdakı sahələri əhatə edirdi: 
1) Quranın təfsiri və bir çox ayələrdəki müşküllərin həlli və İslam 
aləminin böyük təfsirçisi Abdullah ibn Abbas kimi tələbələr yetişdirmək; 
2) Peyğəmbərin (s) vəfatından sonra onun dini barədə maraqlanan və 
Mədinəyə gəlib müsəlmanlara suallar verən dünya alimlərinin, xüsusilə 
yəhudi və məsihi alimlərinin suallarına cavab vermək. Bu suallara 
danışığında Tövrat və İncildən xəbərdar olması başa düşülən Əlidən (ə) 
başqa cavab verən tapılmırdı. Əgər bu suallara cavab verən tapılmasaydı, 
İslam aləmi rüsvay olardı. Elə ki, Əli (ə) onların suallarına qəti və qaneedici 
şəkildə cavab verirdi, Peyğəmbərin (s) yerində oturmuş xəlifələrin üzü 
gülümsəyirdi. 
3) İslamda o vaxtadək görünməyən yeni hadisələrin şəri hökmlərini bəyan 
etmək; Bəzi vaxtlar mühakimə və qəzavət elə dolaşıq olurdu ki, qazılar onun 
həllində aciz qalırdılar. Bu cür mühakimələrin həlli Əlinin (ə) həyatının əsas 
məsələlərindən biri idi. Əgər səhabələrin içində Peyğəmbərin (s) 
buyurduğuna görə, ümmətin ən biliklisi və qəzavət (mühakimə) işlərinə 
hamıdan yaxşı xəbərdar olan Əli (ə) kimi bir şəxsiyyət olmasaydı, İslamın ilk 
vaxtlarında bir çox məsələlər müəmmalı olaraq qalacaqdı. 
Bu cür yeni məsələlərin irəli gəlməsi İslamın bütün məsələlərində (istər 
kiçik olsun, istərsə də böyük) elmi olan Peyğəmbərin (s) vəfatından sonra 
elmli və hər şeydən xəbərdar olan öz geniş elmi ilə ümməti səhv 
yönəlmələrdən və gümana, qiyasa əməl etməkdən qoruyan məsum bir 
İmamın (ə) Peyğəmbərin (s) yerində olmasını tələb edirdi. Bu ləyaqət isə 
Peyğəmbərin (s) səhabələrinin etirafına əsasən, Əlidən (ə) başqa heç kəsdə 
yox idi. 
Əlinin (ə) qəzavətləri və onun Quran ayələrindən çıxardığı gözəl 
yeniliklər hədis və tarix kitablarında öz yerini tapıb. Bəzi alimlər bunlar 
haqqında ayrıca kitablar yazmışlar. 
4) Ruhu təmiz, pak və seyri-süluk üçün hazır olan insanları təlim-tərbiyə 
etmək; Bu yolla onlar İmamın mənəvi rəhbərliyi sayəsində mənəvi kamal 
qüllələrini fəth edir və zahiri gözləri ilə görə bilmədiklərini batini və mənəvi 
gözlə görürdülər. 
İmamların siması tarix guşəsində ..................................................................................................................... 
14 
 
5) Bir çox kimsəsizlər və kasıbların dolanışığını təmin etmək; Hətta İmam 
öz zəhməti ilə bağlar salıb, quyular qazıb onları vəqf edirdi. 
6) Xilafətdə olanlar siyasi məsələ və ya başqa işlərdə çətinliklə rastlaşıb 
çıxılmaz vəziyyətə düşdükdə, etimadlı məşvərətçi kimi yalnız Əlini (ə) 
görürdülər. Əli (ə) özünəməxsus həqiqət görünüşü ilə müşkülatı həll edir və 
yolu təyin edirdi. Bu məşvərətlərin bəziləri Nəhcül-bəlağədə və başqa tarix 
kitablarında gəlmişdir. 
 
Əli (ə) və xəlifələrin  
elmi və siyasi müşkülatının həlli 
 
Tarix şahiddir ki, Əbu Bəkr və Ömər öz xəlifəlik dövrlərində siyasi, 
maarif, əqaid (əqidələr), Quranın təfsiri, İslami məsələlərin kulli və 
cüziyyatlarında Əliyə (ə) müraciət edirdilər və İmamın bu barədə verdiyi 
məşvərətlərindən, yol göstərmələrindən bəhrə-lənirdilər. İndi bunların bir 
neçəsini oxucuların nəzərinə çatdırırıq. 
 
Romalılarla müharibə 
 
Yeni İslam hökumətinin əsas düşmənlərindən biri Roma imperiyası 
olmuşdur. Roma daima İslamı şimal tərəfdən hədələyirdi. Peyğəmbər (s) 
ömrünün son anlarınadək Roma imperiyasının təhlükəsindən qafil 
olmamışdı. Hətta bir dəfə hicrətin səkkizinci ilində Cəfəri-Təyyarın başçılığı 
ilə Şam istiqamətinə bir ordu da göndərmişdi. Ancaq İslam ordusu üç 
başçısını və bir çox əsgərini itirərək heç bir nəticə əldə etmədən Mədinəyə 
qayıtmışdı. Sonradan bu məğlubiyyətin əvəzini çıxmaq məqsədilə hicrətin 
doqquzuncu ili Peyğəmbər (s) böyük bir ordu ilə Təbuk məntəqəsinə tərəf 
getdi. Ancaq müsəlmanlar düşmənlə rastlaşmadan Mədinəyə qayıtdılar. Bu 
səfərin bir sıra parlaq nəticələri oldu. Tarixdə bunların hamısı qeyd 
olunmuşdur. Romalıların hücum təhlükəsi həmişə Peyğəmbərin (s) fikrini 
cəlb edirdi. Bu cəhətdən Peyğəmbər (s) ömrünün son anlarında xəstə olarkən 
müsəlmanlardan ibarət bir ordu təşkil edib Şama tərəf göndərdi. Bu ordu bir 
sıra səbəblər üzündən Mədinədən çıxmadı. Ordu Mədinənin bir neçə 
kilometrliyində olarkən Peyğəmbər (s) dünyasını dəyişdi. 
.............................................................................................................  İmamların siması tarix guşəsində 
15 
 
Peyğəmbərin (s) vəfatından sonra Mədinənin siyasi vəziyyəti Əbu Bəkrin 
xəlifə seçilməsi ilə keçirdiyi böhrandan sonra sakitləşdi. Xilafəti ələ keçirən 
Əbu Bəkr Peyğəmbərin (s) fərmanını (romalılarla döyüş fərmanını) yerinə 
yetirməkdə ikiürəkli idi. (Yəni, bilmirdi romalılarla vuruşsun, yoxsa 
vuruşmasın.) Buna görə də, səhabələrin bir dəstəsini toplayıb onlarla 
məsləhət etdi. Hərə bir təklif irəli sürdü. Ancaq bunların heç biri Əbu Bəkri 
qane etmədi. Nəhayət Əbu Bəkr Əli (ə) ilə məsləhət etdi. Əli (ə) onu 
Peyğəmbərin (s) fərmanını yerinə yetirmək üçün ürəkləndirdi və buyurdu ki, 
əgər vuruşsan, qalib gələcəksən. Xəlifə (Əbu Bəkr) İmamın onu 
ürəkləndirməsindən sevinib dedi: “Yaxşılığa yozdun və xeyirliyə müjdə 
verdin. ”1  
 
Əli (ə) və ikinci xəlifənin onunla  
siyasi məsləhətləri 
 
Əli (ə) ikinci xəlifənin dövründə də siyasi, elmi, ictimai bir məsləhətçi idi. 
İndi ikinci xəlifənin Əli (ə) ilə siyasi məsləhətlərindən bir nümunəni sizin 
nəzərinizə çatdırırıq: 
Hicrətin on dördüncü ili müsəlmanlarla Sasani imperiyası (iranlılar) 
arasında Qadisiyyə adlı məntəqədə çox çətin bir döyüş baş verdi. Gərgin 
gedən bu döyüşdə müsəlmanlar qalib gəldilər. Bu döyüşdə Sasanilərin ordu 
başçısı Rüstəm Fərruxzad çoxlu sayda döyüşçüsü ilə qətlə yetirildi. Bu 
qələbə nəticəsində İraq bütünlüklə İslamın nəzarəti altına keçdi və Sasani 
imperiyasının paytaxtı Mədain şəhəri müsəlmanların əlinə düşdü. İran 
döyüşçüləri canlarını qurtarmaq üçün ölkənin içərisinə tərəf geri çəkildilər. 
Sasanilər qorxurdular ki, İslam ordusu yavaş-yavaş irəliləyib bütün ölkəni 
ələ keçirə bilərdi. Bu təhlükənin qarşısını almaq məqsədilə Sasani imperatoru 
Yəzdigərd, Firuzanın başçılığı altında yüz əlli minlik bir ordu təşkil etdi. 
Firuzana tapşırdı ki, müsəlmanların ehtimal verilən hücumunun qarşısını 
alsın və vəziyyət yaxşı olarsa, hücuma da əl atsın. 
Müsəlmanların ordu başçısı Səd ibn Vəqqas (bir ehtimala görə isə Kufə 
hökmdarı Əmmar Yasir) xəlifə Ömərə məktub yazaraq onu düşmənin 
hərəkətindən xəbərdar edib bildirdi ki, Kufə ordusu (o vaxtlar İslamın əsas 
                                                          
1
 Tarixi Yəqubi c.3, səh 39 
İmamların siması tarix guşəsində ..................................................................................................................... 
16 
 
nizami bazası Kufə şəhərində yerləşirdi) döyüşə başlamağa hazırdır. Düşmən 
hücuma keçməzdən qabaq yaxşı olar ki, biz onları qorxutmaq üçün hücuma 
başlayaq. 
Xəlifə məscidə gəlib səhabə başçılarını toplayaraq onları öz məqsədindən 
xəbərdar etdi. Xəlifə bildirdi ki, özü, Mədinədən Bəsrə ilə Kufə arasında olan 
bir yerə gedib oradan orduya başçılıq etmək istəyir. Bu zaman Təlhə qalxıb 
xəlifənin fikrini bəyəndiyini bildirdi. Təlhənin sözlərindən xəlifəyə 
yaltaqlanması açıq-aşkar hiss olunurdu. 
Ondan sonra Osman qalxıb nəinki xəlifənin Mədinədən çıxmaq istəmək 
fikrini bəyəndiyini bildirdi, hətta ona belə bir məsləhət verdi: “Şam və 
Yəmən ordusuna da məktub yaz ki, öz yerlərini tərk edib xəlifəyə 
qoşulsunlar. Beləliklə, böyük bir ordu ilə düşmənlə qarşı-qarşıya çıxa 
bilərsən”. 
Bu zaman Əli (ə) ayağa qalxaraq buyurdu:  
«Bu işin (İslamın) qalib gəlib-gəlməməsi ordunun az ya çox olmasına 
bağlı deyil. Bu, Allahın dinidir və O Özü onu qalib edər. O, ordusunu Özü 
hazırlayır və onlara da kömək edir. Allah-taala lazım olduğu yerə qədər 
İslamı gətirib çıxartdı, hara yayılmalı idisə, ora yaydı. Allah-taala bizə qalib 
gələcəyimizi vəd edib. Biz də bilirik ki, Allah Öz vədinə əməl edib ordusuna 
kömək edəcək. 
Xəlifənin mövqeyi zəncir halqalarına bənzəyir, xəlifə bu zəncirləri bir-
birinə bağlamalıdır. Əgər zəncirlər bir-birindən qırılarsa, dağılıb parça-parça 
olacaq, daha onu bir yerə yığmaq da mümkün olmayacaq. 
Bu gün ərəb ordusu sayca az olsa da, İslam qüvvəsi sayəsində çoxdur və 
birlik, vəhdət sayəsində isə əziz və qüdrətlidir. 
Buna görə sən (xəlifə) bir dəyirman daşının mərkəzi kimi müsəlmanları 
hərəkətə gətir və onların köməyilə döyüşə başla. Əgər sən şəxsən Mədinədən 
çıxıb Kufəyə tərəf getsən, ordu künc-bucaqdan dağılaraq sənin ətrafına 
toplaşacaq. Belə olduqda da, arxada qalanlar qarşıdakılardan mühüm 
olacaqlar. 
Əgər sabah qeyri-ərəbin gözü sənə sataşsa, deyəcəklər ki, bu, ərəblərin 
rəhbəridir. Əgər onu aradan götürsək rahat olacağıq. Bu fikir onları səninlə 
mübarizədə daha da həvəsləndirəcək və düşmənin daha ciddi hərəkətinə 
səbəb olacaq. Deyirsən, bundan narahatsan, bil ki, Allah bu işdə səndən də 
çox narahatdır və Onun bəyənmədiyi işi dəyişdirməyə qüdrəti çatır. 
.............................................................................................................  İmamların siması tarix guşəsində 
17 
 
Ancaq o ki, deyirsən düşmənin ordusunun sayı bizdən çoxdur, (unutma 
ki) biz keçmiş döyüşlərimizdə ordumuzun sayına deyil, Allah-taalanın 
köməyinə arxalanıb qalib gəlmişik!»1 
Ömər Əlinin (ə) sözlərini bəyənib Kufəyə tərəf getmək fikrindən daşındı.2 
Bu cür çıxılmaz məsələləri həll etməyinə görə Ömər deyərdi: «Bir 
çətinlik üz verərkən bunun həlli üçün Əbül Həsənin (Əlinin (ə)) 
tapılmamasından Allaha pənah aparıram.»3 
 
 
Xilafətdən şəhadətədək Əlinin (ə) həyatı 
 
Osmanın maliyyə və idarə pozğunluqları, beytül-malı yüz faiz qeyri-şəri 
yollarla istifadə etməsi, Bəni-Üməyyə qəbiləsindən və öz qohumlarından 
olan nalayiq və səviyyəsiz şəxsləri vəzifəyə gətirməsi, mühacir və ya 
ənsardan olan səlahiyyətli şəxsləri işdən uzaqlaşdırması və dövlətin bütün 
işlərini Bəni-Üməyyənin ixtiyarında qoyması camaatı qəzəbləndirmişdi. 
Osman camaatın ləyaqətsiz icra başçılarının dəyişdirilməsi haqqındakı 
şikayətlərinə baxmadığına görə, xalq onun hökumətinin əleyhinə qiyam 
qaldırdı. Bu qiyam Osmanın ölümü ilə nəticələndi. Sonra camaat Əliyə (ə) 
beyət etdi. Bu baxımdan Osmanın ölümündən sonra iş başına keçən Əlinin 
(ə) hökuməti camaatın sabiq hökumətin zülmlərinə qarşı qaldırdığı qiyam 
nəticəsində yaranmış bir hökumət idi. 
Osmanın hökumətinin pozğunluqlarından biri də bu idi ki, Həkəm ibn 
Əbul-Ası oğlu Mərvanla birgə Mədinəyə gətizdirilmişdi. Peyğəmbər (s) onu 
Taifə sürgün etmiş və hətta birinci və ikinci xəlifələr (Əbu Bəkr və Ömər) də 
onu Mədinəyə qaytarmağa cürət etməmişdilər. Osman onları Mədinəyə 
gətizdirdikdən sonra öz qızını Mərvana ərə vermiş və Mərvanı xilafətin icra 
aparatına başçı təyin etmişdi. Bu da təbiidir ki, camaatın qəzəblənməsinə 
səbəb olmuşdu. 
Osmanın evi qırx doqquz gün qiyamçıların mühasirəsində qaldı. Osman 
nə qədər camaatla yumşaq davranmaq istəyirdisə, Mərvan daha çox camaatı 
qəzəbləndirirdi. Axırda müsəlmanlar qəzəblənib Osmanın evinə hücum 
                                                          
1
  Nəhcül-bəlağə 146-cı xütbə. 
2
 İbn Əsir. Əl-kamilu fit-tarix c.3, səh.8 
3
 Əl-istiabu fi mərifətil-əshab, c.3, səh. 39 
İmamların siması tarix guşəsində ..................................................................................................................... 
18 
 
edərək onu qətlə yetirdilər. Sonra camaat Əlini (ə) Xəlifə məqamında tanıyıb 
ona beyət etdilər. Beləliklə Əlinin (ə) hakimiyyəti Osmanın ölümündən sonra 
başlandı. Bu, qabaqkı hakimiyyətin əleyhinə olan qiyamların nəticəsində 
oldu. 
 
Üç cəbhədə mübarizə 
 
Əlinin (ə) hakimiyyətinin əsl ədalət əsasında olduğuna və xilafətin əsl 
İslam sünnələrinin diriltməsinə bir sıra şəxslər dözə bilmirdilər. Beləliklə də, 
bu dəstə Əlinin (ə) hökumətinə qarşı müxalif bir dəstə yaratdı. Bu müxalifət 
sonda «Nakisin», «Qasitin» və «Mariqin» döyüşləri ilə nəticələndi. İndi də 
həmin döyüşlər barədə ayrı-ayrılıqda qısa məlumat veririk: 
 
Nakisin döyüşü (Cəməl döyüşü) 
 
Nakisin döyüşünün səbəbi bu idi ki, Təlhə və Zübeyr Əliyə beyət 
etdikdən sonra ondan Bəsrə və Kufə şəhərlərinə vali (başçı) təyin 
olunmalarını istədikdə, İmam (ə) onların bu istəyi ilə razılaşmadı. Təlhə və 
Zübeyr Məkkəyə getmək məqsədi ilə Mədinəni gizlicə tərk edib orada 
(Məkkədə) Bəni-Üməyyə tərəfindən qarət olunmuş beytül-maldan istifadə 
edərək ordu yaradıb Bəsrəyə gəldilər. Bəsrəni zəbt edib öz əllərinə keçirdilər. 
Əli (ə) bu hadisədən xəbərdar olub onları aradan götürmək məqsədilə ordu 
ilə Bəsrəyə tərəf hərəkət etdi. Bəsrə yaxınlığında qızğın döyüş nəticəsində 
Əli (ə) qalib gəldi və «nakisinlər» məğlubiyyətə uğradılar. Bu döyüş hicrətin 
otuz altıncı ilində baş vermişdir. 
 
Qasitin döyüşü (Siffeyn döyüşü) 
 
Müaviyə hələ Əli (ə) xəlifə olmazdan neçə il qabaq Şamda özü üçün 
xilafətə keçmək hazırlıqlarını görmüşdü. Əli (ə) xilafətə gəlcək Müaviyənin 
işdən kənarlaşması əmrini verdi (Müaviyə Osman tərəfindən Şama vali təyin 
edilmişdi) və onun bir an belə işdə qalmasına razılıq vermədi. (Müaviyə də 
təbii ki, İmamın fərmanı ilə razılaşmadı). Bu müxalifliyin nəticəsi o oldu ki, 
İraq və Şam qoşunları «Siffeyn» adlı bir çöldə üz-üzə gəldilər. Əlinin (ə) 
ordusunun qələbəyə bircə addımı qalmışdı. Ancaq Müaviyə (Əmr Asın 
köməyilə) hiylədən istifadə edərək Əlinin (ə) ordusunda təfriqə və ixtilaf 
.............................................................................................................  İmamların siması tarix guşəsində 
19 
 
yaratdı. Nəhayət Əli (ə) ordusunun təkidi nəticəsində məcbur qalıb Əbu 
Musa Əşəri ilə (Əlinin (ə) tərəfindən) Əmr Asın (Müaviyə tərəfindən) 
danışıqlarına razı oldu. Belə ki, onlar (Əbu Musa Əşəri və Əmr As) İslam və 
müsəlmanların məsləhətləri haqda araşdırmalar aparmalı və öz fikirlərini 
bildirməli idilər. Əlinin (ə) ordusundan olanların Əbu Musa Əşərini Əmr 
Asla danışıqlara göndərməsi barədəki təkidləri o dərəcəyə çatmışdı ki, əgər 
Əli (ə) bununla razılaşmasaydı, bəlkə də bu narazılıq İmamın ölümü ilə 
nəticələnərdi. Bunun da nəticəsində müsəlmanlar böyük böhranla üzləşməli 
olardılar. 
Tərəflərin öz nəzərlərini bildirmək zamanı çatdıqda Əmr As Əbu Musa 
Əşərini aldatdı və Müaviyənin alçaq niyyətini camaata aşkar etdi. Danışıqlar 
başa çatdıqdan sonra Əlinin (ə) ordusundan bir dəstəsi İmamın danışıqları 
qəbul etməsinə görə onunla müxalifət etməyə başladı. Onlar İmamı 
danışıqlarla razılaşdığına görə tənqidə tutdular. 
Qasitin döyüşü hicrətin otuz yeddinci ilində baş vermişdir.(Bu döyüş 
tarixdə Siffeyn döyüşü adı ilə məşhur olmuşdur.) 
 
Mariqin döyüşü (Nəhrəvan döyüşü) 
 
Mariqin (yolunu azmışlar) Əlini (ə) Əbu Musa Əşəri ilə Əmr Asın 
danışıqlarına razı olmağa məcbur etmiş dəstədir. Danışıqlardan bir neçə gün 
sonra bu dəstə öz işlərindən peşman olub İmamdan danışıqların nəticəsi ilə 
razılaşmamasını istədilər. Ancaq Əli (ə) elə bir şəxs deyildi ki, öz əhdinə 
vəfasız çıxsın və peymanı sındırsın. Bu dəstə işi belə görüb Əliyə (ə) qarşı 
ordu toplamağa başladı. Nəhrəvan adlı bir yerdə Əli (ə) tərəfdarları ilə bu 
dəstə arasında döyüş baş verdi. Əlinin (ə) ordusu bu döyüşdə də qalib gəldi. 
Ancaq kin-küdurət yenə ürəklərdə qaldı. 
Əli (ə) nəhayət, dörd il bir neçə ay (9 ay) hökumətdə olduqdan sonra 
hicrətin qırxıncı ili Ramazan ayının on doqquzuncu gecəsi həmin mariqindən 
biri olan Əbdürrəhman ibn Mülcəm tərəfindən (Kufə məscidində namaz 
qılarkən) zərbətlənib, iki gün sonra şəhadətə qovuşmuşdur. 
 
  
İmamların siması tarix guşəsində ..................................................................................................................... 
20 
 
 
 
 
 
 
 
İMAM HƏSƏN 
MÜCTƏBA (Ə) 
 
 
 
 
 
İmam Həsənin (ə) həyatı barədə qısa məlumat 
 
Əlinin (ə) Peyğəmbərin (s) əziz qızı xanım Zəhra (s.ə) ilə evlənməsinin 
ilk meyvəsi, şiələrin ikinci İmamı Həzrət Həsən Müctəba (ə) hicrətin 
üçüncü ili ramazan ayının on beşində Mədinə şəhərində dünyaya 
gəlmişdir.  
İmam Həsən (ə) öz cəddinin dövrünü çox görməmişdi. Çünki İmam 
Həsən (ə) təxminən 7 yaşında olarkən Peyğəmbər (s) dünyadan köçmüşdü. 
Peyğəmbərdən (s) sonra təxminən 30 il atası Əli (ə) ilə birgə olmuşdur. 
Atasının şəhadətindən sonra (hicrətin 40-cı ilindən) 10 il müddətinə qədər 
müsəlmanlara İmamlıq (başçılıq) etmiş və nəhayət hicrətin 50-ci ilində 
Müaviyənin hiyləsi ilə qırx səkkiz yaşında zəhərlənmiş və şəhadətə 
qovuşmuşdur. Müqəddəs məzarı Mədinə şəhərindəki Bəqi qəbiristanlığın-
dadır. 
 
  
.............................................................................................................  İmamların siması tarix guşəsində 
21 
 
İmam Həsənin (ə) İmamətindən  
qabaqkı mübarizələri 
 
Tarix şahiddir ki, İmam Həsən (ə) çox şücaətli və dözümlü bir insan 
olmuşdur. Qorxu heç vaxt ona yol tapa bilməmişdir. O, İslamın inkişafı 
yolunda əlindən gələni əsirgəmirdi və daim Allah yolunda cihad etməyə 
hazır idi. 
 
İmam Həsən (ə) Cəməl döyüşündə 
 
İmam Həsən (ə) Cəməl döyüşündə atası ilə bərabər cəbhənin ön xəttində 
vuruşur və Əlinin (ə) şücaətli və dilavər dostlarını keçərək düşmən ordusuna 
güclü hücumlar edirdi.1 
 Döyüş başlamazdan qabaq isə atasının əmri ilə Əmmar Yasir və Əlinin 
(ə) bir neçə digər dostları ilə birgə Kufə şəhərinə gəlib əhalini bu döyüşdə 
iştirak etməyə çağırmışdı.2  
  
 
İmam Həsən (ə) Siffeyn döyüşündə 
 
İmam Həsənin (ə) Siffeyn döyüşündə də ordunu səfərbər edib Əlinin (ə) 
başçılığı altına gətirməkdə böyük rolu olmuşdur. O Həzrət öz mətin və 
kəskin çıxışları ilə Kufə əhalisini Əlinin (ə) ordusuna qoşularaq xainlər və 
İslam düşmənlərinə qarşı vuruşmağa dəvət edirdi.3  
İmam Həsənin (ə) haqq yolunda fədailiyi o dərəcədə idi ki, Əli (ə) Siffeyn 
döyüşündə öz səhabələrinə deyirdi ki: Həsən (ə) və qardaşı Hüseyni (ə) 
mübarizə etməkdən qarşısını alın, məbada onların ölümü ilə Peyğəmbərin (s) 
nəsli kəsilə4.  
 
 
 
 
                                                          
1
 Mənaqib-Ali-Əbutalib c.4, səh.21 
2
 Tarixi Yəqubi, 2, səh. 170 
3
 Bəqətu Siffeyn, səh.113 
4
 Şərhi Nəhcül-bəlağə İbn Əbil Hədid, c.11, səh 25 Xütbə 200 
İmamların siması tarix guşəsində ..................................................................................................................... 
22 
 
Müaviyənin aşkarda qeyri-islami əməllərinin tənqidi  
 
İmam Həsən (ə) haqqı bəyan etməkdə və İslam əsaslarını qorumaqda əsla 
səhlənkarlıq etməzdi. O, Müaviyənin qeyri-islami hərəkətlərini açıq-aşkar 
tənqid edir və Müaviyənin, ümumiyyətlə, bütün Bəni-Üməyyənin nankor və 
çirkin keçmişlərini qorxmadan açıb söyləyirdi. 
İmam Həsən (ə) hətta sülh bağladıqdan və Müaviyənin qüdrəti bir az artıb 
mövqeyi gücləndikdən sonra Kufədə minbərə çıxıb sülh bağlamasının 
səbəblərini söyləyərək Əlinin (ə) ailəsinin üstünlüklərini (fəzilətlərini) bəyan 
etdi və sonra hər iki dəstənin (həm öz dəstəsinin, həm də Müaviyənin 
dəstəsinin) qarşısında Müaviyənin zəif cəhətlərinə işarə edib onun idarə 
etdiyi hökuməti aşkar şəkildə tənqid etdi.1  
Əlinin (ə) şəhadətindən və İmam Həsənin (ə) Müaviyə ilə sülh 
bağlamasından sonra xəvariclər (Əlinin (ə) üstünə qiyam çəkib Nəhrəvan 
döyüşündə məğlub olanlar) bütün qüvvələrini Müaviyənin əleyhinə səfərbər 
etdilər. Kufədə Müaviyəyə xəbər çatdı ki, Hövsəreyi-Əsədi adlı xəvaric 
başçılarından biri onun əleyhinə qiyam qaldırıb öz ətrafına ordu toplamışdır. 
Müaviyə öz mövqeyini qoruyub saxlamaq və İmam Həsənin (ə) ona tabe 
olduğunu sübut etmək üçün Mədinəyə getməkdə olan İmama xəbər göndərdi 
ki, Hövsərənin qiyamını yatızdırıb sonra öz yoluna davam etsin. İmam Həsən 
(ə) ona cavab göndərdi ki, mən müsəlmanların qanının tökülməməsinə görə 
səndən əl çəkdim (səninlə sülh bağladım). Bu o demək deyil ki, mən sən 
deyənə qulaq asıb başqaları ilə vuruşam. Əgər vuruşmalı olsam, hamıdan 
qabaq birinci səninlə vuruşaram. Çünki, səninlə mübarizə etmək xəvariclə 
vuruşmaqdan daha vacibdir.2  
 
 
İslamda sülhün qaydası 
 
Bir qrup müsəlmanlar İmam Həsənin (ə) həyatını və o zamankı tarixi 
hadisələri mütaliə etdikdən sonra bu sualları ortaya çıxarırlar ki, niyə İmam 
Müaviyə ilə sülh bağladı. Məgər Həzrət Əlinin (ə) şəhadətindən sonra onun 
                                                          
1
 Ehticac səh. 144-150 
2
 Şərhi Nəhcül-bəlağə, İbni Əbil-Hədid c.5, səh. 98  
 
.............................................................................................................  İmamların siması tarix guşəsində 
23 
 
tərəfdarları İmam Həsənə (ə) beyət etməmişdirlərmi? Yaxşı olmazdımı ki, 
sonralar İmam Hüseynin (ə) həyata keçirdiyini İmam Həsən (ə) daha da 
geniş yerinə yetirib Müaviyəyə qarşı inqilab edəydi. Və o zaman ya qələbə 
çalardı, ya da ki, Müaviyə hakimiyyətinin təməlini sarsıdardı. 
Nəzərə almaq lazımdır ki, İslam dinində müharibə və cihad haqqında 
ümumi bir qanun yoxdur. İslam dini müəyyən şəraitdə müsəlmanlara 
kafirlərə qarşı vuruşmağı əmr etdiyi kimi bəzi vaxtlarda da vuruşmağın bir 
nəticə verməyəcəyini görüb işi sülhlə həll etməyi əmr edir. 
Biz İslam Peyğəmbərinin (s) həyatında bu iki halın hər ikisini müşahidə 
edirik. İslam Peyğəmbəri (s) Bədr Ühüd, Xəndək və Hüneyndə döyüşürdüsə, 
digər şəraitdə isə qələbəni qeyri-mümkün gördükdə, kafirlərlə sülh bağlayır, 
müvəqqəti olaraq döyüşdən əl çəkir və bu yolla İslamın inkişafına şərait 
yaradırdı. Peyğəmbərin (s) Bəni-Zəmrə və Bəni-Əşcə, eləcə də (Məkkə 
əhalisi ilə) Hüdeybiyyə sülhü bağlaması buna bir nümunədir.1  
İslam Peyğəmbəri (s) o günlər bəziləri üçün məlum olmayan ali 
məsləhətlərə görə düşmənlə müvəqqəti sülh bağladı. İmam Həsən (ə) də 
Allah tərəfindən dini rəhbər seçildiyi üçün hadisənin bütün cəhətlərindən 
başqalarından daha yaxşı xəbərdar idi. Buna görə də, özünəməxsus 
uzaqgörənliyi ilə İslam cəmiyyətinin xeyrini sülhdə görüb sülh bağlayırdı. 
Bu mövzu (İmam Həsənin (ə) sülhü) pis mənada başa düşülməməlidir. 
Əksinə, o Həzrətin elədiyi hərəkət eynilə Peyğəmbərin (s) (Hüdeybiyyə 
sülhündə) elədiyi hərəkət kimi qəbul edilməlidir. 
İndi isə İmam Həsənin (ə) sülhünün səbəblərini, onun tarixi əhəmiyyətini 
yaxşı anlamaq üçün tarixi səhifələməli və bu məsələni əsas tarixi faktlara 
istinad edərək araşdırmalıyıq. 
Qısa olaraq deməliyik ki, əslində İmam Həsən (ə) öz istəyi ilə sülh 
etmədi. Əksinə, o sülh etməyə məcbur oldu. Yəni, vəziyyətin və şəraitin 
yaxşı olmaması və bir çox digər səbəblər üzündən elə bir vəziyyət yarandı ki, 
sülh etmək İmam Həsən (ə) üçün zəruri bir məsələyə çevrildi və o Həzrət 
sülh etməkdən savayı başqa bir çarə görmədi. Belə ki, kim o Həzrətin 
yerində olub həmin şəraitdə olsaydı, sülhdən başqa çarəsi olmazdı. Çünki 
İslam hökumətinin həm xarici siyasəti, həm də İraqın daxili vəziyyəti və 
                                                          
1
 Bəharul-Ənvar c.144, səh.2  
 
İmamların siması tarix guşəsində ..................................................................................................................... 
24 
 
habelə, ordunun döyüşə hazır olmamazlığı müharibəni davam etdirməyə 
imkan vermirdi. İndi isə bu məsələləri ayrı-ayrılıqda araşdıraq. 
 
İmam Həsən (ə) və sülhün səbəbləri 
 
Hamıya məlumdur ki, hər hansı bir rəhbər və ya başçı döyüş meydanında 
düşmənə qalib gəlmək istəyirsə, gərək güclü və hazırlıqlı orduya malik 
olsun. Lakin belə bir orduya malik olmadan döyüşə girmək biabırçı 
məğlubiyyətdən başqa heç bir nəticə verməyəcək. İmam Həsənin (ə) 
sülhünün səbəblərini daxili siyasət nöqteyi-nəzərindən araşdırdıqda, gözə 
çarpan əsas səbəb məhz belə bir ordunun olmamasıdır. Çünki İraq 
camaatının, xüsusilə də Kufə əhalisinin İmam Həsənin (ə) dövründə nə ruhən 
döyüşə hazırlığı var idi, nə də ordu təşəkkül tapa bilmişdi. 
 
Döyüş yorğunluğu 
 
Cəməl, Siffeyn və Nəhrəvan döyüşləri, həmçinin Əbu Musa Əşəri ilə 
Əmr As arasındakı danışıqlardan sonra İraq, Hicaz və Yəməndə baş verən və 
bir çox tələfatlarla nəticələnən Əlinin (ə) və Müaviyənin qoşunları arasındakı 
qırğınlar Əlinin (ə) dostlarının əksəriyyətində yorğunluq əmələ gətirmiş, 
onlar daha döyüşməmək və sülh etmək fikrinə düşmüşdülər. Çünki onlar 
Əlinin (ə) beş illik hakimiyyəti dövründə başdan-başa müharibələrdə 
olmuşdular. Digər tərəfdən də onların döyüşü heç də yadelli işğalçılara qarşı 
deyil, əksinə, dünən onlarla qardaş olub bu gün Müaviyənin ordusuna 
qatılmış adamlarla olmuşdu. 1  İraq camaatı bəhanələr gətirməklə Şam 
ordusunun Hicaz, Yəmən və İraqda törətdikləri vəhşiliklərinə qarşı vuruşmaq 
üçün ordunu göndərməkdə tənbəllik edib, başlarının dinc olması ilə əslində 
döyüşdən yorulduqlarını bildirirdi. İraq camaatının Əlinin (ə) yenidən qüvvə 
toplayıb Siffeyn döyüşünə dəvətini gec qəbul etməsi bu yorğunluğa açıq-
aşkar bir nümunədir.2  
Əli (ə) şəhadətə yetişdikdən sonra onun yerinə İmam Həsən (ə) 
hakimiyyətə gəldikdə, bu məsələ daha da qabarıq surətdə aşkar oldu. 
                                                          
1
 Tarixi Yəqubi, c.2 səh. 172-182  
2
 Səvrətül Hüseyn ə, səh.197-200 
.............................................................................................................  İmamların siması tarix guşəsində 
25 
 
Xüsusilə İmam (ə) Kufə camaatını Şam ordusuna qarşı vuruşmağa dəvət 
edəndə onlar İmamın dəvətini çox gec qəbul etdilər. 
Müaviyənin ordusunun Kufəyə tərəf hərəkət etməsi xəbəri İmam Həsənə 
yetişdikdə, İmam camaatı məscidə yığdı. Xütbəyə başlayıb Müaviyənin 
ordusunun səfərbər olmasını camaata çatdırdıqdan sonra camaatı Allah 
yolunda cihada və batilin tərəfdarlarına qarşı vuruşmağa dəvət etdi. İmam (ə) 
bildirdi ki, səbirli olmaq, fədakarlıq etmək və çətinliklərə dözmək lazımdır. 
İmam Həsən (ə) camaatın əhval-ruhiyyəsindən xəbərdar olduğundan onların 
bu dəvətə qarşı müsbət cavab verməməsindən nigaran idi. Elə belə də oldu. 
İmam (ə) camaatı döyüşə dəvət etdiyi xütbəni qurtardıqdan sonra hamı sükut 
etdi, İmamın sözlərini təsdiq edən bir nəfər də tapılmadı. Bu hadisə o qədər 
təəssüfləndirici və acınacaqlı idi ki, məclisdə hazır olan Əlinin (ə) şücaətli 
səhabələrindən biri camaatı bu səhlənkarlıqlarına görə möhkəm danladı, 
yalançı qəhrəmanlar, qorxaq və şücaətsiz insanlar kimi qələmə verərək onları 
İmamla birgə Şam ordusuna qarşı vuruşa çağırdı. Bu tarixi sənəd İraq 
camaatının döyüşdən nə qədər yorulduğunu, onlardakı mübarizə və döyüş 
ruhiyyəsinin ölməsini çox yaxşı bəyan edir. Onlar döyüşməyə hazır 
deyildilər. Nəhayət, İmam Həsənin (ə) yaxın səhabələrindən bir neçəsi 
camaatı səfərbər etmək məqsədilə çıxışlar etdi. Bundan sonra İmam Həsən 
(ə) kiçik bir ordu ilə Kufədən çıxaraq şəhərin yaxınlığında Nüxeylə adlı bir 
yerdə düşərgə saldı. İmamın ordusu təzə qüvvələrin gəlib onlara birləşməsi 
məqsədilə on gün Nüxeylədə qaldı. Nəhayət, dörd min nəfər İmamın başına 
toplaşdı. Buna görə də, İmam (ə) məcbur olub güclü ordu toplamaq 
məqsədilə Kufəyə qayıtdı.1  
 
Müxtəlif ünsürlü cəmiyyət 
 
Yuxarıda deyilənlərdən əlavə, o dövrün İraq camaatı mütəşəkkil və vahid 
deyildi. Əksinə, cəmiyyət müxtəlif ünsürlü və bir-biri ilə zidd olan 
dəstələrdən təşkil olunmuşdu. Belə ki, bəzi vaxtlar bu dəstələr bir-biri ilə heç 
cür yola gedə bilmirdilər. Bir dəstə çox təhlükəli olan Əməvilər sülaləsinin 
tərəfdarı, digər bir dəstə həm Əməvilərlə, həm də İmam Həsənlə (ə) 
vuruşmağı özlərinə vacib bilən xəvaric dəstəsi, başqa bir dəstə müxtəlif 
                                                          
1
 İmam Həsənin ə sülhü Şeyx Razi, səh. 102 
İmamların siması tarix guşəsində ..................................................................................................................... 
26 
 
yerlərdən gəlib İraqda məskunlaşmış və sayı iyirmi min nəfərə çatan qeyri-
ərəb müsəlmanları, başqa bir dəstə də əqidəsi sabit olmayan, İmam Həsənlə 
(ə) Müaviyə arasında hansı birinin üstün olmasında şəkk edən insanlardan 
ibarət idi. O dövrün İraq və Kufə əhalisi bu dəstələrdən təşkil olunmuşdu. 
Bunlardan fərqli olaraq digər bir dəstə də Əlinin (ə) həqiqi dostları idi.1  
 
Pərakəndə ordu 
 
Əhali arasındakı bu dəstələr təbii ki, İmam Həsənin (ə) ordusunda da 
yayılmış, ordunu pərakəndə hala gətirib çıxarmışdı. Buna görə də, xarici 
düşmənlərə qarşı mübarizədə belə bir orduya arxalanmaq heç cür mümkün 
deyildi. 
Şiə məzhəbinin böyük ustadı mərhum Şeyx Müfid və başqa tarixçilər 
İmam Həsənin (ə) ordusundakı bu təhlükə barədə belə yazırlar: «İraq əhalisi 
çox gec və süstlüklə İmam Həsən (ə) ordusuna qoşuldu. İmam Həsənin (ə) 
təşkil etdiyi qoşun aşağıdakı dəstələrdən ibarət idi: 
1) Əlinin (ə) şiələrindən ibarət tərəfdarları; 
2) Xəvaric; Onlar Müaviyə ilə döyüşmək üçün bütün yollara əl atmışdılar. 
Onların İmam Həsənin (ə) dəstəsinə qoşulması Müaviyə ilə düşmənçilik-
lərinə görə idi. 
3) Dünyapərəst və mənfəətpərəst şəxslər; Bunlar da özlərinə maddi 
mənfəət əldə etmək üçün İmam Həsənin (ə) ordusuna qoşulmuşdular. 
4) İkiürəkli və şəkk edən insanlar; Onların nəzərincə İmam Həsən (ə) 
kimi böyük bir şəxsiyyətin Müaviyədən elə bir üstünlüyü yox idi. 
5) Nəhayət, din xatirinə yox, əksinə, qəbilə düşmənçiliyinə görə və sadəcə 
olaraq öz qəbilə başçılarından itaət edib mübarizəyə qoşulanlar.2  
Beləliklə də, İmam Həsənin (ə) ordusu Müaviyə kimi bir düşmənə qarşı 
mübarizədə lazımi təşəkkülü tapmamış və pərakəndə şəkildə olmuşdu. 
 
 
 
                                                          
1
 Ali Yasin, səh. 68-74 
2
 Əl-İrşad, səh.189  
 
.............................................................................................................  İmamların siması tarix guşəsində 
27 
 
Canlı sənəd 
 
O dövrün İraq əhalisinin pərakəndəliyini və camaatın döyüşə qarşı 
süstlüyünü, əslində heç kim İmam Həsənin (ə) özündən yaxşı bəyan edə 
bilməz. İmam Həsən (ə) ordusunun irəlilədiyi son məntəqə olan Mədaində 
çox geniş və ruhlandırıcı bir çıxış etdi. O, sözlərinin əsnasında buyurdu:  
«Bizi Şam əhlinə qarşı (Müaviyənin ordusuna qarşı) mübarizədən heç bir 
şəkk-şübhə saxlaya bilməz. Biz bundan qabaq da sizin dözümünüz və daxili 
anlayışınızla Şam əhlinə qarşı mübarizə etmişik. Ancaq bu gün kin-küdurət 
nəticəsində vəhdət və qarşılıqlı anlaşma sizdən uzaqlaşmış, öz 
müqavimətinizi itirmiş və indi də giley-güzar edirsiniz. Siffeyn döyüşünə 
gedəndə dininizin mənfəətini dünya mənfəətinizə üstün tutdunuz, lakin indi 
isə dünyanızı dininizdən üstün tutursunuz. Biz indi də keçmişdə olduğumuz 
kimiyik, ancaq siz bizə qarşı keçmişdə olduğunuz kimi vəfadar deyilsiniz. 
Sizlərdən bəziləri Siffeyn döyüşündə, bəziləri də Nəhrəvan döyüşündə öz 
qohum-əqrəbasını, yaxınlarını itirmişdir. Birinci dəstə öz ölülərinə ağlayır, 
ikinci dəstə isə ölülərinin qan bahasını istəyir. Qalanları da bizim 
əmrlərimizdən boyun qaçırırlar. Müaviyə bizə insafdan uzaq, bizim izzət və 
böyük məqsədimizin əksinə olan bir təklif etmişdir. İndi əgər Allah yolunda 
ölməyə hazırsınızsa, deyin, onda mübarizəyə qalxaq və onun bu təklifinə 
qılıncla cavab verək. Yox, əgər sağ qalmaq istəyirsinizsə, deyin, onda bu 
təklifi qəbul edib sizin razılığınızı təmin edək.» 
İmamın sözləri bu yerə çatanda hamı bir ağızdan biz yaşamaq istəyirik, 
biz sağ qalmaq istəyirik– deyə qışqırdı.1  
Döyüş ruhiyyəsindən məhrum olmuş belə bir ordu ilə İmam Həsən (ə) 
Müaviyəyə qarşı necə mübarizəyə girişə bilərdi? Müxtəlif ünsürlü 
dəstələrdən təşkil olunmuş və kiçik bir qəflət nəticəsində özləri xətər törədə 
bilən bir ordu ilə qələbəmi əldə etmək olar?  
 
Əhdini danan camaat 
 
Bir az bundan qabaq deyildiyi kimi İraq və Kufə camaatı sözübütöv və 
mütəşəkkil deyildi. Əksinə, onlar vəfasız, etimad edilməyən və hər gün bir 
bayraq altında yığışan (külək hara əsdi, ora meyl edən), mövcud olan 
                                                          
1
 Usdul-ğabbə.. c.2, səh. 13-14 
İmamların siması tarix guşəsində ..................................................................................................................... 
28 
 
vəziyyətdən və zəmanənin qüdrətindən istifadə edən adamlar idi. Elə buna 
görə də, İmamın ordusunda yaranan böhran və hər iki tərəfin öz qoşunlarını 
səfərbər etməsilə həmzaman Kufənin adlı-sanlı qəbilələrinin başçılarından 
bir neçəsi İmam Həsənə (ə) xəyanət edərək Müaviyəyə məktub yazıb 
bildirdilər ki, onlar onun hökumətini himayə edirlər. Onlar məktubla 
Müaviyəni məxficə İraqa tərəf hərəkət etməyə dəvət edərək söz verdilər ki, 
Müaviyə İraqa yaxınlaşan kimi ya İmam Həsəni (ə) tutub ona verəcək, ya da 
ona sui-qəsd edəcəklər. 
Müaviyə həmin məktubları olduğu kimi İmam Həsənə (ə) göndərib 
bildirdi ki, bu cür insanlara arxalanıb döyüşə necə hazır ola bilərsən?1  
 
Xain sərkərdə 
 
İmam Həsən (ə) Müaviyə ilə döyüşmək məqsədi ilə Kufəni tərk etdikdən 
sonra Übeydullah ibn Abbası on iki min nəfərlik döyüşçü ilə ordunun ön 
hissəsinə, özünün ən yaxın dostlarından olan Qeys ibn Səd və Səid ibn Qeysi 
isə Übeydullaha müşavir və canişin təyin etdi. Belə ki, bu üç nəfərdən birinin 
başına bir iş gəlsəydi, növbə ilə digəri onun işini görməli idi. 
İmam Həsən (ə) qoşunun hərəkət edəcək səmtini müəyyən edib belə 
göstəriş verdi ki, Müaviyənin qoşunu ilə rastlaşdıqda onların hərəkətinin 
qarşısını alıb İmamı bu işdən xəbərdar etsinlər və İmam da əsas ordu ilə 
onlara qoşulsun.2  
Übeydullah ibn Abbas öz ordusunu hərəkətə gətirdi. Onun ordusu Məskin 
adlı bir yerdə Müaviyənin ordusu ilə üz-üzə gəldi və Übeydullahın ordusu 
elə oradaca düşərgə saldı. Az bir zamanda İmama xəbər çatdı ki, Übeydullah 
Müaviyədən bir milyon dirhəm alıb səkkiz min nəfərlə onun tərəfinə 
keçmişdir. 
Təbii ki, bu sərkərdənin xəyanəti vəziyyətin böhran içində olduğu belə bir 
vaxtda ordunun döyüş ruhiyyəsinin zəifləməsinə və İmam Həsənin (ə) 
nizami mövqeyinin bir-birinə dəyməsinə çox böyük təsir göstərmişdi. Çox 
şücaətli, imanlı və Əlinin (ə) ailəsinə qarşı vəfalı olan Qeys ibn Səd ordunun 
sərkərdəliyini öz öhdəsinə götürür və özünün ruhlandırıcı çıxışı ilə döyüş-
                                                          
1
 Əl-İrşad, səh.191 
2
 Məqatilut-talibin, səh,40 
.............................................................................................................  İmamların siması tarix guşəsində 
29 
 
çülərin ruhiyyəsini artırmağa çalışır. Müaviyə onu da pulla ələ almaq istəyir, 
lakin Qeys ona aldanmayıb İslam düşmənlərinin qarşısında axıra qədər 
durur. 1 
 
Xaincəsinə görülmüş hiylələr 
 
Müaviyə təkcə Übeydullahı ələ almaqla kifayətlənmədi. Eyni zamanda o, 
İmamın ordusunu zəiflətmək və ordu arasında şayiə yaymaq məqsədilə öz 
casus və muzdurlarını İmamın (ə) başçılıq etdiyi orduya göndərdi. Onlar 
İmamın başçılıq etdiyi orduda belə bir şayiə yaydılar ki, Qeys (ön xəttin 
başçısı) Müaviyə ilə saziş bağlayıb, eyni zamanda Qeysin də ordusu arasında 
şayiə yaydılar ki, İmam Həsən (ə) də Müaviyə ilə sülh bağlamışdır. İş o yerə 
çatdı ki, Müaviyə camaatın gözündə zahirən yaxşı olan adamlardan bir 
neçəsini İmam Həsənin (ə) hüzuruna göndərdi. Onlar gəlib Mədain 
düşərgəsində İmamla (ə) görüşdülər. İmamın xeyməsindən kənara çıxdıqda, 
camaat arasında car çəkdilər ki, Allah Peyğəmbər (s) nəvəsinin vasitəsi ilə 
fitnəni yatırtdı və müharibəni sakitləşdirdi. Həsən ibn Əli (ə) Müaviyə ilə 
sülh edərək camaatın qanının tökülməsinin qarşısını aldı. 
Onlar özlərinə qarşı camaatın etimadını doğrultduqlarına görə heç kim 
araşdırma aparmadan onların sözlərinə inanıb İmamın (ə) əleyhinə qiyam 
qaldıraraq Həzrətin xeyməsinə hücum edib çadırda nə var idisə, hamısını 
qarət etdilər. Hətta İmamı (ə) öldürmək fikrinə də düşdülər. Ancaq sonradan 
hamı dağıldı.2  
Görkəmli tarixçi Təbəri deyir: «Həsən ibn Əli (ə) o zaman sülhü qəbul 
etdi ki, artıq dostları ətrafından dağılıb onu tək qoymuşdular».  
İmam Müctəba (ə) buyururdu: «Mən o səbəbə görə hökümət və rəhbərliyi 
Müaviyəyə tapşırdım ki, onunla döyüşməyə tərəfdarlar tapmadım. Əgər 
dostlarım olsaydı gecə-gündüz onunla iş bir yerə çatana qədər mübarizəmi 
davam etdirərdim».  
 
 
 
                                                          
1
 Məqatilut-talibin, səh,42 
2
 Tarixi Yəqubi c.2, səh. 205 
İmamların siması tarix guşəsində ..................................................................................................................... 
30 
 
Sülh müqaviləsinin mətni 
 
Baxmayaraq ki, sülh müqaviləsinin mətni tarix kitablarında kamil surətdə 
və tərtiblə qeyd olunmayıb, lakin, tarixçilər müqavilənin bir neçəsinə işarə 
etmişlər. Pərakəndə mətni müxtəlif kitablardan yığıb beş maddədə cəmləmək 
olar. 
İndi isə sülhü ayrı-ayrılıqda araşdırmazdan qabaq beş maddədə 
cəmlənmiş sülh müqaviləsinin hamısını əziz oxucuların nəzərinə çatdırırıq. 
Birinci maddə: Həsən ibn Əli (ə) hökuməti Müaviyəyə o şərtlə təhvil verir 
ki, Müaviyə hökuməti Quran qayda-qanunu və Peyğəmbərin (s) sünnəsi 
əsasında idarə etməlidir. 
İkinci maddə: Müaviyədən sonra hökumət Həsən ibn Əlinin (ə) ixtiyarına 
keçməlidir. Əgər onun (İmam Həsənin (ə)) başına bir iş gələrsə, Hüseyn ibn 
Əli (ə) hökumət başına gələcək. Həmçinin, Müaviyənin özündən sonra 
canişin təyin etməyə haqqı yoxdur. 
Üçüncü maddə: Əmirəlmöminin Əliyə (ə) namaz qılarkən hörmətsizlik 
edib onu söyməyin, lənətləməyin qarşısı alınsın və o Həzrət yaxşılıqla yad 
edilsin. 
Dördüncü maddə: Kufə beytül-malında olan beş milyon dirhəm pul 
Müaviyənin hökumətinə verilməkdən istisna olunur və həmin pulu İmam 
Həsənin (ə) özü lazımi yerlərə sərf edəcək. Həmçinin, Müaviyə beytül-
maldan ayrılan payda Bəni Haşimi Bəni Üməyyədən üstün tutmalıdır. Eləcə 
də Müaviyə Darabegərd şəhərinin xəracının bir milyon dirhəmini Əlinin (ə) 
rəhbərliyi altında Cəməl və Siffeyn döyüşlərində şəhid olanların ailələri 
arasında bölüşdürməlidir.  
Beşinci maddə: Müaviyə bütün əhaliyə, istər Şam, istər İraq, istərsə də 
Hicaz əhalisinə hər hansı millətdən olursa olsun, bir daha təqib etməməsi və 
əzab-əziyyət verməməsi barədə zəmanət verməlidir. Onları Müaviyənin 
hökumətinə qarşı keçmişdəki fəaliyyətlərinə görə axtarışa məruz qoymamalı, 
xüsusilə keçmiş kin-küdurətə görə İraq əhalisinə əziyyət verilməməlidir. 
Bundan əlavə, Müaviyə Əlinin (ə) dostlarını harda olursa olsunlar amanda 
saxlamalı və onların heç birinə əziyyət etməməlidir. Əlinin (ə) şiələrinin 
canı, malı və pulunun hörməti qorunmalıdır. Onlar əsla axtarışa məruz 
qalmamalı və onlara zərrə qədər də narahatçılıq yetişməməlidir. Hər kəsin 
.............................................................................................................  İmamların siması tarix guşəsində 
31 
 
haqqı onun özünə çatmalıdır. Əlinin (ə) şiələrindəki beytül-mal onların 
özlərində qalmalıdır. 
Həmçinin, Həsən ibn Əli (ə) və qardaşı Hüseyn ibn Əli (ə) və eləcə də, 
Peyğəmbərin (s) ailəsindən olan hər hansı bir şəxs üçün Müaviyə tərəfindən 
heç bir xətər icad olmamalı, heç bir yerdə onlar üçün qorxu hissi yaran-
mamalıdır. 
Müqavilənin sonunda Müaviyə maddələrin hamısına əməl edəcəyinə söz 
verərək Allahı bu işdə şahid tutdu və bütün Şam əyan-əşrafı buna şəhadət 
verdi.1  
 
İmam Həsənin (ə) Müaviyə ilə sülh etməkdə məqsədi 
 
Dünyanın böyük şəxsiyyətləri, ölkə başçıları vəziyyətin öz məqsədləri ilə 
zidd olduğunu görüb iki yol ayrıcına çatanda, çalışırlar işi elə həll etsinlər ki, 
ziyanı az olsun. Bu da siyasi və ictimai gedişatda bir əsas kimi 
götürülmüşdür. 
Bu məsələyə əsaslanaraq İmam Həsən (ə) də çalışırdı ki, öz yüksək 
məqsədlərini mümkün qədər təmin etsin. Buna görə də, Müaviyə ilə sülh 
etmək məcburiyyətində qalanda müqavilənin birinci maddəsinə əsasən, 
hökuməti Müaviyəyə bu şərtlə təhvil verdi ki, Müaviyə hökuməti Quran 
qayda-qanunları və Peyğəmbərin (s) sünnəsi əsasında idarə etsin. Məlumdur 
ki, İmamın (ə) məqsədi qüdrəti ələ almaq və İslam hökuməti təşkil etməklə 
yanaşı cəmiyyətdə İslam qayda-qanununu qoruyub saxlamaq və bu qayda-
qanun əsasında rəhbərlik etmək idi. Əgər bu qayda-qanun Müaviyə 
tərəfindən də icra olunsaydı, yenə İmamın (ə) məqsədi az da olsa təmin 
olunardı. Buna əlavə olaraq ikinci maddəyə əsasən, Müaviyənin ölümündən 
sonra İmam Həsən (ə) İslam cəmiyyətinin rəhbərliyini azad şəkildə öz 
öhdəsinə götürə bilərdi. Müaviyənin otuz yaş İmam Həsəndən (ə) böyük 
olduğunu, onun ömrünün sonlarının yaxınlaşdığını nəzərə alanda, bu 
maddənin adi hesablamalar əsasında İslam və müsəlmanlar üçün nə qədər 
faydalı olduğu məlum olur.  
Müqavilənin digər maddələri də bu cür əhəmiyyət daşıyır. Çünki cümə 
namazında və eləcə də digər namazlarda Əlinin (ə) rəsmi şəkildə, heç bir 
                                                          
1
 Sulhul-Həsən səh, 259-261 
İmamların siması tarix guşəsində ..................................................................................................................... 
32 
 
qorxu olmadan lənətləndiyi, bu işin bir bidət kimi camaat arasında yayıldığı, 
Əlinin (ə) dostlarının, eləcə də Peyğəmbərin (s) ailəsinin (qohum-
əqrəbasının) hər yerdə təqib olunduğu və həbs olunaraq cürbəcür təzyiqlərə 
məruz qaldığı bir dövrdə bu işlərin bundan belə təkrar olunmayacağı barədə 
maddə yazıb onu Müaviyəyə qəbul etdirmək və Müaviyənin onlara əməl 
edəcəyi vədini onun dilindən almağın nə qədər böyük nailiyyət olduğunu 
inkar etmək mümkün deyil. 
Qeyd etmək lazımdır ki, Müaviyənin bu müqaviləyə əməl etməməsi 
ümum cəmiyyətin fikri cəhətdən ayıqlığına səbəb olardı. Və bütün xalq onun 
mənfur mahiyyətini dərk edərdi. Necə ki, belə də oldu və həmin ayıqlıq 
İmam Hüseynin (ə) rəhbərliyi ilə sonrakı qiyamına şərait və zəmin yaratdı. 
 
Nəyə görə İmam Həsən (ə) sülh,  
İmam Hüseyn (ə) isə qiyam etdi? 
 
Ötən araşdırmalarda İmam Həsənin (ə) sülhünün səbəblərini 
aydınlaşdırdıq. Burada belə bir sual irəli gəlir ki, nəyə görə İmam Həsən (ə) 
sülh, İmam Hüseyn (ə) isə qiyam etdi? Əgər sülh etmək düzgün fikirdisə, bəs 
onda nəyə görə İmam Hüseyn (ə) Yezidlə sülh bağlamadı? Yox əgər 
vuruşmaq lazım idisə, onda nəyə görə İmam Həsən (ə) vuruşmadı? 
Bu sualların cavabını bu iki böyük İmamın yaşadığı müxtəlif şəraitli 
dövrdə və Yezidlə Müaviyənin rəftarında axtarmaq lazımdır. İndi Müaviyə 
ilə Yezidin rəftarındakı fərqli cəhətlər haqqında az da olsa, sizə məlumat 
veririk. 
Müaviyə hakimiyyəti dövründə avam, aldadıcı plan və siyasətlərlə öz 
hökumətini şəri və İslami bir hökumət kimi göstərməyə çalışırdı. O, 
camaatın fikrini onun hökumətinin həqiqi İslam siyasətindən kənar olduğunu 
anlamaqdan yayındırırdı. Düzdür, Müaviyə əməldə İslamı təhrif etmiş və əsl 
İslam hökumətinin yerinə Əməvi hakimiyyətini gətirib çıxarmaqla İslami 
cəmiyyəti qeyri-İslami cəmiyyətə çevirmişdi. Lakin bununla belə yenə də 
İslamın zahirinə əməl edir, zahirdə İslam qayda-qanunlarına riayət edirdi. 
Arada olan pərdələri cırmırdı, sarayında azca da olsa, İslamın zahiri qayda-
qanunlarını dəyişməyə qoymurdu. O, çox yaxşı bilirdi ki, din və İslam 
xilafəti adı ilə camaata başçılıq edir. Buna görə də, aşkarda elə bir iş 
görməməli idi ki, camaat o işi dinə qarşı mübarizə kimi qələmə versin. Çünki 
.............................................................................................................  İmamların siması tarix guşəsində 
33 
 
Müaviyə də elə bu dinə əsasən, camaata rəhbərlik edirdi. Əksinə, o tutduğu 
mövqeyə uyğun olaraq həmişə öz əməllərini din çərçivəsində yerləşdirirdi. 
İslam və din qayda-qanunlarına uyğun olmayan işləri isə gizlində görürdü. O 
bu minvalla ümum camaatı aldadırdı. Fəqət İslamın böyük şəxsiyyətləri və 
ictimaiyyətin yuxarı təbəqəsi onun islama zidd olan siyasətindən xəbərdar 
idi. 
Bundan əlavə, Müaviyə çətinlikləri həll etməkdə və müşkülatı yoluna 
qoymaqda fövqəladə bir siyasət işlədirdi. Çətinlikləri xüsusi yollarla həll 
edirdi. Ancaq Yezid bu cür siyasət yeritmirdi. Elə bu iki səbəbə görə 
Müaviyənin hakimiyyəti dövründə qiyamın qələbə ilə nəticələnməsi və 
şəhadətin müsbət təsir verəcəyi sual altında qalırdı. Çünki camaat o vaxt 
Əməvi hakimiyyətinə qarşı qiyam etməyi düzgün hesab etmirdi. O vaxt 
camaatda Əməvi hakimiyyətinə qarşı hələ nifrət hissi oyanmamışdı. 
Cəmiyyətin ümumi fikri Müaviyənin İslamdan kənar olduğunu hələ 
anlamadığına görə, bəzi gözlənilməz ünsürlər səbəbindən İmam Həsənin (ə) 
Müaviyə ilə mübarizəsi haqqın batilə qarşı mübarizəsi kimi yox, hakimiyyət 
uğrunda mübarizə kimi hesab olunurdu. Belə bir vaxtda şəhid olmaq qiyamın 
məqsədlərini irəli aparmaqda heç bir kömək etməz, camaatın ümumi rəyi 
səhv formalaşar və bununla da, həqiqət heç olardı. 
Tarixi faktlar göstərir ki, İmam Həsən (ə) onun ətrafına toplaşmış süst 
ordu ilə (onların gördükləri bəzi işləri sizin nəzərinizə çatdırmışıq) ayağa 
qalxıb Müaviyə ilə vuruşsaydı, onu tezliklə bir qəhrəman kimi şəhid 
etməzdilər. Onu əsir tutub Müaviyəyə təslim edər, sonra da naməlum surətdə 
aradan götürərdilər.  
  
İmamların siması tarix guşəsində ..................................................................................................................... 
34 
 
  
 
 
 
 
 
İMAM HÜSEYN (ə)  
 
 
 
 
 
 
 
 
 
İmam Hüseynin (ə) həyatı barədə qısa məlumat 
 
Üçüncü məsum İmamımız Həzrət Hüseyn (ə) hicrətin 4-cü ili Şəban 
ayının üçü (ya dördü) Mədinə şəhərində dünyaya gəlmişdir. O, Həzrət 
Əli (ə) və Peyğəmbərin qızı xanım Zəhranın (s.ə) ikinci övladı idi. 
Hüseyn ibn Əli (ə) öz həyatı boyu zülm və haqsızlığa qarşı 
mübarizədə şücaət və azadlıqsevərliyi ilə məşhur olmuşdur. 
  
.............................................................................................................  İmamların siması tarix guşəsində 
35 
 
İmam Hüseynin (ə) həyat mərhələləri 
 
Hüseyn ibn Əli (ə) uşaqlıq dövrünün altı ilini babası Peyğəmbərin (s) 
yanında keçirmişdir. Peyğəmbərin (s) vəfatından sonra otuz il atası Əli (ə) ilə 
birgə yaşamış və Əlinin (ə) hakimiyyəti dövründə irəli çıxan çətinliklərdə 
fəal iştirak etmişdir. Əlinin (ə) şəhadətindən sonra (hicrətin qırxıncı ilindən) 
siyasi və ictimai səhnələrdə qardaşı Həsən ibn Əli (ə) ilə çiyin-çiyinə 
çalışmışdır. İmam Həsənin (ə) şəhadətindən sonra (hicrətin əllinci ilindən) on 
il müddətinə qədər Müaviyə ibn Əbu Süfyanın hakimiyyəti dövründəki 
İslami vəzifələr İmam Hüseynin (ə) boynuna düşmüşdür. Müaviyənin 
ölümündən sonra hakimiyyət başına gələn Yezidin dövründə inqilab etmiş və 
nəhayət, hicrətin altmış birinci ili məhərrəm ayının onunda Kərbəla çölündə 
şəhid olmuşdur. 
İmam Hüseynin (ə) həyat mərhələlərinin sonuncusu, yəni, o Həzrətin 
İmamət dövrü onun həyatının ən əsas hissəsi hesab olunur. Elə bu kitabda da, 
əsasən, bu hissədən söhbət edəcəyik. 
 
 
Hüseyn ibn Əlinin (ə) 
İmamətdən qabaqkı mübarizələri 
 
Hüseyn ibn Əli (ə) gənclik dövründən başlayaraq İslam hökumətinin əsl 
yolundan döndüyünü müşahidə etdiyi vaxtdan atasının siyasi mövqeyini 
himayə etmiş və ona tabe olmuşdur. Bir gün İmam Hüseyn (ə) Ömər ibn 
Xəttabın hakimiyyəti dövründə məscidə girib gördü ki, Ömər minbərdə 
oturmuşdu. Bunu görcək, tez minbərin başına qalxıb Ömərə dedi: «Mənim 
atamın minbərindən aşağı düş və get öz atanın minbərində otur.» Ömər 
özünü itirmiş halda dedi: «Mənim atamın minbəri olmayıb.» Sonra Ömər onu 
yanında əyləşdirdi. Minbərdən düşdükdən sonra İmam Hüseyni (ə) öz evinə 
aparıb ondan soruşdu: «Bu sözü sənə kim öyrədib?» İmam Hüseyn (ə): «Heç 
kim» –deyə cavab verdi.1 
 
 
                                                          
1
 Tarixi Dəməşq, Babi Hüseyn 
İmamların siması tarix guşəsində ..................................................................................................................... 
36 
 
İmam Hüseyn (ə) Cəməl və Siffeyn döyüşlərində 
 
İmam Hüseyn (ə) atasının hakimiyyəti dövründə siyasi və nizami 
səhnələrdə atası ilə çiyin-çiyinə çalışmışdır. O, atasının hakimiyyəti 
dövründə baş vermiş hər üç döyüşdə fəal iştirak etmişdir.1  
Cəməl döyüşündə ordunun sol cinahının başçılığı İmam Hüseynin (ə) 
öhdəsində idi. 2  Siffeyn döyüşündə istər ordunu döyüşə həvəsləndirmək 
məqsədilə etdiyi çıxışlarda, istərsə də düşmənlə mübarizədə əsas rol 
oynamışdır. Əbu Musa Əşəri ilə Əmr ibn As arasında gedən danışıqlarda da 
İmam Hüseyn (ə) Əli (ə) tərəfindən seçilmiş əsas şahidlərdən biri idi.3 
İmam Hüseyn (ə) atasının şəhadətindən sonra zəmanənin rəhbər və İmamı 
İmam Həsənlə birgə olmuşdur. İmam Həsənin (ə) ordusu Şama tərəf hərəkət 
edəndə, mübarizə meydanında İmam Hüseyn (ə) İmam Həsənlə (ə) çiyin-
çiyinə olmuşdur. Müaviyə İmam Həsənə (ə) sülh təklif etdikdə, İmam Həsən 
(ə) İmam Hüseyn (ə) və Abdullah ibn Cəfəri çağırıb bu təklif barədə onlarla 
məsləhət etdi. 4  Nəhayət sülh müqaviləsi bağlanandan sonra qardaşı ilə 
birlikdə Mədinəyə qayıtdı və elə orada da yaşamağa başladı.5  
 
 
İmam Hüseyn (ə) İmaməti dövründəki 
 siyasi-ictimai vəziyyət 
 
Səqifədən (yəni Peyğəmbərin (s) vəfatından sonra şura təşkil edib Əbu 
Bəkrin xəlifə təyin edilməsi hadisəsindən) başlayaraq İslamın əsl yolundan, 
həqiqi xəttindən uzaqlaşmağa başlayan və Osmanın hakimiyyəti dövründə öz 
yolunu İslamdan uzaqlaşdıran hakimiyyət İmam Hüseynin (ə) imaməti 
dövründə artıq həddini aşıb daşmışdı. 
O dövrlərdə Müaviyə ikinci və üçüncü xəlifə tərəfindən Şama vali 
seçilmişdi. Müaviyə vali olduğu bu müddətdə öz mövqeyini daha da 
möhkəmlətmiş və İslam ölkəsinin taleyini həll edərək xəlifə kimi hakimiy-
                                                          
1 Əl-İsabətu fi təmyizis-səhabə, c.1, səh.333  
2
 Tarixi Dəməşq, səh.164. 
3
 Siffeyn cəngi, səh 507 
4
 Əl-kamilu fit-tarix, c.3, səh.405. 
5
 Əl-isabə, səh. 333. 
.............................................................................................................  İmamların siması tarix guşəsində 
37 
 
yəti ələ keçirmişdi. Beləliklə də, o, İslamın qatı düşməni olan Əməvilər 
sülaləsini müsəlmanların başı üstündə rəhbər etmiş və Ziyad Əmr ibn As, 
Səmürə ibn Cündüb kimi zalım şəxslərin köməyi ilə zor gücünə hökumət 
təşkil edərək İslamı alt-üst etmişdi. Müaviyə bir tərəfdən həqiqi 
müsəlmanlara qarşı siyasi və iqtisadi çətinlik siyasətini yeridərək, qırğın, 
qətl, əzab-əziyyət, onları aclıqda saxlamaqla hər hansı bir müxalifət 
hərəkatının qarşısını alır, digər tərəfdən də millət və qəbilələrarası rəqabəti 
ortaya ataraq qəbilələri bir-birinin canına salırdı. Onun hökumətinə bir 
təhlükə yetişməsin deyə, bu yolla onların gücünü zəiflədirdi. Başqa bir 
tərəfdən isə onun hökuməti üçün işləyən nökər və muzdurların vasitəsilə 
yalançı hədislər söyləmək, Quranı öz xeyrinə təfsir etməklə camaatın 
hökumətin əleyhinə yönəlmiş fikrini dağıdır, öz hökumətinə şəri və İslami ad 
verirdi. İslamın tam ziddinə olan bu siyasət həmçinin Müaviyənin siyasəti ilə 
əqidə cəhətdən üst-üstə düşən «Murciə» və «Cəbriyyə» kimi batil firqələrin 
yayılmasına imkan vermək, cəmiyyətdə pis və acınacaqlı təsirlər yaradaraq 
cəmiyyəti zillətlə dolu olan bir sükut (mənəvi ölüm) meydanına çıxartdı. Bu 
acınacaqlı siyasət nəticəsində İslam cəmiyyətinin əsl mahiyyəti itib batdı və 
İslami dəyərlər bir-birinə dəydi. Belə ki, müsəlmanlar İslamın onlara din adı 
ilə rəhbərlik edən zalım xəlifələri dəstəkləmək icazəsini vermədiyini 
bildikləri halda, yenə də qorxudan, xəbərsizlik və zəiflik ucbatından həmin 
xəlifələri dəstəkləyirdilər. Bu siyasət nəticəsində müsəlmanlar Quran məntiqi 
və Peyğəmbər (s) təliminin əksinə olaraq qorxaq, zahirbaz və saziş qəbul 
edən şəxslərə çevrilmişdilər. 
Müsəlmanların həyatının bu mərhələsi tarixi azğınlığın bütün cəmiyyətə 
yayılması və cəmiyyəti özünə tərəf çəkməsi nümunələri ilə doludur. 
Müsəlmanların Osman və onun tərəfdarlarının yeritdiyi siyasətin 
müqabilindəki əks tədbirlərini Müaviyənin tutduğu siyasətə qarşı seçdikləri 
yol ilə müqayisə etdikdə, bu şeytani siyasətin cəmiyyətdə yaranan acınacaqlı 
nəticələri açıq-aşkar göz qabağında durur. Çünki müsəlmanlar Osmanın 
siyasətinə qarşı ümumi qiyama qalxmaqla onun bu siyasətinə cavab verdilər. 
Bu qiyam İslam ölkəsinin böyük şəhərlərinə, yəni, Mədinə, Məkkə, Kufə, 
Bəsrə, Misir, digər şəhər və kəndlərə yayılmış, əhali qiyamda iştirak etmişdi. 
Ancaq Müaviyənin dövründə zülmün qat-qat artmasına, qətl və 
hədələmələrin sayının çoxalmasına, müsəlmanların öz hüquqlarından, 
gəlirlərindən açıq-aşkar məhrum olmalarına baxmayaraq, onun İslama zidd 
İmamların siması tarix guşəsində ..................................................................................................................... 
38 
 
olan hökumətinə qarşı belə bir ümumi qiyam baş vermədi. Əksinə, camaat 
kor-korana Müaviyəyə itaət edirdi. Düzdür, arabir Hicr ibn Ədiyy, Əmr ibn 
Həmiqi Xüzai və bu kimi şəxslərin pərakəndə etirazları olurdu. Bu da 
göstərir ki, camaat Müaviyənin zülmü altında əl-qol atırdı. Ancaq pərakəndə 
olan bu etirazlar lazımi nəticəni vermir və ümumxalq hərəkatına çevrilmirdi. 
Buna görə də, bu etirazların qarşısı tezliklə alınırdı. Çünki dövrün hökuməti 
qiyam başçılarını öldürür, məntəqədəki hərəkatı boğur, camaat isə heç bir 
əks tədbir göstərə bilmirdi. 
 
 
Müaviyə dövründə qiyamın maneələri 
 
Müaviyənin qüdrətinin hakim olduğu belə acınacaqlı vəziyyətdə, bir çox 
şeyləri nəzərə almaqla, qiyam etməyə nə imkan var idi, nə də qiyamın bir 
faydası olacaqdı. Aşağıdakı iki səbəbi Müaviyənin dövründə İmam Hüseynin 
(ə) inqilabına mane olan əsas iki amil kimi qeyd etmək olar: 
 
1. İmam Həsənin (ə) Müaviyə ilə sülh müqaviləsi 
 
Əgər İmam Hüseyn (ə) Müaviyənin dövründə qiyam etsəydi, Müaviyə 
İmam Həsənin (ə) onunla bağladığı və İmam Hüseynin (ə) də təsdiqlədiyi 
sülh müqaviləsini bəhanə gətirib onu bu müqaviləni pozmaqda 
ittihamlandıracaqdı. Çünki hamı bilirdi ki, İmam Həsən (ə) və İmam Hüseyn 
(ə) nə qədər ki, Müaviyə sağdır, onun hökuməti qarşısında sükut 
edəcəklərinə və heç bir qiyama əl atmayacaqlarına söz veriblər. Əgər belə bir 
vaxtda İmam Hüseyn (ə) qiyam etsəydi, Müaviyə İmamı vəzifətələb və əhd-
ilqar sındıran bir şəxs kimi qələmə verərdi. Düzdür, İmam Hüseyn (ə) 
Müaviyə ilə bağlanan müqaviləyə əməl etməyi vacib bilmirdi. Çünki bu 
müqavilə azad, könüllü və ixtiyari şəkildə deyil, məcburiyyət qarşısında və 
danışıqların heç bir fayda verməyəcəyi bir dövrdə bağlanmış bir müqavilə 
idi. Bundan əlavə, artıq Müaviyənin özü müqaviləni pozmuş və daha 
müqavilənin şərtlərinə riayət etmirdi. Deməli, belə bir müqaviləyə 
(baxmayaraq ki, əslində düzgün müqavilədir) İmam Hüseyn (ə) əhəmiyyət 
verməzdi. Çünki Müaviyə özü onu pozmuş və onun pozulmasında əlindən 
gələni əsirgəmirdi. Ancaq nə qədər müqavilə var idi, Müaviyə onunla İmam 
Hüseynin (ə) qiyamına qarşı bəhanə gətirə bilərdi. Digər tərəfdən də 
.............................................................................................................  İmamların siması tarix guşəsində 
39 
 
baxmalıyıq ki, görək camaatın İmam Hüseynin (ə) qiyamı barədə fikri 
necədir? 
Məlumdur ki, İmam Hüseynin (ə) dövründə camaatda qiyam həvəsi yox 
idi. Onlar qılınclarını açıb kənara qoymuşdular. Bu camaatın beynində təbii 
ki, İmam Hüseyn (ə) Müaviyə ilə sülh bağlayıb (sülhə razı olub), indi də ona 
əməl etməlidir fikirləri dolanırdı. Deməli, belə bir vaxtda əgər İmam Hüseyn 
(ə) qiyam etsəydi, Müaviyə onun qiyamını qeyri-qanuni və sülh 
müqaviləsinin əksinə olan bir üsyan kimi qələmə verəcəkdi. Əvvəldə də qeyd 
etdik ki, o dövrün camaatında qiyam həvəsi olmadığına görə onlar da 
Müaviyənin sözlərini təsdiqləyəcəkdilər. 
 
2. Müaviyənin dini jesti 
 
İmam Hüseynin (ə) Yezidin dövründə etdiyi inqilab o qədər qüvvətli idi 
ki, camaatın qəlbində əbədi qalmışdır. Müşahidə etdiyimiz kimi üstündən 
neçə əsrlər keçməsinə baxmayaraq, camaat indi də Kərbəla şəhidlərini özləri 
üçün örnək, nümunə qərar verərək fədakarlıq, qəhrəmanlıq meydanlarında 
onlardan ilham alırlar. Əgər İmam Hüseyn (ə) Müaviyənin dövründə qiyam 
etsəydi, çox ehtimal ki, onun qiyamı belə nəticə verməyəcəkdi. Bu məsələnin 
sirrini Müaviyənin nüfuzu, hoqqabazlığı, hiyləsi, dini jestində və onun 
müşkülatı həll etməkdə seçdiyi xüsusi yolda axtarmaq lazımdır. Düzdür, 
Müaviyə hakimiyyət dövründə İslamı tamamilə təhrif etmiş, Bəni–Üməyyəni 
İslamın sadə hökumətinin əvəzinə hökumətə gətirmiş və İslami cəmiyyəti 
qeyri-İslami cəmiyyətə çevirmişdi. Ancaq o, bunu da yaxşı bilirdi ki, 
camaata İslam adı altında rəhbərlik etdiyi üçün dinə zidd olan işlər 
görməməlidir. Əksinə o, həmişə çalışırdı ki, öz işlərinə dini ad qoysun. 
Bununla da gördüyü işləri tutduğu mövqeylə uyğunlaşdırırdı. Şəri görülməsi 
mümkün olmayan işləri isə gizlində görürdü. Bəzi tarixi sənədlər göstərir ki, 
Müaviyə dinsiz və heç nəyə inanmayan bir insan olmuşdur. Belə ki, özü elə 
də əməlli və düzgün adam olmayan Müğeyrə ibn Şübə Müaviyənin xüsusi 
məclislərində onun özündən eşitdiyi sözlər barədə fikirləşərək narahat olub 
deyirdi: «Müaviyə camaat arasında ən pis adamdır.» Ancaq bununla belə, 
Müaviyənin dinin bəzi zahiri işlərinə riayət etməsi onun əsl mahiyyətini 
anlamaqda camaat üçün çox çətin olmuşdu. Müaviyə öz hökumətini dini 
hökumət kimi göstərmək üçün vəziyyət və şəraitdən lazımi qədər istifadə 
İmamların siması tarix guşəsində ..................................................................................................................... 
40 
 
edirdi. O, bir tərəfdən Osmanın qisasını bəhanə edir, digər tərəfdən də, Əbu 
Musa Əşəri ilə Əmr ibn As arasında gedən danışıqlardan, İmam Həsənlə (ə) 
sülh bağladıqdan və camaatın ona beyət etməsindən sonra özünü camaatın 
gözündə xəlifəliyə layiq qələmə verirdi. Buna əsasən, əgər İmam Hüseyn (ə) 
onun dövründə qiyam etsəydi, Müaviyə asanlıqla İmamın (ə) qiyamını 
haqqın batilə qarşı qiyamı kimi yox, hökumət və vəzifə üstündə siyasi 
mübarizə kimi qələmə verəcəkdi. 
 
 
İmam Hüseynin (ə) Müaviyənin  
hökumətinə qarşı mübarizələri 
 
Qeyd etdiyimiz maneələrin heç biri İmamın Müaviyənin saysız-hesabsız 
bidətlərinə və zülmlərinə qarşı sükut etməsinə mane olmurdu. İmam Hüseyn 
(ə) heç kəsin etiraz etməyə cürəti olmadığı bir dövrdə ayağa qalxıb bacardığı 
qədər Müaviyənin zülmlərinə qarşı mübarizə aparırdı. İndi İmam Hüseynin 
(ə) Müaviyə ilə apardığı mübarizələrdən üçünü araşdırmağa başlayırıq. 
 
1. Yezidin vəliəhdliyinə qarşı mübarizə 
 
Müaviyə Yezidi vəliəhd təyin etmək məqsədi ilə irəli sürdüyü siyasəti 
davam etdirərək Mədinə şəhərinin camaatından, xüsusən də, başda İmam 
Hüseyn (ə) olmaqla şəhərin adlı-sanlı şəxsiyyətlərindən Yezid üçün beyət 
almaq məqsədi ilə Mədinə şəhərinə gəldi. Müaviyə Mədinəyə gəldikdən 
sonra İmam Hüseyn (ə) və Abdullah ibn Abbasla görüşüb söhbət əsnasında 
Yezidin vəliəhdliyi məsələsini ortaya atdı. O, çalışırdı ki, onları bu işə razı 
salsın. İmam Hüseyn (ə) Müaviyənin bu sözü qarşısında bir müqəddimə (ön 
söz) qeyd etdikdən sonra sözə belə başladı: 
«...Yezid üçün saydığın fəzilətləri və İslam ümmətini idarə etmək üçün 
qeyd etdiyin ləyaqətləri başa düşdüm. Sən camaata elə adamı tanıtdırmaq 
istəyirsən ki, elə bil camaat onun həyat sabiqəsini tanımır. Sanki, burada 
olmayan bir nəfərdən xəbər verirsən ki, camaat onu görməyib. Elə bil ki, onu 
ancaq sən tanıyırsan. Xeyr, Yezid öz batinini açıb aşkar etmişdir. Yezidi 
olduğu kimi tanıtdır. Yezid itbaz, quşbaz və keyf adamıdır. O, ömrünü çalıb-
oxumaq və əyyaşlıqla keçirir. Yezidi bu cür tanıtdır. Bu boş təbliğlərini 
kənara qoy! Bu ümmətin müqabilində boynuna yığdığın öz günahların 
.............................................................................................................  İmamların siması tarix guşəsində 
41 
 
bəsdir. Elə bir iş görmə ki, Allah qarşısında günahların bundan da ağır 
olsun. Sən o qədər öz batil və zülm yoluna davam edib ağılsızlıq, düşün-
cəsizlik üzündən zülmlər etdin ki, artıq camaatın səbr kasasını doldurmusan. 
İndi səninlə ölüm arasında bir göz qırpımından artıq vaxt qalmayıb. Bunu bil 
ki, sənin bütün əməllərin Allah yanında qorunub saxlanır və sən onlardan 
ötrü cavab verməli olacaqsan.»1  
 
 
2. İmam Hüseynin böyük həcc mərasimində ifşaedici və sərt çıxışı 
 
Müaviyənin ölümündən bir (ya da iki) il qabaq onun hökumətinin şiələrə 
qarşı əzab-əziyyət və işkəncələrinin kulminasiya nöqtəsinə çatdığı bir dövrdə 
İmam Hüseyn (ə) həcc ziyarətinə getdi. Abdullah ibn Abbas və Abdullah ibn 
Cəfər də o Həzrətlə idilər. O vaxt camaat arasında təqva, xeyir və paklıqla 
tanınan Peyğəmbərin (s) səhabələri, səhabələrin tabeçiləri və bütün Bəni 
Haşim nümayəndələri İmam Hüseynin (ə) Minadakı xeyməsinə yığışmaq 
istədilər. İki yüz nəfər Peyğəmbər səhabəsi və yeddi yüz nəfər tabeçilər 
İmam Hüseynin (ə) xeyməsi yanına toplaşdı. İmam Hüseyn (ə) ayağa qalxıb 
aşağıdakı məzmunda bir çıxış etdi: 
«Gördünüzmü bu zalım və qəddar kişi biz və şiələrimizlə necə rəftar etdi? 
Mən indi bəzi məsələlərə toxunmaq istəyirəm. Əgər (dediklərim) düz olarsa, 
təsdiq edin, yox əgər yalan olarsa, təkzib edin. Mənim sözlərimi eşidin və 
danışığımı yazın. Elə ki, öz şəhərlərinizə qayıtdınız, mənim sözlərimi etibarlı 
və inanılmış şəxslərə çatdırın və onları bizə tabe olmağa dəvət edin. Mən 
bundan qorxuram ki, bu məsələ (camaatın biz Əhli-beyt tərəfindən idarə 
olunması) tamamilə unudula və haqq məğlub olub aradan gedə.» 
Sonra İmam (ə) atasının və Əhli-beytin parlaq sabiqəsini, onların 
fəzilətlərini sadaladı və Müaviyənin hökumətinin bidətlərini, cinayətlərini və 
İslama zidd olan hərəkətlərini açıqladı. Beləliklə də, Müaviyənin pozğun 
hökumətinə qarşı böyük bir təbliğ edərək qiyam üçün zəmin yaratdı.2  
 
                                                          
1
 Əl-İmamətu vəs-siyasət, c.1, səh.184. 
2
 Tuhful-Uqul səh. 337-339 
İmamların siması tarix guşəsində ..................................................................................................................... 
42 
 
3. Dövlət əmlakının müsadirə edilməsi 
 
Həmin illərin birində beytül-mal daşıyan bir karvan Yəməndən çıxıb 
Mədinəni keçərək Şama tərəf gedirdi. Bundan xəbər tutan İmam Hüseyn (ə) 
karvanın qarşısını kəsib malları müsadirə edərək onu Bəni–Haşim yoxsulları 
və digər yoxsullar arasında bölüşdürdü. Sonra aşağıdakı məzmunda 
Müaviyəyə bir məktub yazdı: 
«Yəməndən gələn karvan buradan keçirdi. Onlar sənin üçün pul, müxtəlif 
parçalar və ətriyyat gətirirdilər ki, sən onları alıb Dəməşq xəzinəsinə tökəsən 
və sonra onları qarnı və cibləri indiyədək beytül-mal yeməkdən dolan 
qohumların arasında bölüşdürəsən. Mənim o mallara ehtiyacım var idi, ona 
görə də, onları müsadirə etdim. Vəssəlam!»1  
Müaviyə İmamın bu hərəkətindən bərk narahat olub İmama qəzəbli bir 
məktub yazdı.2  
Şübhəsiz ki, İmamın bu hərəkəti Müaviyənin hökumətinin qanunsuz və 
qeyri-şəri tanıtdırması yolunda atılmış aşkar addım hesab olunur. Elə bir 
zamanda da belə bir hərəkəti görməyə İmam Hüseyndən (ə) başqa heç kim 
cürət etməzdi. 
 
Əməvilərin iqtidar daxilində nüfuzu 
 
İmam Hüseynin (ə) Müaviyə hökumətinə qarşı inqilabının kökünü 
araşdırarkən məlum olur ki, Həzrətin qiyam etməsinin əsas səbəbi İslami 
hökumətin öz əsl xəttindən uzaqlaşması, bunun ardınca bidətlərin yayılması, 
Peyğəmbər (s) sünnəsinin itib batması, fəsad, pozğunluq və İslama zidd olan 
hərəkətlərin artması olmuşdur. 
Bir daha xatırladırıq ki, o vaxt İslam hakimiyyəti və müsəlmanların bütün 
işləri İslamla zidd olan cahil Bəni–Üməyyə dəstəsinin əlində idi. Bu dəstə 
İslam Peyğəmbərinə qarşı illərlə mübarizə etdikdən sonra nəhayət Məkkənin 
fəthində zahirdə müsəlman oldu. Onlar öz küfr və münafiqliyini gizlədib 
Peyğəmbərin (s) vəfatından sonra islamnüma şəkildə öz gizli fəaliyyətlərinə 
başlayaraq yavaş-yavaş hökumətdə nüfuz tapıb xilafətin əsas işlərini öz 
                                                          
1
 Hüseynin ə həyatı kitabı, c.2, səh.231 
2
  İbn Əbil Hədid c.18, səh.409 
.............................................................................................................  İmamların siması tarix guşəsində 
43 
 
əllərinə keçirdilər. Axırda da Həzrət Əlinin (ə) şəhadətindən sonra Müavi-
yənin başçılığı ilə hökumət başına gəldilər. 
Düzdür, bu dəstənin əsas başda olanları və idarəedici qüvvələri öz çirkin 
məqsədlərini (daxildən İslama zərbə vurmaq planını və insanları «cahiliyyət» 
dövrünün adət-ənənələrinə qaytarmaq fikirlərini) üzə çıxarmadılar, ancaq 
onların gördükləri işlər bunu açıq-aşkar bəyan edir. Eləcə də, onlar öz 
aralarında təşkil etmiş və söz-söhbətlərinin kənara çıxmamasını güman 
etdikləri məclislərdə öz məqsədlərini açıb söyləyirdilər. Misal üçün qeyd 
etmək olar ki, bu dəstənin başında duran Əbu Süfyan Osmanın (Bəni–
Üməyyənin birinci xəlifəsi) xilafət başına gəldiyi birinci gün Bəni–Üməyyə 
Osmanın evinə yığışıb qapını bağladıqları vaxtda dedi: «Sizdən başqa burada 
kimsə var?» (Artıq o vaxt Əbu Süfyanın gözləri tutulmuşdu.) Dedilər: 
«Xeyr.» Əbu Süfyan dedi:  
«İndi ki, hökumət sizin əlinizə düşüb, onu bir top kimi bir-birinizə ötürün. 
Çalışın ki, hökumət Bəni–Üməyyədən qırağa çıxmasın. Mən and içirəm 
əqidə bəslədiyim şeyə, nə əzab var, nə hesab-kitab, nə Cənnət var, nə 
Cəhənnəm, nə də Qiyamət.»1  
Həmin bu Əbu Süfyan Osmanın xəlifəlik dövründə bir gün Ühüd 
qəbiristanlığının ətrafından keçirdi. O, təpiklə Həmzənin qəbrinə vurub dedi: 
«Dünən sizinlə uğrunda qılıncla vuruşduğumuz şey bu gün bizim 
uşaqlarımızın əlindədir və onlar onunla oynayırlar.»2  
 
Müaviyənin İslama zidd olan hərəkətləri 
 
Müaviyə ibn Əbu Süfyan öz xəlifəlik dövründə bir gecə (öz valilərindən 
biri olan) Müğeyrə ibn Şübə ilə oturub söhbət edərkən özünün İslamı aradan 
aparmaq arzusunu açıqlamışdır. Bu xəbər Müğeyrənin oğlu Mütərrif 
tərəfindən faş edildi. Mütərrif deyir: «Atam Müğeyrə ilə birlikdə Dəməşqdə 
Müaviyənin qonağı idik. Atam tez-tez Müaviyənin sarayına gedər və onunla 
söhbət edərdi. Qaldığımız yerə qayıtdıqda, onun ağıl-kamalından danışar, 
onu tərifləyərdi. Ancaq bir gecə Müaviyənin sarayından qayıdanda gördüm 
ki, atam bərk narahatdır. Başa düşdüm ki, onun narahatlığına səbəb olan bir 
hadisə baş vermişdir. Narahatlığının səbəbini soruşduqda, mənə dedi: 
                                                          
1
 Şərhi nəhcül-bəlağə İbn Əbil Hədid, c. 2, səh. 44-45 
2
 Qamusur-rical, c.10, səh. 80 
İmamların siması tarix guşəsində ..................................................................................................................... 
44 
 
«Oğlum, mən indi dünyanın ən çirkin adamının yanından gəlirəm.» Dedim: 
«Məgər nə olub?» Cavab verdi: «Müaviyə ilə tək oturmuşduq, ona dedim: 
“İndi ki, öz arzuna çatıb hökuməti ələ keçirmisən, heç olmasa ömrünün 
axırlarında camaatla ədalət və yaxşılıqla davran, Bəni–Haşimlə bu qədər 
bədrəftar olma. Axı onlar necə olsa, yenə sənin qohumlarındırlar, bundan da 
əlavə, onlar indi elə bir vəziyyətdədirlər ki, daha onlardan sənə bir xətər 
yetişməz.» 
 Müaviyə cavab verdi: «Əsla, əsla! Əbu Bəkr xəlifə oldu, ədalətlə 
davrandı, ölümündən sonra təkcə adı qaldı. Ömər də on il xəlifə oldu, 
zəhmətlər çəkdi, ancaq ölümündən sonra təkcə qalan adı oldu. Sonra 
şərafətdə heç kəs ona çata bilməyən bizim Osman qardaşımız xəlifə oldu. O 
ölən kimi adı da özü ilə dəfn olundu. Ancaq İslam aləmində hər gün bu 
Haşimi kişinin (Peyğəmbərin (s)) adını beş dəfə çəkərək «əşhədu ənnə 
Muhəmmədən rəsulullah» deyirlər. İndi (o üç nəfərin adının itib batdığı, 
lakin Məhəmmədin (s) adının yaşadığı) bu vəziyyətdə onun adını itirib 
batırmaqdan başqa hansı yol var?» 
Müaviyənin küfr simasının üzərindən pərdə götürən bu söz rəvayətçilər 
tərəfindən (Abbasi xəlifəsi) Məmunun qulağına çatdıqda, o, İslam ölkəsinin 
hər tərəfinə əmr verir ki, camaat Müaviyəni lənətləsin.1  
Bunlar Əməvilərin İslamı dağıtmaq fikrini və onların mürtəce bir hərəkətə 
başçılıq etdiyini göstərir. 
 
Yezid – İslam cəmiyyətinin nankor siması 
 
Belə bir ailədə tərbiyə alaraq bu cür adamların mədəniyyəti ilə böyümüş, 
İslam dini adı ilə camaata başçılıq etmək istəyən Yezidin dinə zərrə qədər də 
olsun etiqadı yox idi. 
Yezid təcrübəsiz, şəhvətpərəst, taətsiz, ehtiyat və uzaqgörənliyi olmayan 
bir gənc idi. O, ağılsız, qorxu bilməyən, kefcil, əyyaş və düşüncəsi az olan 
bir insan idi. Hakimiyyətə gəlməzdən əvvəl həvayi-həvəs, nəfsani meyllər 
əlində əsir olmuş Yezid, hakimiyyətə gələndən sonra heç olmasa atası kimi 
İslamın zahirinə də əməl etmədi. O, ruhunun qorxmazlığı və həvayi-nəfs 
nəticəsində İslamın müqəddəs işlərini də açıqcasına ayaq altına ataraq 
                                                          
1
 Mürucuz-zəhəb, c.3, səh, 454 
.............................................................................................................  İmamların siması tarix guşəsində 
45 
 
şəhvətini doyuzdurmaqdan ötrü əlindən gələni etdi. Yezid açıq-aşkar şərab 
içir və günah edirdi. O, gecə məclislərində əyan-əşrafla oturub şərab içərkən 
heç bir qorxu hiss etmədən aşağıdakı məzmunda şeirlər deyərdi:  
«Ey mənim piyalə dostlarım! Qalxın və xoşavaz xanəndələrin səsinə 
qulaq asın. Şərab piyalələrini bir-birinin ardınca başınıza çəkin və elmi-ədəbi 
söhbətləri bir qırağa qoyun. Saz-avaz sədası mənə azan və «Allahu əkbər» 
səsini eşitməkdən daha xoşdur. Mən (nisyə olan) Behişt hurilərini (nəqd 
olan) şərabla dəyişməyə hazıram. Nəqd mal bizim, nisyə isə Qiyamətə 
əqidəsi olanların olsun!» 1 
 Yezid bu cür həyasızlığı ilə İslamın müqəddəs etiqadını ələ salırdı. O, 
peyğəmbərlik və Həzrət Məhəmmədə (s) vəhy nazil olmasını açıq-aşkar 
inkar edir, bunların hamısını cəddi Əbu Süfyan kimi xam xəyal hesab edirdi. 
İmam Hüseynə (ə) zahiri qələbə çaldıqdan sonra bu məzmunda bir şer deyir: 
«Haşim hökumət və mülklə oyun oynamışdır. Nə qeybdən bir xəbər gəlib, nə 
də vəhy nazil olmuşdur.» Sonra İslam bayrağı altında Bədr döyüşündə 
vuruşaraq Yezidin qohum-əqrəbasını qılıncdan keçirmiş İslam fədailərinə 
olan kin-küdurətini aşkar edərək İmam Hüseyni (ə) öldürməyi bunlara əvəz 
kimi hesab edib deyir: «Kaş Bədr döyüşündə ölmüş böyüklərimiz indi sağ 
olub deyəydilər: Afərin, Yezid!» 2 
Yezidin sarayı günah mərkəzinə çevrilmişdi. Onun sarayındakı 
günahların mənfi nəticəsi o qədər yayılmışdı ki, onun qısa müddətli 
hakimiyyəti dövründə hətta Məkkə və Mədinə kimi şəhərlərin müqəddəs 
mühiti də pozulmuşdu. 3 
Yezid axırda öz kefinə görə canını əldən verdi və çox şərab içmək onun 
zəhərlənməsi və nəhayət ölümü ilə nəticələndi.4  
İslam aləminin görkəmli tarixçilərindən olan Məsudi deyir: «Yezid 
camaatla Firon kimi davranırdı, bəlkə də Fironun rəftarı ondan yaxşı idi.»5  
Yezidin fəsad və pozğunluğuna, alçaq həyat sürməsinə, zalım hökumətinə 
dair faktlar o qədərdir ki, onların hamısını bu qısa bəhsdə qeyd etmək 
                                                          
1
 Təzkirətul-xəvas səh. 291 
2
 Tətummətul-müntəhəl-amal, səh.44 
3
 Murucuz-zəhəb, c3, səh.67 
4
 Məqtəlul-Hüseyn, c 2, səh. 183 
5
 Mürucuz-zəhəb, c. 3, səh. 67 
İmamların siması tarix guşəsində ..................................................................................................................... 
46 
 
mümkün deyil. Güman edirik ki, bu deyilənlər Yezidin əsl mahiyyətini 
tanımaq üçün kifayət edər. 
İndi ki, Yezidin alçaq siması, İslama qarşı olan düşmənçiliyi məlum oldu, 
onda İmam Hüseynin (ə) onun qanunsuz hökumətinə qarşı qaldırdığı 
inqilabın səbəbi yaxşı aydın olur. Başa düşürük ki, Yezidin hökuməti təkcə 
irsi səltənət rejiminin bidətçisi baxımından deyil, həm də Yezidin 
səlahiyyətsiz olduğu cəhətdən onun hökuməti İmam Hüseynin (ə) yanında 
qeyri-qanuni hökumət sayılırdı. Buna əsasən, Müaviyənin ölümü ilə onun 
dövründəki maneələrin çəkildiyi bir vaxtda növbə İmam Hüseynin (ə) 
müxalifətinə yetişmişdi. Əgər İmam Hüseyn (ə) Yezidə beyət etsəydi, bu 
beyət Yezidin hökumətinə haqq qazandıran və onu şəri sayan ən böyük sübut 
olardı. 
 
 
  
.............................................................................................................  İmamların siması tarix guşəsində 
47 
 
İmamın qiyamının səbəbləri onun öz dilindən 
 
İmam Hüseyn(ə) qiyamının səbəbləri O Həzrətin bəyanatında və 
məktublarında aydın şəkildə nəzərə çarpır. Nümunə olaraq onlardan bir 
neçəsini xatırladırıq: 
 
1. Müsəlmanların başçılarının vəziyyəti 
 
Elə həmin ilk günlərdən ki, Mədinədə İmam Hüseyn (ə) Yezidə beyət 
etmək üçün sıxıntıda idi bu beyətin təklifini açıqlayan Vəlidin cavabında 
buyurdu: «Budur müsəlmanlar Yezidin rəhbərliyini qəbul etməkdə giriftar 
olublar. Gərək İslamın fatihəsi oxunsun».  
İmam kufəlilərin dəvət məktublarının cavabını verərkən bu arada İslam 
rəhbərinin xüsusiyyətini belə bəyan edir: 
«... Müsəlmanların rəhbər və başçısı Allahın kitabına əməl edən, ədaləti 
əsas tutan, haqdan itaət edən və tamam vücudu ilə Allahın əmrinə tabe 
olandır».1  
 
2. İmam Hüseynin (ə) əqidəvi-siyasi vəsiyyətnaməsi 
 
İmam Hüseyn (ə) Mədinədən hərəkət etməzdən əvvəl qardaşı Məhəmməd 
Hənəfiyyəyə bir vəsiyyətnamə yazdı. Vəsiyyətnamədə İmam öz inqilabının 
səbəbini İslam ümmətinin islah edilməsi, əmr be-məruf və nəhy əz-münkər 
və cəddi Peyğəmbər (səlləllahu əleyhi və alihi və səlləm), atası Əlinin (ə) 
sünnəsinin dirçəldilməsi olduğunu bildirmişdir. İmam Hüseyn (ə) bu 
vəsiyyətnamədə özünün tövhid, nübuvvət və məada olan əqidəsini 
bildirdikdən sonra belə yazmışdır: 
«...Mən Mədinədən nə özümü qorumağa, nə azğınlığa, nə həvayi-nəfsə 
tabe olmağa, nə də fəsad və zülm törətməyə görə çıxmıram. Mənim bu 
hərəkətdən məqsədim cəddimin ümmətinin fəsadını islah, əmr be-məruf və 
nəhy əz-münkəri icra etməkdir. Mən cəddimin və atamın sünnəsi ilə hərəkət 
etmək istəyirəm. Kim haqqın hörmətini qorumaq xatirinə bu yolda mənə 
qoşularsa, mən öz yolumla hərəkət edəcəyəm. Qoy Allah mənimlə bu qövm 
arasında hakim olsun. Həqiqətən O, hakimlərin ən yaxşısıdır.»2  
                                                          
1
 Məqtəlul-Hüseyn, səh. 17 
2
 Bəharul-ənvar, c.44, səh. 329 
İmamların siması tarix guşəsində ..................................................................................................................... 
48 
 
Göründüyü kimi İmam Hüseyn (ə) bu vəsiyyətnamədə aşağıdakı dörd 
şeyi öz inqilabının səbəbi kimi qeyd etmişdir: 
1) Ümməti islah etmək; 
2) Əmr be-məruf; 
3) Nəhy əz-münkər; 
4) Babası Peyğəmbərin (səlləllahu əleyhi və alihi və səlləm), atası Əlinın 
(ə) sünnəsinə itaət etmək və onların sünnəsini cəmiyyətdə dirçəltmək. 
 
3. Bağışlanılmaz sükut 
 
İmam Hüseyn (ə) İraqa gedərkən yolda Beyzə adlı bir məntəqədə Hürrün 
qoşunu ilə üz-üzə gəldi. İmam Hüseyn (ə) üzünü Hürrün qoşununa tərəf 
tutub bir xütbə söylədi və xütbədə öz inqilabının səbəbini belə açıqladı: 
«Camaat! Allahın Peyğəmbəri (s) buyurmuşdur: “Kim Allahın haramını 
halal edən, Allahın əhdini sındıran, Peyğəmbərin (səlləllahu əleyhi və alihi 
və səlləm) qanun və sünnəsinə müxalif olub Allahın bəndələri arasında 
günah, fəsad və düşmənçilik edən bir hökmdarla üzləşsə və bu cür bir 
hökmdara qarşı əməli, hərəkəti və ya sözü ilə etiraz etməsə, Allah (sükut 
edən) həmən şəxsi o hökmdarın düçar olacağı əzaba (Cəhənnəm əzabına) 
düçar edər. 
Camaat! Agah olun, bunlar (Bəni–Üməyyə) Allahın itaətindən çıxmış və 
Şeytana itaət etməyi özlərinə vacib bilmişlər. Bunlar fəsadı yaymış, Allahın 
qanunlarının icra olunmasının qarşısını almışlar. Peyğəmbər ailəsinə məxsus 
olan payı özlərinə götürmüşlər. Mən müsəlman cəmiyyətini hidayət edib 
onlara rəhbərlik etməkdə, cəddimin dinini min cür fəsadlarla dəyişmiş bir 
hökumətə qarşı inqilab etməkdə hamıdan layiqliyəm...»1  
 
4. Sünnənin məhv olması, bidətlərin yayılması 
 
İmam Hüseyn (ə) Məkkəyə gəldikdən sonra Bəsrə şəhərindəki qəbilələrin 
başçılarına bu məzmunlu məktub yazdı: 
 «...Mən öz qasidimi bu məktubla sizə tərəf göndərirəm. Sizi Allahın kitabı 
və peyğəmbərin sünnəsinə dəvət edirəm. İndi elə bir vəziyyətdəyik ki, 
Peyğəmbərin şəriəti tamamilə itib batmış, aradan getmiş və onun yerini 
                                                          
1
 Əl-Kamilu fit-tarix, c.4, səh.48 
.............................................................................................................  İmamların siması tarix guşəsində 
49 
 
bidətlər tutmuşlar. Əgər mənim sözümə qulaq assanız, sizi düz yola hidayət 
edərəm. Allahın salamı, rəhməti və bərəkəti sizə olsun!» 1 
 
5. Artıq haqqa əməl olunmur 
 
Hüseyn ibn Əli (ə) İraq yolunda Zi-Husum adlı bir yerdə ayağa qalxıb öz 
səhabələrinə aşağıdakı xütbəni buyurdu: 
«Vəziyyəti artıq özünüz görürsünüz. Zəmanə doğrudan da dəyişmişdir. 
Pisliklər meydana çıxmış, yaxşılıqlar və fəzilətlər isə aradan getmişdir. 
Fəzilətlərdən isə ancaq su qabının dibində bir-iki damcı su qaldığı kimi 
qalmışdır. Camaat zillət və alçaqlıq içində ömür sürür. Həyat səhnəsi daş-
kəsəkli, az otlu bir otlağa, çətin və əziyyətli bir yerə çevrilmişdir. 
Görmürsünüz ki, daha haqqa əməl olunmur və batilin qarşısı alınmır? Belə 
bir vaxtda imanlı bir şəxsin (canından keçib) Allaha qovuşmağa haqqı var. 
Belə bir çirkin və alçaq həyatda mən ölməyi səadət, zalımlarla bir yerdə 
yaşamağı isə zillət və alçaqlıq hesab edirəm. Bu camaat dünyanın qullarıdır. 
Din onların dilində lağlağaya çevrilib. Nə qədər ki, asayiş və rifahdadırlar, 
dinə kömək edirlər, elə ki, imtahana çəkilirlər, sayları azalır.»2  
 
 
Aşura inqilabının nəticələri 
 
İmam Hüseynin (ə) inqilabı İslam cəmiyyətinə böyük təsir və nəticələr 
bağışladı. İndi həmin nəticələrin bir neçəsini nümunə üçün qeyd edib 
araşdıracağıq. 
 
 
1. Hakim dairələrin rüsvayçılığı 
 
Bəni-Üməyyə sülaləsi öz hakimiyyətinə din adı verib İslam hökuməti 
adlandırdığı, həmçinin, Peyğəmbər (s) canişini adı ilə camaata hakim olduğu 
və öz dini mövqelərini cəmiyyətdə qoruyub saxlamaq, cürbəcür üsullardan 
(məsələn, yalançı hədis düzəltməklə, şair və tarixçiləri özlərinə cəlb etməklə, 
Cəbriyyə kimi məzhəbləri yaymaqla) istifadə etdiyi üçün İmam Hüseynin (ə) 
                                                          
1
 Təbəri, səh. 200 
2 Tuhful-uqul, səh. 245  
 
İmamların siması tarix guşəsində ..................................................................................................................... 
50 
 
inqilabı onların hökumətinə ağır zərbə vuraraq onları rüsvay etdi. Xüsusilə 
qeyd etmək lazımdır ki, Yezidin qoşunu Aşura hadisəsində su yolunu 
bağlamaq, uşaqları öldürmək, Peyğəmbər ailəsini, arvad-uşaqları əsir etmək 
kimi insanlıqdan uzaq olan bir sıra işlər onların rüsvayçılığında böyük rol 
oynadı və bununla da, Yezid özünə camaatın nifrətini qazandı. Belə ki, 
həmin dövrün şəxsiyyətlərindən biri olan Mücahid deyir: “And olsun Allaha, 
camaat hamı bir nəfər kimi Yezidi lənətləyib söydü və ona eyb tutub üz 
döndərdi.” 
  
2. Şəhadət sünnəsinin dirçəlməsi 
 
Tarixin şahidliyinə əsasən, müsəlmanların şanlı qələbələrinin bir çoxunun 
səbəbi onların Allah yolunda haqqın qalib gəlməsi üçün şəhadətin pişvazına 
çıxmaları olmuşdur. Ancaq Peyğəmbərin (s) vəfatından sonra İslam 
hökumətinin öz həqiqi yolundan çıxması, şəhərlərin fəth olunmasının 
artması, əldə olunan qənimətlərin xilafət mərkəzinə keçməsi və bir çox başqa 
səbəblər nəticəsində yavaş-yavaş müsəlmanlar öz döyüş ruhiyyələrini itirib 
başlarını rifah və asayişə qatdılar.  
Belə ki, hər kəs hər hansı yolla olursa-olsun, hökuməti ələ keçirir, camaat 
da rahat yaşayışın əldən çıxacağından qorxub heç bir müqavimət 
göstərmədən ona tabe olurdu. İslam adı ilə camaata hakimlik edən zalım 
hakimlər də bundan istifadə edirdilər. 
Bəni-Üməyyənin hökuməti möhkəmləndikcə, bu vəziyyət daha da artırdı. 
Müaviyənin ömrünün axırında və Yezidin hakimiyyətinin əvvəllərində isə bu 
vəziyyət öz kulminasiya nöqtəsinə çatdı. 
O dövrdə qəbilə başçıları əsasən mal-dövlət və gücə tabe idilər. Öz vicdan 
və şəxsiyyətlərini dünyanın dəyərsiz mal-dövlətinə satırdılar. O dövrün dini–
siyasi rəhbərləri Übeydullah ibn Ziyadın ailəsindən tamamilə xəbərdar 
olduqları halda yenə də onun qarşısında baş əyirdilər. Bu cür adamlar nə 
təkcə Yezid və İbn Ziyadın, hətta onların köməkçilərinin də qarşısında mum 
kimi yumşaq və sözəbaxan idilər. Çünki mal-dövlət, ad-san, hamısı onların 
ixtiyarında idi və bu cür adamlar onlara yaxınlaşmaqla mal-dövlət əldə edib 
ad-san qazana bilərdilər. 
Alçaqlıqda birinci dəstədən heç də geri qalmayan ikinci dəstə isə avam 
camaatı aldadan “möminlər” və “zahidlər” idilər. Onlar riyakarlıqla özlərini 
.............................................................................................................  İmamların siması tarix guşəsində 
51 
 
təqvalı göstərir və bu yolla yağlı tikələr əldə edirdilər. Öz dövrlərinin zalım 
hakimlərinin rəğbətini qazandıqda onların ətrafındakılarla bir sırada 
dururdular. 
O dövrün camaatı bu cür insanları çox yaxşı tanıyırdı. Bu insanların 
çirkin əməlləri ilə o qədər rastlaşmışdılar ki, daha onların gördüyü işlər 
camaatın gözündə adi və təbii görünür, heç bir etiraza səbəb olmurdu. O 
dövrün sıravi camaatının yeganə məqsədi şəxsi ehtiyaclarını təmin etmək idi. 
Hamı öz həyatı üçün iş görür, hərə öz şəxsi məqsədinə çatmaq üçün çalışırdı 
və heç kəsin bundan başqa fikri yox idi. Cəmiyyəti və onun böyük 
çətinliklərini heç bir adi şəxs nəzərə almırdı. Onları narahat edən yeganə 
məsələ vardısa, o da məvaciblərinin kəsilməməsi idi və buna çox diqqətlə 
yanaşırdılar. Camaat məvacibinin kəsilməsindən qorxub qəbilə başçılarının 
əmrlərini məcburən yerinə yetirir, zülm və haqsızlıqla üzləşdikdə, heç bir 
etiraz etmirdilər. Onlar zalim rəhbərlər tərəfindən zülmə məruz qalaraq 
qorxaqlıq və süstlüyə alışmışdılar. 
İmam Hüseynin (ə) inqilabı və şəhadəti isə bu vəziyyəti tamamilə 
dəyişdirdi və cəmiyyət arasında şəhadət sünnəsini, şəhadət əhval-ruhiyyəsini 
oyatdı.  
 
3. İslam ümmətində qiyam 
 
İmam Hüseynin (ə) böyük və hünər yaradan inqilabı İslam cəmiyyətində 
baş vermiş çoxsaylı qiyam və hərəkatların başlanğıcı oldu. Buna 
Tövbəkarların və Muxtari Səqəfinin qiyamını nümunə gətirmək olar. 
   
İmamların siması tarix guşəsində ..................................................................................................................... 
52 
 
 
 
 
 
 
İMAM ZEYNÜL-ABİDİN (Ə) 
 
 
 
 
 
İmam Səccadın (ə) həyatı barədə qısa məlumat 
 
İmam Səccad (ə) şiələrin dördüncü İmamı Həzrət Hüseyn ibn Əlinin (ə) 
oğludur. Anası Şəhrəbanu olmuş, ən məşhur ləqəbi Zeynül-abidin və 
Səccaddır. İmam Səccad (ə) hicrətin 38-ci ilində dünyaya gəlmişdir.1  
 Uşaqlıq illərini Mədinə şəhərində keçirmişdir. O, təxminən iki il babası 
Əlinin (ə) hakimiyyət illərini görmüş, ondan sonra isə on il əmisi Həzrət 
Həsənin (ə) İmamət dövrünü dərk etmişdir. İmam Həsən (ə) bu on ilin yalnız 
altı ayını zahiri hakimiyyət başında durmuşdur. Hicrətin əllinci ili İmam 
Həsənin (ə) şəhadətindən sonra Müaviyənin hakimiyyətinin möhkəmləndiyi 
bir dövrdə onunla mübarizə aparan İmam Hüseyn (ə) ilə on il çiyin-çiyinə 
durmuşdur. Hicrətin 61-ci ilinin Məhərrəm ayında atasının inqilab və şəhadəti 
zamanı Kərbəlada olmuşdur. Kərbəla faciəsindən sonra digər Əhli-beyt əsirləri 
ilə birlikdə Kufəyə, sonra isə Şama əsir aparılmışdır. Bu səfərdə o, müsibət və 
çətinliklər zamanı digər əsirlərin pənahı və himayədarı olmuşdur. O, bu səfər 
zamanı öz mətin çıxışları ilə Yezidin hakimiyyətini rüsvay etdi və Şamdan 
qayıtdıqdan sonra Mədinə şəhərində yaşamağa başladı. Nəhayət hicrətin 94, 
ya da 95-ci ili şəhadətə qovuşdu. O Həzrət Bəqi qəbiristanlığında əmisi İmam 
Həsənin (ə) qəbrinin kənarında dəfn olunmuşdur. 
 
                                                          
1
 Usul-kafi, c.1, səh.467 
.............................................................................................................  İmamların siması tarix guşəsində 
53 
 
İmam Səccad (ə) ilə həməsr olmuş xəlifələr 
 
İmam Səccad (ə) öz İmamət dövründə aşağıda adları çəkilmiş xəlifələrlə 
həməsr olmuşdur: 
1. Yezid ibn Müaviyə (61-64 hicri qəməri ili);  
2. Abdullah ibn Zübeyr (61-73 hicri qəməri ili);  
3. Müaviyə ibn Yezid (altmış dördüncü ilin bir neçə ayı); 
4. Mərvan ibn Həkəm (altmış beşinci ilin doqquz ayı); 
5.Əbdülməlik ibn Mərvan (65-86 hicri qəməri ili); 
6.Vəlid ibn Əbdülməlik (86-96 hicri qəməri ili). 
 
 
İmamın xəstəliyi İlahi bir məsləhət idi 
 
Təəssüflə qeyd etməliyik ki, müsəlmanların savadsız təbəqələrinin 
əksəriyyəti dördüncü İmamı həmişə xəstə kimi yad edir və bununla da, 
camaatın fikrində o Həzrət çox zəif, əldən düşmüş, saralıb-solmuş bir şəxs 
kimi canlanır. Halbuki, əslində heç də belə olmamışdır. Çünki dördüncü 
İmam ancaq Kərbəlada, özü də çox qısa müddətdə xəstə olmuşdur. Kərbəla 
hadisəsindən sonra isə sağalmış və təxminən otuz beş il o biri İmamlar kimi 
sağlam bədənlə fəaliyyət göstərmişdir. Şübhəsiz ki, o Həzrətin Kərbəla 
hadisəsindəki müvəqqəti xəstəliyi Allahın bir məsləhəti olmuşdur. Belə ki, 
İmam (ə) bu vasitə ilə cihad vəzifəsindən azad olmuş, müqəddəs vücudu 
Yezidin muzdurlarının ölüm təhlükəsindən amanda qalaraq İmamət xətti 
davam etmişdir. Əgər İmam Səccad (ə) xəstələnməsəydi, gərək cihadda 
iştirak edəydi. Bu təqdirdə də atasının başqa oğul və dostları kimi şəhid olar 
və beləliklə də, İmamət nuru birdəfəlik sönmüş olardı. Səbt ibn Əl-Cuzi 
yazır: “Əli ibn Hüseyn (ə) (İmam Səccad) xəstə olduğu üçün öldürülmədi.” 1 
Məhəmməd ibn Səd yazır: “Əli ibn Hüseynin (ə) o gün (Aşura günü), 
atası ilə olan zaman iyirmi üç, ya iyirmi dörd yaşı var idi. Onun o vaxt 
azyaşlı uşaq olduğunu söyləyənlər tamamilə əsassızdırlar. O, həmən gün 
xəstə olmuş, buna görə də, döyüşdə iştirak edə bilməmişdir.”2  
 
                                                          
1
 İsbatul-vəsiyyə, səh.167 
2
 Təbəqatul-kubra, c.5, səh.221 
İmamların siması tarix guşəsində ..................................................................................................................... 
54 
 
Kərbəla inqilabının carçısı 
 
Qeyd etdiyimiz kimi İmam Səccad (ə) Kərbəla faciəsində iştirak etmiş, 
atasının şəhadətindən sonra Əhli-beyt əsirlərinin başında olmaqla inqilabın 
və İmam Hüseynin (ə) qızılqanlı şəhadətinin carçısı olmuş, öz söhbət və 
çıxışları ilə Əməvi hakimiyyətinin çirkin üzünü tanıtdırmaq və camaatın 
fikrini oyatmaqla məşğul olmuşdur.  
Necə ki, Şamda minlərlə insanın içində qəti söylədiyi geniş xütbə Yezidi 
və ətrafındakıları rüsvay etdi. 1 
 
Diktatura mühiti 
 
İslam peyğəmbərinin vəfatından sonra İmamət silsiləsinin dörd dövrə 
bölünməsinə əsasən (bu dörd dövrü Həzrət Əlinin (ə) həyatı bölməsində izah 
etmişik), İmam Səccadın (ə) həyatı dördüncü dövrə təsadüf edir. Yəni: 
o Silahlı mübarizə yolu ilə qələbədən naümid olmaq;  
o Peyğəmbər ailəsi vasitəsilə uzun müddətli İslam hökuməti yaratmaq 
uğrunda səy göstərmək;  
o Bu məqsədə çatmaqdan ötrü zəmin yaratmaq üçün mədəni tədbirlər 
vasitəsilə münasib insani qüvvələri tərbiyə etmək;  
o Əsl İslami fikirləri bəyan etmək, mövhumat və bidətləri üzə 
çıxarmaq. 
 Bu məsələ haqqında qısa məlumat verək. 
Faciəli Aşura hadisəsi (tez bir zamanda) şiə məzhəbinə ağır zərbə vurdu. 
Bu hadisənin xəbərinin yayılması ilə İslam dövlətinin hər tərəfində, xüsusən 
İraq və Hicazda şiə məclislərində ümumi bir qorxu hökm sürməyə başladı. 
Çünki məlum oldu ki, (İslam aləmində hamı tərəfindən əzəmətlə, etibarla və 
müqəddəs bir şəxs kimi tanınan) Peyğəmbər balasını öldürüb Əhli-beyt qız-
gəlinini və arvad-uşaqlarını əsir almaqla öz hakimiyyətini qoruyub saxlayan 
Yezid hakimiyyət dayaqlarını möhkəmlətmək üçün heç bir cinayətdən 
çəkinməz. Kufə və Mədinədə artıq öz əsərlərini büruzə verən qorxu və vəhşət 
(hicrətin altmış üçüncü ilində zil-həccə ayında baş vermiş) “Hirrə faciəsi” və 
Mədinə camaatının Yezidin ordusu tərəfindən amansızcasına qırılması ilə 
daha da şiddətləndi, Peyğəmbər ailəsinin nüfuz etdiyi yerlərdə, xüsusilə 
                                                          
1
 Biharul-ənvar, c.45, səh.137 
.............................................................................................................  İmamların siması tarix guşəsində 
55 
 
Hicazda Mədinəyə, İraqda isə Kufəyə möhkəm represiya hakim kəsildi. 
Bəni-Üməyyənin düşmənləri olan İmamların dostları zəifləyib süstləşdi, öz 
təşəkküllərini itirdilər. İmam Səccad (ə) bu acınacaqlı vəziyyətə işarə edərək 
buyururdu: “Bütün Məkkə və Mədinədə bizi sevən iyirmi nəfər yoxdur.”1  
 Görkəmli tarixçi Məsudi yazır: “Əli ibn Hüseyn (ə) (İmam Səccad) 
İmaməti gizli və təqiyyə şəklində və çox çətin bir vaxtda öhdəsinə 
götürmüşdü.” 2 
 
Əbdülməlikin çirkin hakimiyyəti 
 
İmam Səccadın (ə) İmamət dövrü İslam tarixində hakimiyyət dövrlərinin 
ən çirkinlərindən biri olan bir dövrlə həmzaman olmuşdur. Düzdür, o 
Həzrətdən qabaq da İslam dövləti zalım və azğın hakimlərin oyuncağına 
çevrilmişdi, ancaq dördüncü İmamın dövrü ötən dövrlərlə bununla 
fərqlənirdi ki, o dövrün hakimləri İslam qayda-qanunlarından açıq-aşkar 
boyun qaçırır, onları ayaq altına salır və heç kim də, bir zərrə olsun belə, 
etiraz edə bilmirdi. 
İmam Səccadın (ə) İmamət dövrünün ən çoxu Əbdülməlik ibn Mərvanın 
hakimiyyəti dövrünə təsadüf edirdi. Əbdülməlik iyirmi bir il hakimiyyətdə 
olmuşdur. Tarixçilər Əbdülməliki zirək, ehtiyatlı, uzaqgörən, ədib 
(ədəbiyyatla məşğul olan), istedadlı və alim kimi qələmə vermişlər. “Əl-
Fəxri” kitabının müəllifi deyir: “Əbdülməlik ağıllı, düşüncəli, alim, fəzilətli, 
ədib, istedadlı, çox zülmkar, çox heybətli, dahi siyasətçi və gözəl tədbirli bir 
şəxs olmuşdur.”  
Hinduşah yazır: “O, ağıllı, fəzilətli, fəsahətli, fiqh, hədis, şer elmlərini 
yaxşı bilən və gözəl tədbir sahibi olmuşdur.” 3 
Əbdülməlik hakimiyyət başına gəlməzdən qabaq Mədinə şəhərinin 
fəqihlərindən (şəriət elminin alimlərindən) biri sayılırdı. O, zahidlik, ibadət 
və dindarlıqla məşhur olmuşdu. Öz vaxtını məsciddə ibadət etməklə 
keçirərdi. Belə ki, ona “məscidin göyərçini” ləqəbini vermişdilər.4  
                                                          
1
 Biharul-ənvar, c.46, səh.143 
2
 İsbatul-vəsiyyə, səh.167 
3
 Əl-fuxəra, səh.122-124 
4
 Təcarubus-sələf, səh.75 
İmamların siması tarix guşəsində ..................................................................................................................... 
56 
 
Deyirlər ki, Əbdülməlik atası Mərvan öldükdən sonra hakimiyyətə 
yetişərkən Quran oxuyurdu. Bu xəbəri eşitcək Quranı bağlayıb dedi: “Daha 
mənimlə sənin aranda ayrılıq düşdü. Artıq mənim səninlə işim yoxdur.”1  
 Əbdülməlik doğurdan da, Qurandan ayrıldı. Qüdrətə qürrələnməsi nəticə-
sində öz şəxsiyyətini elə dəyişdirdi ki, tarixçilər onun çirkin hökumətini acı 
xatirələr tək yad edirlər. 
Süyuti və İbn Əsir yazırlar: “İslam tarixində Əbdülməlik əhdini danan və 
xəyanət edən (Əmr ibn Səid ibn Ası aman verdikdən sonra öldürdü), camaatı 
xəlifənin hüzurunda söz deməkdən məhrum edən və əmr be-mərufun 
qarşısını alan ilk şəxs olmuşdur. 2 
Əbdülməlik özünün uzunmüddətli hakimiyyəti dövründə o qədər zülm və 
haqsızlıqlar etdi ki, onun qəlbində iman nuru tamamilə söndü. O, bir gün özü 
bu məsələyə toxunaraq Səid ibn Müsəyyibə dedi: “Elə olmuşam ki, yaxşı iş 
görəndə sevinmirəm, pis iş görəndə də narahat olmuram.” Səid ibn Müsəyyib 
dedi: “Sənin qəlbin tamamilə ölmüşdür.” 3 
 
Zalım valilər 
 
İslam məmləkətinin hər bir yerində Əbdülməlikin nümayəndələri də ona 
baxıb camaatla zülm və ədavətlə rəftar edirdilər. Ölkənin hər bir yerində 
haqsızlıq və vəhşət hökm sürürdü. Məsudi yazır: “Əbdülməlik qantökən 
adam idi. Onun təyin etdiyi valilər – İraq hakimi Həccac, Xorasan hakimi 
Muhlib və Mədinə hakimi Hişam ibn İsmayıl da onun özü kimi rəhmsiz və 
qantökən idilər.” 4 
Əbdülməlik öz ağıl və zəkası, muzdur valiləri və nümayəndələrinin 
vasitəsi ilə hakimiyyətinə müxalif olanları məğlub edib diktaturcasına bir 
rejim sürdürdü. Müaviyədən sonra Bəni-Üməyyə xəlifələri arasında ən uzun 
müddətli hökmdar oldu. 
Əbdülməlikin ölümündən sonra onun oğlu Vəlid hakimiyyət başına gəldi. 
Vəlid öz hakimiyyəti dövründə inşa etmək, tikib abadlaşdırmaq kimi müsbət 
işlərə meyilli olsa da o zalım və pozğun adamları vali, hakim və əmir təyin 
                                                          
1
 Əl-fuxəra, səh.122 
2
 Suyuti, səh.218 
3
 Əl-fuxəra, səh.122 
4
 Məadinul-cuhər, c.3, səh.91 
.............................................................................................................  İmamların siması tarix guşəsində 
57 
 
edirdi. Bu adamlar müsəlmanları çox təzyiqlərə məruz qoydurub dünyanı 
camaata dar edirdilər. 
O dövrdən etibarən Şam məntəqəsi Vəlidin öz nəzarəti altında idi. İraqda 
Həccac, Hicazda Osman ibn Həbarə, Misirdə Qürrə ibn Şüreyk valilik 
edirdilər. Adı çəkilən bu şəxslər zülm etməkdə misilsiz idilər.1  
Sanki hakimlərin bu zülmkarlıqlarına və müsəlmanların bu məzlumiy-
yətinə və pənahsız qalmalarına işarə edərək İmam Səccad (ə) öz söhbəti 
əsnasında o dövrün camaatını altı dəstəyə bölmüşdür. Hakimləri şirə, 
müsəlmanları isə şir, canavar, tülkü, it və donuz arasında qalmış, ət, dəri və 
sümükləri şir tərəfindən parçalanan qoyunlara bənzətmişdir.2  
 
 
Nə üçün İmam Səccad (ə) qiyam etmədi? 
 
İmam Səccadın (ə) dövrünün siyasi aləmi bir az aydın olduqdan sonra, o 
Həzrətin nəyə görə qiyam etməməsini çox yaxşı başa düşmək olar. Cəmiyyət 
arasında hökm sürən qorxu, diktatura və zalım Əməvi hökumətinin camaat 
üzərindəki güclü nüfuzu hər hansı bir hərəkat və silahlı mübarizəni 
məğlubiyyətə məhkum edirdi. Hətta kiçik hərəkatlar belə Əməvi casuslarının 
gözündən qaçmırdı. Necə ki, bir gün Əbdülməlikin Mədinədəki casusu ona 
xəbər verdi ki, Əli ibn Hüseynin (ə) (İmam Səccadın) bir kənizi var idi. O, 
kənizi azad etmiş, sonra isə onunla evlənmişdir. Əbdülməlik İmam Səccada 
(ə) yazdığı məktubda bu işi İmam (ə) üçün nöqsan saymış və etiraz etmişdi 
ki, nəyə görə İmam özünə tay olan bir qüreyşli qadınla evlənməmişdir? 
İmam Səccad (ə) onun cavabında yazdı: “Peyğəmbərdən böyük və üstün bir 
şəxs yox idi. O, öz kənizi ilə evlənmişdi. Allah hər bir kiçikliyi İslamın 
sayəsində ucaldır və hər bir nöqsanı İslam vasitəsi ilə aradan qaldırır. Hər bir 
alçaq şəxs İslam sayəsində əzizlənir. Müsəlman olan heç bir şəxs alçaq deyil. 
Alçaqlıq ancaq cahiliyyət alçaqlığıdır.”3 
 Əbdülməlik bununla bildirmək istəyirdi ki, İmamın hər bir işi, hətta onun 
daxili və şəxsi işləri belə onun nəzarəti altındadır. Belə bir şəraitdə qiyam 
etmək necə mümkün ola bilər?  
 
                                                          
1
 Əl-kamilu fit-tarix, c.5, səh.11 
2
 Əl-xisal, səh.339 
3
 Usuli-Kafi, c.5, səh.344 
İmamların siması tarix guşəsində ..................................................................................................................... 
58 
 
 
Nə üçün İmam Səccad (ə) Mədinə  
qiyamçıları ilə həmkarlıq etmədi? 
 
İmam Səccadın (ə) Mədinə qiyamçılarına qoşulmamasını da məhz bu 
cəhətdən araşdırmalıyıq. Mədinə qiyamı hicrətin 63-cü (ya da 62-ci) ilində 
baş verib. Bu qiyam tarixdə Hirrə faciəsi adı ilə tanınmışdır. Bu hadisə İmam 
Hüseynin (ə) şəhadətindən sonra müxtəlif yerlərdə Yezidin hakimiyyətinə 
qarşı camaatda nifrət oyanmasına səbəb oldu. Peyğəmbər ailəsinin, qohum-
əqrəbasının, səhabə və tabeinlərin mərkəzi olan Mədinə şəhəri də cuşa 
gəlmişdi. Təkəbbür, nadanlıq və təcrübəsizlikdə Yeziddən heç də geri 
qalmayan Mədinə hakimi Osman ibn Məhəmməd ibn Əbu Süfyan, Yezidin 
göstərişi ilə Mədinə şəhərinin böyüklərini əhali tərəfindən gənc xəlifə Yezidi 
yaxından görüb onun mərhəmətindən bəhrələnmək və Mədinəyə qayıtdıqdan 
sonra camaatı onun hökumətinə tabe olmağa çağırmaq üçün Dəməşqə 
göndərdi.  
Yezidin görüşünə gedən Osmanın nümayəndə heyətinin yanında da Yezid 
şərab içməklə, it oynatmaqla, eyş-işrətlə və cürbəcür çirkin işlərlə məşğul 
olmağa başladı. Ancaq nümayəndə heyətini öz sarayında çox təntənəli 
şəkildə qarşıladı, onlara çox hörmətlə yanaşdı və onların hər birinə müxtəlif 
hədiyyələr və qiyməti əlli, yüz min dinara çatan bahalı xələtlər bağışladı.  
Nümayəndələr Mədinəyə qayıdıb ictimaiyyətin hüzurunda Yeziddən 
zəhlələri getdiyini söylədilər. Bu hadisədən sonra Mədinə camaatı Abdullah 
ibn Hənzələyə beyət edib Mədinə hakimini və eləcə də, bütün Bəni–Üməyyə 
tərəfdarlarını şəhərdən qovdular. Bu xəbər Yezidə çatan kimi o, Bəni–
Üməyyə hökumətinin yaxınlarından biri olan Müslim ibn Üqbə adlı yaşlı bir 
kişini Mədinə qiyamını yatırtmaq üçün böyük bir ordu ilə Mədinəyə 
göndərdi. Şam ordusu Mədinəyə hücum etdi. İki tərəf arasında qanlı döyüş 
baş verdi. Nəhayət qiyamçılar məğlub oldular və qiyama başçılıq edənlər 
öldürüldülər. Müslim üç gün müddətində əhalinin kütləvi soyqırımı və şəhəri 
qarət etmək əmrini verdi. Qırğın və qarət başa çatdıqdan sonra Müslim 
camaatdan Yezidin qulu kimi beyət aldı. 1 
Beləliklə mədinəlilərin qiyamları ilə tanış olduq. İndi isə İmam Səccadın 
(ə) Mədinə qiyamçıları ilə həmkarlıq etməməsinin səbəblərini araşdıraq. 
                                                          
1
 Əl-kamilu fit-tarix, c.4, səh.102-103 və 111-121 
.............................................................................................................  İmamların siması tarix guşəsində 
59 
 
İmam Səccadın (ə) qiyamçılarla həmkarlıq etməməsinin səbəblərini belə 
xülasə etmək olar: 
1. Vəziyyəti araşdırmaqla və İmam Hüseynin (ə) şəhadətindən sonra 
meydana gəlmiş dəhşətli represiyanı nəzərə almaqla İmam Səccad (ə) 
Mədinə qiyamının məğlubiyyətini təxmin etmişdi. İmam fikirləşirdi ki, əgər 
bu qiyama qoşulsa, nəinki qalib gəlməyəcək, hətta özü və dostları da, 
öldürüləcəklər. Axırda da heç bir nəticə olmadan şiənin qalan qüvvəsi də itib 
batacaq. 
2.  Abdullah ibn Zübeyr zahirən islahedici və mal-dövlət düşgünü idi. 
Onun Cəməl döyüşünü törətməkdə böyük rolu olmuşdur. O, Məkkədə 
olduğu müddətdə xütbələrin əvvəlində Peyğəmbərə salam göndərmirdi. 1 
Əvvəldə işarə etdiyimizə əsasən Abdullah ibn Zübeyr o zamanlarda 
Yezidlə müxalif olduğunu bildirib özünü xəlifə elan edirdi. Məkkəni öz 
hakimiyyətinə mərkəz qərar vermişdi. O, Mədinə inqilabçılarının arasında 
böyük nüfuza malik idi. Bu üzdən Mədinədən Bəni-Üməyyə hakiminin 
qovulması və mədinəlilərin qiyama qalxması onun təklif və razılığı ilə həyata 
keçmişdir.2  
 Beləliklə bu hərəkat əsl şiə hərəkatı ola bilməzdi. İmam Səccad (ə) 
istəmirdi ki, hakimiyyət arzusunda olan Abdullah ibn Zübeyr kimi bir şəxs 
onu qələbə üçün vasitə qərar versin. 
3. Yuxarıda qeyd etdik ki, qiyamçılar Abdullah ibn Hənzələni özlərinə 
rəhbər təyin etdilər. Bu işdə onlar İmamın rəyini də, heç nəzərə almadılar. 
Düzdür, qiyamın başçıları yaxşı və pak adamlar idilər və Yezidin 
hakimiyyətinə qarşı onların çıxışları tamamilə düzgün idi, ancaq məlum olur 
ki, bu qiyam təmiz şiə hərəkatı olmamış və qələbə çaldığı təqdirdə şiələrin 
xeyrinə nəticələnəcəyi məlum deyildi.  
 
İmam Səccadın (ə) mədəni fəaliyyətləri 
 və ictimai mübarizə üsulları 
 
Bəli, İmam Səccad (ə) zaman şəraitinə nəzər edərkən bir sıra təbliği, 
tərbiyəvi və irşadi fəaliyyətləri hökumətin heç xəbəri də olmadan həyata 
                                                          
1
 Tarixi Yəqubi, c.3, səh.8 
2
 Murucuz-zəhəb, c.1 səh.69 
İmamların siması tarix guşəsində ..................................................................................................................... 
60 
 
keçirməklə qeyri-müstəqil mübarizələrə başladı. Bu fəaliyyətlərin ən 
mühümlərini aşağıdakı bölmələrdə xülasə etmək olar: 
 
1. Aşura xatirəsini əbədi saxlamaq 
 
İmam Hüseynin (ə) və onun sadiq dostlarının şəhadəti ümumi fikirlərdə 
Bəni-Üməyyəyə baha başa gəldiyindən və bu işin şəriliyini sual altına 
aldığından bu faciəni əbədi yaşatmaq üçün İmam Səccad (ə) öz mübarizəsini 
şəhidlərə ağlamaqla davam etdirirdi. Şübhə yoxdur ki, bu yandırıcı göz 
yaşlarının və ürəkyandıran ağlamaqların bir məhəbbət kökü vardır. Çünki 
Kərbəla faciəsinin müsibəti o qədər böyük və ürəkağrıdan idi ki, o faciəni öz 
gözləri ilə görən şəxslər nə qədər ki, sağ idilər, yaddan çıxarmazdılar. Ancaq 
şübhəsiz ki, İmam Səccadın (ə) bu hadisəyə münasibətinin bir siyasi təsir və 
nəticəsi var idi. Aşura hadisəsinin tez-tez təkrarlanması Əməvi hökumətinin 
zülmlərini yaddan çıxmağa qoymurdu. İmam Səccad (ə) su içmək istəyərkən 
gözü suya sataşdıqda, gözlərindən yaş süzülməyə başlayırdı. Bunun səbəbini 
soruşanda, buyurardı: “(Yezidin adamları) suyu vəhşi və yırtıcı heyvanlar 
üçün azad qoyub atamın üzünə bağladıqları (və onu susuz qoyduqları) bir 
halda, mən necə ağlamayım?” İmam Səccad (ə) buyurardı: “Fatimənin 
(əleyhassəlam) balalarının ölümü yadıma düşərkən qəhər məni boğur.” İmam 
(ə) bu mövzunu müxtəlif məqamlarda yad edirdi. 1 
 
2. Ümmətin nəsihəti 
 
İmam Səccad (ə) diktatura mühitində yaşadığı üçün öz fikirlərini camaata 
açıq-aşkar deyə bilmirdi. Buna görə də, moizə yolundan istifadə edirdi. O 
Həzrət camaatı moizə yolu ilə düzgün İslami fikirlərlə tanış edir, zaman 
keçdikcə zalım hakimlərin təbliğləri nəticəsində unudulmuş, yaxud təhrif 
edilmiş İslami fikirləri əvvəlki və əsl halına qaytarır və camaatı bacardığı 
qədər İslam təlimləri ilə tanış edirdi. Bu moizələri araşdırdıqda görürük ki, 
İmam Səccad (ə) çox hikmətli yolla və zirəkcəsinə camaata moizə və nəsihət 
etməklə yanaşı, onlara demək istədiyi şeyi də çatdırırdı. Bu da o dövrdə əsl 
İslami fikirləri camaata çatdırmağın ən gözəl yolu idi. Çünki bu məsələlər 
                                                          
1 Biharul-ənvar, c.46, səh.108 
 
.............................................................................................................  İmamların siması tarix guşəsində 
61 
 
siyasi nəticə daşımasına və hakimiyyət əleyhinə olduğuna baxmayaraq 
hakimiyyətin nəzərini qətiyyən özünə cəlb etmirdi.  
Qeyd etdiyimiz bu məsələlərə ən yaxşı şahid ola bilən İmam Səccadın (ə) 
çıxışlarından biri o Həzrətin Peyğəmbərin (s) müqəddəs məzarı kənarında öz 
səhabələri üçün buyurduğu xütbədir. Tarixçilər yekdilliklə qeyd edirlər ki, 
İmam Səccad (ə) hər cümə günü bu xütbəni buyurarmış.1  
 
3. Dua və münacat qalibində maarifin bəyanı 
 
İmam Səccadın (ə) təbliğ və mübarizə metodlarından biri də İslam 
maarifini dua şəklində bəyan etmək idi. Bildiyimiz kimi dua insanla Allah 
arasında çox mühüm və tərbiyəvi təsir bağışlayan bir vasitədir. Bu baxımdan 
duanın İslam nöqteyi-nəzərindən xüsusi yeri vardır. Peyğəmbər (s) və 
məsum İmamlardan (ə) bizə yetişmiş duaları bir yerə yığsaq, böyük bir toplu 
(dua ensiklopediyası) əmələ gələr. Bu dualar böyük tərbiyə məktəbi olub, 
insanın ruhi qidasında böyük rol oynayır. 
 
Səhifeyi-Səccadiyyə 
 
İmam Səccadın (ə) dövrü diktatura mühitinə təsadüf etdiyi üçün o Həzrət 
öz fikir və məqsədlərinin çoxunu dua və münacat şəklində camaata çatdırırdı. 
İmam Səccadın (ə) dualar toplusu Səhifeyi-Səccadiyyə adlanır. Bu kitab 
Quran və Nəhcül-bəlağədən sonra ən böyük və ən mühüm İlahi maarif 
xəzinəsi sayılır. Belə ki, hələ qədim dövrlərdən bizim görkəmli alimlərimiz 
ona “Uxtul-Quran” (Quranın bacısı), “İncilu-Əhli-beyt” (Əhli-beytin İncili) 
və “Zəburu-Ali-Məhəmməd (s)” (Məhəmməd (s) ailəsinin Zəburu) 
ləqəblərini vermişlər.2  
Səhifeyi-Səccadiyyə təkcə Allahın dərgahına dua etmək və hacət 
istəməkdən ibarət deyil. Bu kitab eyni zamanda İslami elmlər və maarif 
dəryasıdır. Onun içində əqidəvi, mədəni, ictimai, siyasi və bir sıra təbiət və 
şəriət qayda-qanunları vardır ki, dua şəklində bəyan olunmuşdur.  
Səhifeyi-Səccadiyyənin misilsiz etibar və əhəmiyyətinə görə İslam tarixi 
boyu ona ərəb və fars dillərində çoxlu şərh yazılmışdır. Şərhlərdən əlavə, 
                                                          
1 Usuli-Kafi, c.1,səh.72 
2
 Riyazus-salikin, səh.4-5 
İmamların siması tarix guşəsində ..................................................................................................................... 
62 
 
keçmiş və müasir alimlərin bir dəstəsi bu kitabı dəfələrlə ayrı-ayrılıqda 
tərcümə etmiş və onların bir çoxu son illərdə nəşr edilmişdir. 
Səhifeyi-Səccadiyyə əlli dörd duadan ibarətdir. Bu kitab təkcə dua, 
münacat və Allahdan hacət istəməkdən ibarət deyil. Eyni zamanda, onda 
siyasi, ictimai, mədəni və əqidəvi məsələlər də vardır. İmam Səccad (ə) öz 
duaları əsnasında dəfələrlə siyasi məsələlərə, xüsusilə də, İmamət və İslam 
cəmiyyətinin rəhbərliyi məsələsinə toxunmuşdur. Onlardan nümunə olan 
«Gözəl əxlaq», «Ərəfə günü», «Qurban bayramı» və «Cümə günü» dualarını 
sadalamaq olar. 
 
4. Saray alimləri ilə mübarizə 
 
İmamların həyatının ən maraqlı, ən əhəmiyyətli bölmələrindən biri 
onların öz dövrlərinin İslam cəmiyyəti arasındakı ləyaqətsiz, düşüncə və 
mədəniyyətdən uzaq olan başbilənlər, yəni, saray fəqihi, hədisçi, təfsirçi, qari 
və qazıları ilə mübarizələri olmuşdur. Bunlar camaatın fikir və düşüncələrini 
zalım hakimlərin xeyrinə cəlb edir, onları Bəni-Üməyyə və Bəni-Abbas 
xəlifələrinin cəmiyyətdə təyin etdikləri hakimiyyətə yönəldir, onları bu 
vəziyyətə tabe edərək zalım hakimlərin hakimiyyəti üçün fikri və zehni 
zəmin yaradırdılar. İmam Səccadın (ə) siyasi həyatındakı bu cür 
mübarizələrdən bir nümunəsi o Həzrətin saray hədisçisi olan Məhəmməd ibn 
Müslimi Zühri (58-124 h.q) ilə mübarizəsidir. 
 
 
Zühri kimdir? 
 
Zühri o dövrün tabein (Peyğəmbərin (s) özünü yox, səhabələrini görmüş 
şəxs) fəqih və böyük hədisçilərindən biri idi. O, öz dövründə yaşamış sünni 
məzhəbinin yeddi fəqihinin dərslərində olmuş, on nəfər səhabənin xidmətinə 
yetişmişdir. Belə ki, böyük şəxsiyyətlərin bir dəstəsi ondan hədis və fiqh 
(şəri məsələlər) rəvayət etmişdi.1  
Zühri belə sabiqəsi nəticəsində öz dövrünün elmi və fiqhi məclislərində 
böyük şöhrət qazanmışdı. O, İmam Səccadın (ə) elmindən çoxlu istifadə 
etmiş, ondan çoxlu hədis nəql etmişdir.  
                                                          
1
 Səfiynətul-bəhar, səh.c.1, səh.573 
.............................................................................................................  İmamların siması tarix guşəsində 
63 
 
Ancaq sonralar Bəni-Üməyyə höküməti onun şöhrət və mövqeyindən öz 
hakimiyyətlərini şəriətə uyğun cilvələndirmək üçün saraya cəlb etdi. Onun 
da rifah və sərvətdən faydalanmaq məqsədi ilə Bəni-Üməyyənin çirkin 
sarayına get-gəli başlandı. O, Əbdülməlikin sarayında rifahın şirin məzəsini 
dadıb saray həyatının ləzzətini gördü. Buna görə də, Əbdülməlikdən sonra da 
onun övladlarının – Vəlid, Süleyman, Yezid, Hişamın sarayında, eləcə də 
Ömər ibn Əbdüləzizin sarayında yer tutmuşdu. Yeziddən sonra Hişam ibn 
Əbdülməlikin sarayında özünəməxsus mövqe tutmuş, hörmət qazanmışdı. 
Hişam onu öz uşaqlarının müəllimi təyin etmişdi. Zühri ömrünün sonunadək 
bu vəzifədə çalışmışdır. 1 
Nəhayət, Bəni-Üməyyənin mənafeyinə və Haşimi ailəsinə qarşı küfri 
siyasətlərinə bəraət qazandıran hədislər uydurmuş və təhrif etmişdir.  
 
 
İmam Səccadın (ə) Zühriyə kəskin məktubu 
 
Zührinin bu cür səriştəsiz sabiqəsini nəzərə alaraq İmam Səccad (ə) ona 
kəskin, eyni zamanda xeyirxah və nəsihətamiz bir məktub yazdı. İndi həmin 
məktubun məzmununu oxucuların nəzərinə çatdırırıq: 
“Allah bizi və səni fitnələrdən, səni (Cəhənnəm) odundan qorusun! Sən 
elə vəziyyətə düşmüsən ki, kim sənin bu halını başa düşsə, sənə rəhmi 
gəlməyə haqqı var.... Belə fikirləşmə ki, Allah sənin üzrünü qəbul edib 
günahından keçəcək. Əsla, Allah Öz kitabında “Onu [Quranı] camaata bəyan 
edin və onun heç bir şeyini gizlətməyin” buyurmaqla həqiqəti camaata 
demələri barədə (alimlərdən) söz (əhd-peyman) almışdır... Günahlarının 
nəticəsində sabah xainlərlə bir yerdə olacağından, zalımlarla əlbir olub əldə 
etdiyin şeylər üçün sorğu-sual olunacağından çox qorxuram.... Keçmiş saleh 
bəndələrə birləşmək üçün indi bütün bu şan-şöhrətdən əl çək.... Allah sənə 
Quran (elmlərini) öyrətməklə elm və dini sənin yanında əmanət qoydu, sən 
isə ona xəyanət etdin. Allaha şükr edirəm ki, bizi sənin azğınlığından qorudu. 
Vəssalam.”  
 
 
                                                          
1
 Əl-bidayə vən-nihayə, c.9, səh.343 
İmamların siması tarix guşəsində ..................................................................................................................... 
64 
 
5. Əhkam, əxlaqi və tərbiyəvi əsərlərin nəşri 
 
İmam Səccadın (ə) öz dövrünün zülm və fəsadlarına qarşı mübarizə 
metodlarından biri də İslam hökmlərinin nəşri, əxlaqi və tərbiyəvi 
məsələlərin bəyan olunması idi. İmam Səccad (ə) bu sahədə çox böyük 
addımlar atmışdır. Belə ki, İmamın bu xidmətləri alimləri heyran qoymuş və 
onlar bu işi alqışlamağa məcbur olmuşlar. Şiə məzhəbinin görkəmli alimi 
Şeyx Müfid bu barədə yazır: “Sünni məzhəbinin fəqihləri ondan (İmam 
Səccaddan (ə)) o qədər elm nəql olunmuş moizələr, dualar, Quran fəzilətləri, 
halal-haramlar qeyd etmişlər ki, bunların hamısı bütün alimlər arasında 
məşhurdur. Onları izah etmək istəsək, söhbət çox uzanar...”1 
 İmam Səccaddan (ə) yadigar qalmış əxlaqi-tərbiyəvi təlimlərdən bir 
nümunəsi “Risalətül-hüquq” adlı bir topludur. İmam burada insanın müxtəlif, 
istər Allah qarşısında, istərsə də özü və başqaları qarşısındakı vəzifələrini 
bəyan etmişdir. Əlliyə qədər olan bu vəzifə və hüquqları İmam (ə) əvvəl qısa 
şəkildə, sonra isə ətraflı izah etmişdir.2  
Hədis alimləri tərəfindən hədis kitablarında nəql və qeyd olan “Risalətül-
hüquq” bölümü dəfələrlə ayrılıqda çap, şərh və tərcümə edilmişdir. 
 
6. Kimsəsizlərə yardım 
 
İmam Səccadın (ə) həyatının parlaq cəhətlərindən biri də, o Həzrətin o cür 
acınacaqlı və zülmlə dolu mühitdəki ictimai xidmətləridir. Bu xidmətlər, istər 
Hirrə faciəsi zamanı kimi Mədinənin böhranlı və qarmaqarışıq günlərində, 
istərsə də, kimsəsiz və miskinlərin nəvazişə ehtiyacı olub onlara tərəf lütf-
mərhəmət əli uzadılması intizarında olduqları sakitlik günlərdə, o Həzrətin 
ömrünün sonunadək davam etmişdir. İmam Səccadın (ə) bu cür seçilən 
xidmətlərindən nümunələri tarix bəyan edir: 
İmam Səccad (ə) Mədinənin yüz kasıb ailəsini dolandırırdı.3  
Mədinə əhalisinin bir dəstəsi güzəranlarını gecə vaxtı onlara gətirilən 
yeməklə keçirirdilər. Ancaq yemək gətirənin kim olduğunu bilmirdilər. 
                                                          
1 Əl-irşad, səh.260  
2
 Əl-xisal, bab.50 
3 Hilyətul-Övliya, c.3, səh.136  
.............................................................................................................  İmamların siması tarix guşəsində 
65 
 
İmam Səccad (ə) vəfat etdikdən sonra başa düşmüşdülər ki, gecə vaxtı onlar 
üçün yemək-içmək gətirən şəxs İmam Səccad (ə) olmuşdur.1 
O, gecələr naməlum şəkildə çörək, yemək və s. şeyləri şəxsən öz çiyninə 
atır, kimsəsizlərin qapısına aparıb buyurardı: «Gizli verilən sədəqə Allahın 
qəzəb odunu söndürür.» 2 
Mədinə camaatı deyirdi: Əli ibn Hüseyn (ə) öləndən sonra biz gizli 
verilən sədəqəni itirdik. 3 
İmam Səccad (ə) şəxsən un və digər ərzaqla dolu olan kisələri o qədər 
çiyninə atıb kimsəsizlər üçün aparmışdı ki, onun çiyni əzilərək qabar 
bağlamışdı. O Həzrətin şəhadətindən sonra ona qüsl verərkən bu qabarlar 
orada olanların nəzərini cəlb etmiş, onun səbəbini soruşduqda, “bu, yemək 
kisələrini çiyninə atıb kimsəsizlər üçün aparmağın nəticəsidir” cavabını 
eşitmişdilər.4  
  
                                                          
1
 Kəşful-ğummə, səh.219 
2
 Kəşful-ğummə, səh.219 
3
 Hilyətul-Övliya, c.3, səh.136 
4
 Əl-xisal, səh.517-518 
İmamların siması tarix guşəsində ..................................................................................................................... 
66 
 
 
 
 
İMAM MƏHƏMMƏD 
BAQİR (Ə) 
 
 
 
 
 
 
 
 
İmam Baqirin (ə) həyatı barədə qısa məlumat 
 
İmam Baqir (ə) hicrətin 57-ci ilində Mədinə şəhərində dünyaya 
gəlmişdir. Atası İmam Zeynül-abidinin vəfatı vaxtı (hicrətin 96-cı ilində) 
otuz doqquz yaşı var idi. Adı Məhəmməd, künyəsi Əbu Cəfər, ləqəbləri 
Baqir, Baqirül-ülum olmuşdur. Anası İmam Həsənin (ə) qızı Ümmü 
Abdullah olmuşdur. Buna görə də, İmam Baqir (ə) həm ata, həm də ana 
tərəfdən Həzrət Əli (ə) və xanım Zəhranın (s.ə) nəslinə yetişən ilk şəxs 
olmuşdur. İmam Baqir (ə) hicrətin 114-cü ilində Mədinə şəhərində vəfat 
etmiş, məşhur Bəqi qəbristanlığında atası və babasının qəbirləri kənarında 
dəfn olunmuşdur. O Həzrətin İmamət dövrü 18 il olmuşdur. 
 
 
 
.............................................................................................................  İmamların siması tarix guşəsində 
67 
 
İmam Baqirlə (ə) eyni əsrdə olmuş xəlifələr 
 
Aşağıda adları çəkilmiş xəlifələr İmam Baqirin (ə) İmaməti dövründə 
onun həməsri olmuşlar: 
1.Vəlid ibn Əbdülməlik (86-96 hicri qəməri); 
2.Süleyman ibn Əbdülməlik (96-99 hicri qəməri); 
3.Ömər ibn Əbdüləziz (99-101 hicri qəməri); 
4.Yezid ibn Əbdülməlik (101-105 hicri qəməri); 
5.Hişam ibn Əbdülməlik (105-125 hicri qəməri); 
 
Elmi inqilabın banisi 
 
Beşinci İmam - İmam Məhəmməd Baqir (ə) öz İmaməti dövründə 
münasib olmayan bir vəziyyətdə İlahiyyət maarifini nəşr edib onu meydana 
çıxarmağa başladı. O Həzrət elmi çətinlikləri həll etməklə, oğlu İmam Cəfər 
Sadiqin (ə) İmaməti dövründə təsis edilmiş böyük İslam məktəbinin təşkil 
tapmasına şərait yaradan elmi inqilabı həyata keçirtdi. İmam Baqir (ə) elm, 
zöhd (təqva), fəzilət və əzəmətdə bütün Bəni–Haşim böyüklərini üstələmiş, 
onun böyük elmi və əxlaqi məqamı dostun da, düşmənin də tərifinə 
çevrilmişdi. O Həzrətdən İslami hökmlər, təfsir, İslam tarixi və başqa elmlər 
sahəsində o qədər hədis və rəvayətlər yadigar qalmışdır ki, o vaxtadək İmam 
Həsən (ə), İmam Hüseynin (ə) övladlarının heç birindən o qədər rəvayət 
yetişməmişdir. 1 
 O dövrün böyük elmi şəxsiyyətləri və eləcə də Peyğəmbər 
səhabələrindən sağ qalanlar o Həzrətdən istifadə edirdilər. Cabir ibn Yezid 
Cüfi, Kisan Sicistani, (O tabeindən idi) həmçinin, İbn Mübarək, Zühri, Uzai, 
Əbu Hənifə, Malik, Şafei, Ziyad ibn Münzirnəhdi kimi fəqihlər o Həzrətin 
elmi əsərlərindən bəhrələnmiş, onun buyurduqlarını gah bilavasitə, gah da bir 
neçə vasitə ilə rəvayət edərlərmiş. 
Sünni məzhəbinin ən mötəbər müəlliflərindən hesab edilən Təbəri, 
Bəlazəri, Səlami, Xətib Bağdadi, Əbu Nəim İsfahani, eləcə də ən mötəbər 
qaynaqlarından olan Müvəttəi-Malik, Sünəni-Əbu Davud, Müsnədi-Əbu 
Hənifə, Müsnədi-Mərvəzi, Təfsiri-Nəqqaş,Təfsiri-Zəməxşəri (Əl-Kəşşaf) və 
onlarla bu kimi kitablar İmam Baqirin (ə) mənalı sözləri ilə doludur Onların 
                                                          
1
 Əl-irşad, səh. 261 
İmamların siması tarix guşəsində ..................................................................................................................... 
68 
 
hər yerində “Məhəmməd ibn Əli (İmam Baqir (ə)) buyurmuşdur”, yaxud 
“Məhəmməd Baqir (ə) buyurmuşdur” ifadəsi gözə dəyir.1  
Şiə kitabları da, müxtəlif sahələrdə İmam Baqirin (ə) rəvayət və hədisləri 
ilə doludur. Bu kitablarla azca tanışlığı olan şəxs bu həqiqəti təsdiq edər. 
 
 
İmam Baqir (ə) alimlər baxımından 
 
İmam Baqirin (ə) elm və bilik sədası İslam məmləkətinin hər yerinə elə 
yayılmışdı ki, o Həzrət “Baqirül-ülum” (elm qapılarını açan, elmi müşkülatı 
həll edən) ləqəbi almışdı. 
İbn Həcər Heytəmi yazır: “Məhəmməd Baqir (ə) maarifin gizli 
dəfinələrini taparaq o qədər elmləri aşkar etmiş, həmçinin, əhkam və 
hikmətlərin həqiqətlərini, elmin incəliklərini bəyan etmişdi ki, bu məsələ 
bəsirət sahibi olmayan, ya da pis düşüncəli insanlardan başqa heç kimə gizli 
qalmamışdır. Elə buna görə də, onu elmləri yarıb özündə cəmləşdirən, elm 
bayrağını ucaldan adlandırmışlar.”2  
İmam Baqirin (ə) dövründə yaşamış görkəmli alim və böyük şəxsiyyət 
Abdullah ibn Əta deyir: “Mən İslam alimlərini heç bir məclisdə Məhəmməd 
ibn Əlinin (ə) məclisindəki qədər elmi cəhətdən kiçik və aşağı səviyyədə 
görmədim. Elm və şəriət hökmlərində bütün aləmdə tanınan Həkəm ibn 
Üteybəni Məhəmməd Baqirin (ə) hüzurunda yüksəkrütbəli müəllim 
qarşısında diz çöküb əyləşən, onun şəxsiyyət və sözlərinə heyran qalan bir 
uşaq (şagird) kimi gördüm.” 3 
İmam Baqir (ə) öz sözlərində adətən Quran ayələrinə istinad edərək Allah 
kəlamından şahid gətirir və buyururdu: “Dediyim hər hansı məsələni məndən 
soruşsanız ki, bu, Quranın harasındadır, mən o məsələyə aid olan ayəni sizə 
göstərərəm.”4  
 
 
 
                                                          
1
 Mənaqib ali Əbi-Talib, c. 4, səh 195 
2
  Əssəvaiqul-muhriqə, səh. 201 
3
 Təzkirətul-xəvass, səh. 337 
4
  Ehticac, səh. 176 
.............................................................................................................  İmamların siması tarix guşəsində 
69 
 
İmam Baqir (ə) məktəbinin şagirdləri 
 
İmam Baqir (ə) fiqh, hədis, təfsir və sair İslami elmlər sahəsində seçilmiş 
şagirdlər yetirmişdir. Onların hər biri böyük elmi şəxsiyyət hesab olunurdu. 
Məhəmməd ibn Müslim, Zürarə ibn Əyün, Əbu Bəsir, Büreyd ibn Müaviyə 
Əcli, Cabir ibn Yezid, Həmran ibn Əyun, Hişam ibn Salim kimi dahi 
şəxsiyyətlər İmam Baqirin (ə) yetirmələri olmuşlar. İmam Sadiq (ə) 
buyurardı:  
“Bizim məktəbi və atamın hədislərini dörd nəfər dirçəltdi. O dörd nəfər 
Zürarə, Əbu Bəsir, Məhəmməd ibn Müslim və Büreyd ibn Müaviyə Əcli 
olmuşdur. Əgər bunlar olmasaydı, bir nəfər din təlimatı və Peyğəmbər 
məktəbindən istifadə edə bilməzdi. Bu neçə nəfər dinin gözətçiləri olmuşdur. 
Onlar dövrümüzdə yaşayan şiələrimiz arasında bizim məktəblə tanış olan ilk 
şəxslər olmuş, Qiyamətdə də hamıdan qabaq bizə qovuşanlar məhz onlar 
olacaqlar.”1  
İmam Baqirin (ə) şagirdləri öz dövrlərinin fəqih və hədisçilərinin ustadı 
olmuş, elmi mübarizə meydanında qeyri–şiə fəqih və qazılarından üstün 
idilər. 
 
 
İctimai-siyasi durum 
 
Qeyd etdik ki, İmam Baqir (ə) beş Əməvi xəlifəsinin həməsri olmuşdur. 
İndi isə İmam Baqirin (ə) hansı ictimai-siyasi şəraitdə yaşadığını bilmək 
üçün o Həzrətin həməsri olmuş xəlifələrin idarə sistemindəki xüsusiy-
yətlərini izah edirik. 
Baxmayaraq ki, zülmkarlıqda və diktatorluqda bu xəlifələr öz babala-
rından geri qalmırdılar, eyni zamanda ictimai işləri idarəetmədə və 
dövlətçilikdə onlardan fərqlənirdilər. Onlara qısa olaraq işarə edirik: 
Vəlidin abadlaşdırma işlərinə və ümumxalq asayişini təmin edən 
xəstəxana, kimsəsizlər evi kimi binaların inşasına marağı var idi. Onun 
zamanında dövlətin əhatə dairəsi şərqdən qərbə qədər genişləndi və sədası 
Əndəlosa (İspaniyaya) qədər yetişdi. Bununla belə o çox cahil və qantökən 
bir zalim idi. 
                                                          
1
 İxtiyari mərifətir-rical, səh 136-137 
İmamların siması tarix guşəsində ..................................................................................................................... 
70 
 
Süleyman gözəllikpərəst, şəhvətbaz, kefcil və qarunqulu idi. O öz 
xidmətçilərinin barəsində xüsusi bir fikrə əməl edirdi. İşçilərinin bəzisini 
diqqət mərkəzində saxlayır, digər bir hissəsini isə aradan götürmək üçün 
planlar cızırdı. Qəbilə təəssübkeşliyi məqsədilə Müzəri qəbiləsindən olanları 
təzyiqlərə məruz qoyub onların rəqibləri olan Yəmən qəbilələrini müdafiə 
edirdi. O İspaniya zəfərinin iki cəsur qəhrəmanları Musa ibn Nuseyr və Tariq 
ibn Ziyada soyuq yanaşıb onları işdən qovdu. 
Yezid ibn Əbdül-məlik əyyaş, kefcil və xoşgüzəranpərəstin biri idi. Dini 
əxlaq qaydalarının hamısından uzaq idi. Buna görə onun dövrü Bəni-
Üməyyə hökumətinin ən qara dövrlərindən biri sayılır. Onun zamanında heç 
bir fəth və qələbəlik, İslam icmasında parlaq hadisə baş vermədi. Onun 
zalımcasına rəftar və siyasəti müsəlmanların əleyhinə olan nifrətini qaldırdı 
və hətta Bəni-Üməyyənin böyükləri onun əməllərinə etirazını bildirdilər. 
Hişam paxıl, kobud, zalım, amansız, rəhimsiz və natiq bir şəxs idi. O, 
sərvət əldə etməyə və abadlıq işlərinə çox çalışırdı. Onun zamanında bəzi əl 
sənəti sənayeləri rövnəq tapdı. Lakin, bununla belə,  rəhmsiz və amansız 
olduğundan onun dövründə əhalinin durumu çətin idi. Belə ki, insanlıq 
hissiyatı və mərhəmət duyğuları icmada unudularaq aradan getmiş, yaxşılıq 
və əməkdaşlıq itmişdi. Hətta heç kim başqa birinə kömək etmir, can 
yandırmırdı. Başqa xəlifələrdən çox beşinci imamı sıxıntılara məruz 
qoymuşdu. 
Bu xəlifələrin içində Ömər ibn Əbdül-əzizi istisna etmək olar. O 
nisbətən ədalətli idi və Peyğəmbərin (s) ailəsi ilə mehribancasına rəftar 
edirdi. Ömər istər Bəni-Haşimin və Fatimilərin tapdalanmış hüquqlarını 
qaytarmaqda və istərsə də ictimai ədalətin bərpasında böyük addımlar atdı. 
Həmçinin Müaviyənin zamanından davam edən İmam Əliyə (ə) söyüş etmək 
bidətini qadağan etdi. Və fədəki Həzrət Fatimənin övladlarına qaytardı. O, 
ərəblə bərabərlik hüququndan məhrum olan qeyri ərəb müsəlmanlarına 
himayədarlıq etdi. İlk xəlifə idi ki, rəsmi surətdə hədis yazmaq qadağasını 
ləğv etdi. Hədisçiləri hədis toplayıb yazmağa həvəsləndirdi. Sanki onun 
xidmətlərinə rəğmən idi ki, İmam Baqir (ə) haqqında belə buyurdu: «Ömər 
ibn Əbdüləziz Bəni-Üməyyənin ən nəcibi idi.»1 
                                                          
1  Tarixul-Xüləfa, səh. 230 
 
.............................................................................................................  İmamların siması tarix guşəsində 
71 
 
Hədis yazmağın qadağan edilməsi 
 
Peyğəmbərin (s) vəfatından sonra İslam cəmiyyətində ortaya çıxmış 
azğınlıqların ardınca çox təəssüfləndirici başqa bir hadisə meydana gəlmiş, 
onun acınacaqlı və ziyanverici nəticələri uzun müddət İslam aləminə zərbə 
vurmuşdur. O hadisə hədis söyləmək, yazmaq və toplamağın qadağan 
edilməsi olmuşdur. 
Peyğəmbərin (s) hədis və buyurduqlarının Qurandan sonra ikinci yerdə 
durduğuna, asimani kitabdan (Qurandan) sonra İslam mədəniyyətinin ən 
böyük mənbəyi sayılmasına və ümumiyyətlə, bu iki şeyin (Quranla hədisin) 
bir-birindən ayrılmasının qeyri-mümkün olmasına baxmayaraq, birinci və 
ikinci xəlifə hədis yazıb toplamağın əleyhinə çıxıb puç və əsassız 
bəhanələrlə, həqiqətdə isə siyasi məqsədlərlə müsəlmanlara hədis yazıb 
söyləməyi qadağan etdilər. Əbu Bəkr dedi: “Allah Peyğəmbərindən (s) heç 
bir şey söyləməyin! Əgər sizlərdən bir nəfər bir məsələ barədə sual etsə, ona 
deyin ki, Allahın kitabı (Quran) bizim və sizin aranızdadır, onun halalını 
halal, haramını haram sayın.”1  
İkinci xəlifə Peyğəmbərin (s) hədislərinin yazılmasına qadağa qoymaq 
məqsədilə İslam dövlətinin bütün ərazilərinə bir bəyannamə nəşr etdirərək 
yazdı: “Kim Peyğəmbərdən (s) bir hədis belə yazıbsa, onu məhv etsin.”2  
Ömər təkcə bu bəyannamə ilə kifayətlənməyib. Peyğəmbərin (s) bütün 
səhabələrinə və həmçinin, bütün hədis əzbər bilənlərə ciddi xəbərdarlıq etdi 
ki, hədis söyləmək və yazmaqdan çəkinsinlər.3  
 Xəlifə təkcə bu işin qarşısını almaq üçün fərman verməklə kifayətlənmir, 
eyni zamanda hədis söyləyən şəxsi möhkəmcə cəzalandırırdı. Belə ki, bir 
gün o üçü də İslamın ilkin çağlarının böyük şəxsiyyətlərindən olan ibn 
Məsud, Əbu Dərda və Əbuzərə demişdir: “Nədir, Peyğəmbərdən (s) 
söylədiyiniz bu hədislər?” Sonra onları tutub həbs etmiş və o üç nəfər Ömər 
ölənə qədər həbsdə qalmışdı.4  
Bu cür cəzalandırmalar üzündən digər müsəlmanlar da hədis yazıb 
söyləməyə cürət etmədilər. 
 
                                                          
1
 Təzkirətul-huffaz, c.1, səh.3 
2
 Əzvaun-ələs-sünnətil-Muhəmmədiyyə, səh. 43 
3
 Sünən c.1, səh. 12 
4
 Əl-müstədrəku ələs-səhihəyn, c. 1, səh. 110 
İmamların siması tarix guşəsində ..................................................................................................................... 
72 
 
Əvəzi çıxılmaz bir ziyan 
 
Bu məhdudiyyətlər bais oldu ki, Peyğəmbərin (s) şərəfli hədisləri hədis 
əzbərləmiş adamların sinələrində qalsın. Beləliklə də, müsəlmanlar bu böyük 
İslami mədəniyyət mənbəyindən uzun müddət məhrum oldular. İş o yerə 
çatmışdı ki, Şəbi deyirdi: “Bir il Ömərin oğlu ilə bir yerdə oldum, ondan 
nümunə üçün də olsa, bir Peyğəmbər hədisi eşitmədim.”1  
Saib ibn Yezid deyir: “Mədinədən Məkkəyədək Səd ibn Maliklə yol 
yoldaşı oldum, o, səfər boyunca Peyğəmbərdən (s) bir dənə də olsun, hədis 
söyləmədi.” 2 
Bu qadağa cəmiyyətə o qədər pis təsir bağışladı ki, Peyğəmbərin (s) əmri 
ilə onun hədislərini yazan Abdullah ibn Ömər xəlifənin nəşr etdirdiyi 
bəyannamədən sonra öz kitabını (hədis kitabını) elə gizlətdi ki, indi hədis 
kitabları sırasında onun kitabının heç adı da çəkilmir. Deməsək də, 
məlumdur ki, bu qadağa nəticəsində İslama dəyən zərbə aradan qaldırıla 
bilməz. Çünki Peyğəmbər hədislərinin yazılması yüz ilə yaxın müddətə kimi 
tərk olunmuş, o mənalı sözlər müsəlmanlar arasında müzakirə olunmamışdır. 
Ən dəhşətlisi isə bəzi yalançı şəxslərin bu fürsətdən istifadə edib öz 
dövrlərinin xəlifələrinin xeyrinə yalançı hədislər qoşmaları olmuşdur. Çünki 
hədisin sənədi təkcə əzbərləmək və adamlardan eşitməyə inhisarlaşırsa, təbii 
ki, hər bir insan hər cür iddia edə bilər. (Öz iddiasını hədis şəklində söyləyə 
bilər.) Ona görə ki, nə bir kitab var idi, nə bir dəftər, nə də bir hesabat. 
Məlumdur ki, belə bir şəraitdə də onlarla Əbu Hüreyrələr (yalandan hədis 
uyduranlar, meydana gəlib qeyri-şəri məqsədlər üçün özlərini doğru hədisçi 
kimi qələmə verəcəklər. Bu vəziyyət hicrətin birinci yüzilliyinə kimi, yəni 
Ömər ibn Əbdüləzizin hakimiyyəti (99-101 h.q) dövrünədək davam etmişdir. 
Ömər ibn Əbdüləziz təqdirəlayiq bir addım ataraq bu acınacaqlı bidəti aradan 
götürməklə camaatı hədis söyləmək, yazmaq və toplamağa şövqləndirdi. O, 
alim və hədisçiləri bu işə cəlb etmək məqsədilə bir bəyannamə dərc etdirdi. 
Bəyannamədə deyilirdi: “Peyğəmbərin (s) hədislərini toplayaraq onları 
yazın. Çünki mən qorxuram alim və hədisçilərin dünyadan getməsi ilə o 
Həzrətin elm çırağı sönə.” 3 
                                                          
1
 İbn Macə. c. 1, səh.11 
2
 İbn Macə. c. 1, səh.12 
3
 Eccacil-Xətib, səh. 329 
.............................................................................................................  İmamların siması tarix guşəsində 
73 
 
Ancaq bu hələ işin əvvəli idi və bir əsr geri qalmağın əvəzini çıxmaq, 
Peyğəmbər hədislərini dirçəltmək, yaddaşlarda qalıb böyük, ya kiçik 
təhriflərlə qarışan hədisləri yazmaq üçün çox vaxt lazım idi. Ömər ibn 
Əbdüləzizin hakimiyyəti uzun sürmədiyindən bu iş çox da sürətlə 
irəliləmədi. Çünki ondan sonra ardıcıl olaraq hakimiyyətə gəlmiş Yezid ibn 
Əbdülməlik və Hişam ibn Əbdülməlik hökumətində olmayan təkcə şey İslam 
və müsəlmanların qayğısına qalmaq idi. 
Nəzərə almaq lazımdır ki, düzdür, Ömər ibn Əbdüləzizin dövründən 
etibarən hədis söyləyib yazmaq azad buraxılmışdı, ancaq bir tərəfdən hədis 
yazılmasının qadağan olduğu dövrdə qoşulmuş yalançı hədislər, (doğru) 
hədis topluları sırasına qoşulmuş, digər tərəfdən də, rəsmi hədisçilər (dövlət 
hədisçiləri) və hakimiyyət tərəfdarları Əhli-beytin və onun şiələrinin xeyrinə 
nəticələnən hədisləri deməkdən boyun qaçırıb onları gizli saxlayırdılar. 
 
Əsassız bəhanələr 
 
Burada belə bir sual irəli çıxır ki, hədis yazıb söyləməyin qadağan 
edilməsinin səbəbi nə olmuş və ikinci xəlifə hansı əsasa görə belə bir 
bəyannamə nəşr etdirmişdir? Halbuki, hamıya məlumdur ki, hədislər 
(Peyğəmbər (s) hədisləri) Quran ayələri kimi hüccət (sənəd) olub ona əməl 
etmək bütün müsəlmanların borcudur. Quran Peyğəmbərin (s) buyurduğu 
bütün məsələlər (istər Allahın buyurduğu Quran ayələri, istərsə də o Həzrətin 
sözlərindən ibarət, lakin məfhumu vəhy aləminə aid olan buyurduğu hədislər 
olsun) barədə buyurur: “O, [Məhəmməd Peyğəmbər(s)] kefi istəyəni 
danışmır. Bu, ancaq [Allah dərgahından] nazil olan bir vəhydir.”1  
 Abdullah ibn Ömər Peyğəmbərdən (s) rəvayət edir ki, o Həzrət öz 
dodaqlarına işarə edərək buyurur: “Ey Ömərin oğlu! And olsun canım əlində 
olan Allaha, bu iki (dodağın) arasından haqdan başqa bir şey (söz) çıxmaz, 
nə deyirəm, yaz.”2  
Bu sualın cavabında hökumət tərəfdarları əl-ayağa düşərək xəlifənin bu 
fərmanına özlərindən bir hikmət qoşmuş və iddia etmişlər ki, Əbu-Bəkr 
demişdir: “Peyğəmbər hədislərinin söylənilməsinin qarşısını almaqdan 
məqsəd budur ki, hədislər Quran ayələri ilə qarışdırılmasın.”  
                                                          
1
 Nəcm surəsi, ayə 3-4 
2
 Tədribur-ravi, Suyuti, c.2, səh. 62 
İmamların siması tarix guşəsində ..................................................................................................................... 
74 
 
Bu bəhanə o qədər əsassızdır ki, heç ona cavab verməyə dəyməz. Çünki 
Peyğəmbər (s) vəfat edən zaman artıq Quranın bütün surə və ayələri 
yazılmış, vəhy yazanlar və Quran əzbərləyənlər öz möhkəm yaddaşları ilə 
onu əzbərləmiş, Quran ayələri elə müəyyən edilmişdi ki, bir nəfər ondan nə 
bir hərf azalda bilər, nə də bir hərf ona əlavə edə bilərdi. Belə olduğu halda, 
hədis yazmaq Qurana bir xələl yetirərdimi? Bundan da əlavə, Quran fəsahət-
bəlağət, cazibədarlıq, cümlələrin (ayələrin) bir-birinə bağlanması cəhətindən 
o qədər yüksək səviyyədədir ki, heç bir söz və ya yazı ona çata bilməz. Hər 
hansı bir söz fəsahət və bəlağət cəhətdən nə qədər yüksək səviyyədə olursa 
olsun, yenə də Quran ayələrilə qarışdırıla bilməz.  
 
Siyasi məqsəd 
 
Əldə olan faktlar sübut edir ki, bu bəyannaməni nəşr etdirmək siyasi 
məqsəd daşımışdır. O da bundan ibarət idi ki, bunun simasında o günlər 
Həzrət Əliyə (ə) nəsib olmuş böyük bir üstünlük aradan götürülsün. Çünki 
Peyğəmbərin (s) sağlığında bəzi kitablar yazaraq orada Peyğəmbərin 
hədislərini və o Həzrətdən müxtəlif sahələr üzrə eşitdiyi həqiqətləri qeyd 
etmişdi. 
 
Şiə – hədis toplamağın banisi 
 
Sevindirici haldır ki, şiələr elə Peyğəmbərin (s) sağlığından bu sahədə 
çoxlu səylər etmiş, Əlinin (ə) yolunu davam etdirərək hədis yazıb 
söyləməkdə qabaqcıl olmuş, hədis sahəsində qiymətli və dəyərli əsərlər yazıb 
qoymuşlar. Əli (ə) Peyğəmbər (s) hədislərini toplayan ilk şəxs olmuşdur. 
Peyğəmbər (s) hədis buyurur, Əli (ə) da onları yazaraq kamil bir kitab halına 
salırdı. Bu kitab bir-bir İmamlara yetişərək İmam Baqirin (ə) əlinə çatdı. Bir 
gün Həkəm ibn Üteybə həmin kitabı İmam Baqirin (ə) yanında gördü. O, 
İmam Baqir (ə) ilə bir məsələ barədə mübahisə etmişdi. İmam Baqir (ə) o 
kitabdan həmin məsələyə aid olan hədisi tapıb ona göstərərək buyurdu: “Bu 
Əlinin (ə) dəstixətti, Peyğəmbərin (s) buyurduğudur.” 1 
Bundan əlavə, Həzrət Əli (ə) diyə (qan bahası) mövzusunda “Səhifə” adlı 
bir kitab yazmış və onu daima (büküb) qılıncına bağlayardı. Həzrət Əlidən 
                                                          
1
 Ricali-Kəşşi, səh.288 
.............................................................................................................  İmamların siması tarix guşəsində 
75 
 
(ə) nəql olunmuşdur ki, buyurur: “Bizim yanımızda Allah kitabı və bu 
“Səhifə”dən başqa oxunulası bir kitab yoxdur.” “Səhifə” kitabının məsələləri 
yaralıların şəri hökmlərinə aid olmuşdur.  
Əlinin (ə) “Səhifə” kitabı barədə buyurduğu sözdən məlum olur ki, o 
dövrdə Qurandan başqa bir kitab yazılmamış və Əli (ə) fiqh və hədis 
sahəsində kitab yazan ilk şəxs olmuşdur. 
Süyuti Həzrət Əli (ə) və oğlu İmam Həsəni (ə) hədis yazılmasının 
tərəfdarlarından hesab edir. 1 
 Əgər sünni məzhəbi hədis yazılmasının qadağan olması bidətinin 
nəticəsində yüz il, ya bir az da çox İslami hədisləri yazmayıblarsa, sevindirici 
haldır ki, şiələr bu sahədə qabaqcıl olmuşlar. Çünki elə Peyğəmbərin (s) öz 
dövründə Əlidən (ə) başqa o Həzrətin dostlarından və Əlinin (ə) 
tərəfdarlarından biri olan Əbu Rafi “Əs-Sünənü vəl-əhkamu vəl-qəzaya” adlı 
bir kitab yazmış, İslamın müxtəlif sahələrinə – namaz, oruc, zəkat, həcc və 
mürafiəyə aid əhkam və şəri məsələləri qeyd etmişdir. Əgər biz bu kitabı 
səhabələr tərəfindən yazılmış ilk hədis kitabı kimi qəbul etsək, onda onu eyni 
zamanda bu sahədə olan ilk fiqh kitabı kimi də qəbul edə bilərik. 
Əbu Rafi bu kitabı elə bir zamanda yazdı ki, hədis və Peyğəmbər kəlamı 
yazmaq xilafət tərəfindən böyük bir cinayət hesab olunurdu. 
Əbu Rafidən sonra şiə yazıçıları elə hədis yazmağın qadağan olduğu ilk 
çağlarda da, hədis yazmağa başladılar və bu yolla öz rəhbərlərinin sözlərini 
təhriflərdən qorudular. Bu iş Həzrət Əlinin (ə) dövründən İmam Baqirin (ə) 
dövrünədək davam etmiş, İmam Baqirin (ə) dövründə Ömər ibn Əbdüləziz 
tərəfindən hədislərin yazılması barədə bəyannamə nəşr edilən ərəfədə İmam 
Baqirin (ə) qabaqcıl şagirdləri minlərlə hədis əzbər bilirdilər. Məhəmməd ibn 
Müslim şiə məzhəbinin böyük şəxsiyyətlərindən, yüksək dərəcəli və fəzilətli 
hədisçilərdən, İmam Baqirin (ə) fiqh və hədis sahəsində ən qabaqcıl 
şagirdlərindən biri olmuşdur. O, Kufə şəhərində anadan olmuş, dörd il 
Mədinədə qaldığı müddətdə İmam Baqirlə (ə), ondan sonra da, İmam Sadiqlə 
(ə) daima əlaqə saxlamış və bu iki böyük İmamın hüzurundan istifadə 
etmişdi. O deyir: “İstədiyim məsələni İmam Baqirdən (ə) soruşub cavab 
                                                          
1
 Tədribur-ravi c.12, səh. 61 
İmamların siması tarix guşəsində ..................................................................................................................... 
76 
 
alırdım. Belə ki, otuz min hədis İmam Baqirdən (ə), on altı min hədis isə 
İmam Sadiqdən (ə) öyrəndim.”1  
Məhəmməd ibn Müslim “Ərbəəmiətu məsələtin” (Dörd yüz məsələ) adlı 
bir kitab yazmışdı. Bu kitabdakı məsələlər onun İmam Baqir (ə) və İmam 
Sadiqdən (ə) eşitdiyi məsələlərin cavabları idi.  
İmam Baqir (ə) məktəbinin yetirmələrindən biri də Cabir ibn Yezid 
Cufidir. O da Kufə şəhərində anadan olmuş, İmam Baqirin (ə) elmindən 
faydalanmaq məqsədilə Mədinəyə köçmüşdür. İmam Baqirin (ə) gözəl 
məktəbindən istifadə etməsi sayəsində böyük elmi rütbələrə yüksəlmişdir. 
Cabir İmam Baqirin (ə) coşub-daşan elm və bilik bulağından istifadə edərək 
8 növ kitab və əsərlər yazıb qoymuşdur ki, bu da şiələrin hədis və maarifi 
yazmağa olan diqqətinə daha bir sübutdur. İmamın başqa bir istedadlı 
şagirdlərindən biri də Zorare ibn Əyəndir. O, İmam Baqirdən 1236 hədis 
nəql etmişdir. 
 
İmam Baqir (ə) Şamda 
 
İmam Baqirin (ə) şərəfli həyatının mühüm hadisələrindən biri də, o 
Həzrətin Şama səfəridir. 
İmam Baqirin (ə) həməsri olmuş Hişam ibn Əbdülməlik İmam Baqirin (ə) 
camaat arasındakı məhəbbət və nüfuzundan daima qorxmuş, o Həzrətin 
ardıcıllarının (şiələrinin) onu “İmam” kimi tanımasını bildiyi üçün həmişə 
onun mənəvi nüfuzunun və eləcə də, şiələrinin artmasının qarşısını almağa 
çalışmışdır. 
İmam Baqir (ə) bir dəfə öz əziz oğlu Cəfər ibn Məhəmməd (ə) (İmam 
Sadiq (ə)) ilə həcc ziyarətinə getdiyi il Hişam da həcc ziyarətinə gəlmişdi. 
Həcc mövsümü zamanı İmam Sadiq (ə) bir dəstə müsəlman arasında Əhli-
beytin (ə) fəzilət və İmaməti barədə söhbət etmiş, bu söhbət dövlət 
məmurları tərəfindən dərhal Hişama çatdırılmışdı. İmam Baqiri (ə) öz 
hökuməti üçün daima təhlükəli hesab edən Hişam bu söhbətdən bərk 
qəzəbləndi, ancaq (bəlkə də, məsləhət belə olmuşdur) həcc mövsümü zamanı 
ona və həmçinin, oğlu İmam Sadiqə (ə) heç bir zərər yetirmədi. Lakin 
                                                          
1
  Əl-ixtisas, səh. 201 
.............................................................................................................  İmamların siması tarix guşəsində 
77 
 
paytaxta (Dəməşqə) qayıtdıqdan dərhal sonra Mədinənin valisinə əmr etdi ki, 
İmam Baqir (ə) və oğlu İmam Sadiqi (ə) Şama (Dəməşqə) göndərsin. 
İmam Baqir (ə) məcbur olub əziz oğlu İmam Sadiqlə (ə) birgə Şama 
getdi. Hişam öz əzəmətini göstərmək və eləcə də, öz xəyalına əsasən, İmam 
Baqirin (ə) məqamını azaltmaq üçün üç gün o Həzrətə görüş icazəsi vermədi. 
Bəlkə də, bu üç gün ərzində o, İmamla (ə) necə üz-üzə gəlmək və o Həzrətin 
məqamını camaat arasında necə gözdən salmaq haqda tədbir tökürdü. 
 
Ox atma yarışı 
 
Əgər Hişamın hökumət sarayı elm mərkəzi olsaydı, bəlkə də, o, seçilmiş 
alimləri yığıb elmi müzakirələr təşkil edərdi. Ancaq Əməvi xəlifələrinin, o 
cümlədən də, Hişamın sarayı bu cür alimlərdən məhrum olduğundan, şair, 
dastan söyləyən və məddahların alimlərin yerini tutduğundan Hişam belə bir 
məclis təşkil etmək qərarına gəlmədi. O, çox yaxşı bilirdi ki, əgər elmi 
müzakirə yolu ilə İmam Baqirlə (ə) mübarizə etsə, onun sarayındakılardan 
heç kəs İmamın öhdəsindən gələ bilməyəcək. Buna görə də, belə qərara gəldi 
ki, (öz fikrində qələbə qazanacağını yəqin edib) başqa bir yolla mübarizə 
etsin. 
Bəli, təəccüblü də olsa, Hişam ox atma yarışı təşkil edib İmam Baqiri (ə) 
də ora dəvət etmək qərarına gəldi. O bu yolla İmamı məğlub edib camaatın 
gözündə kiçiltmək istəyirdi. Bu məqsədlə İmam Baqir (ə) hökumət sarayına 
daxil olmazdan qabaq Hişam sarayın bir neçə qulluqçusuna əmr etdi ki, 
nişangah qoyub ox atmaqla məşğul olsunlar. İmam Baqir (ə) məclisə daxil 
olub bir qədər əyləşdi. Birdən Hişam üzünü İmama tutub dedi: “Ox atma 
yarışında iştirak etmək istəyirsinizmi?” İmam Baqir (ə) buyurdu: “Mən artıq 
qocalmışam, ox atmaq vaxtım ötüb keçib, məni üzürlü sayın.” Yaxşı fürsət 
tapıb İmam Baqiri (ə) məğlubiyyətin iki addımlığında durduğunu güman 
edən Hişam israr edib ona and verdi. Eyni zamanda Bəni-Üməyyə 
böyüklərindən birinə işarə etdi ki, öz ox-kamanını İmam Baqirə versin. 
İmam əlini uzadıb kamanı tutdu, bir ox qoyub yayı dartdı. Ox düz nişangahın 
ortasına sancıldı. Sonra ikinci oxu qoyub atdı, ox birinci oxun ortasına batıb 
onu sındıraraq hədəfə sancıldı. Üçüncü ox da ikinci oxu sındırıb nişangaha 
sancıldı. Beləliklə, doqquz ox atdı və oxların hər biri özündən qabaqkı oxu 
sındırıb düz nişangahın ortasına sancıldı. Bu heyranedici hadisə hamını mat-
İmamların siması tarix guşəsində ..................................................................................................................... 
78 
 
məəttəl qoyub o Həzrəti alqışlamağa məcbur etdi. Gümanı yanlış çıxan və 
planı puç olan Hişam bərk narahat olub özündən ixtiyarsız olaraq dedi: 
“Afərin sənə, ey Cəfərin atası! Sən ərəb və əcəmin (qeyri-ərəbin) ox 
atanlarının ən üstünüsən. Bəs deyirdin qocalmışam?” Bu vaxt Hişam başını 
aşağı salıb bir qədər fikrə getdi. Sonra İmam Baqir (ə) və oğlu İmam Sadiqi 
öz yanında xüsusi yerdə otuzdurub onlarla çox hörmətlə davrandı. Daha 
sonra üzünü İmama tutub soruşdu: “Qüreyş sənin sayəndə bütün ərəb və 
əcəmə ağalıq etməyə layiqdir. Belə ox atmağı kim sənə öyrətmiş və bunu nə 
vaxta öyrənmisən?” İmam Baqir (ə) buyurdu: “Özün bilirsən ki, Mədinə 
camaatı bu işə adət edib, mən də cavanlıqda bir müddət bu işlə məşğul 
olmuş, sonra isə tərk etmişəm. Bu gün sən israr etdiyin üçün qəbul etdim.” 
Hişam dedi: “Cəfər (İmam Sadiq (ə)) də ox atmaqda sənin kimi 
məharətlidir?” İmam Baqir (ə) buyurdu: “Bu gün dininizi sizin üçün kamil 
etdim, sizə olan nemətimi [Məkkənin fəthi, İslamın mövqeyinin 
möhkəmlənməsi, cahiliyyət dövrünün bir sıra zərərli adətlərinin aradan 
qaldırılması və i.a] tamamladım” (Bu ayə Qədir-xum hadisəsindən sonra 
nazil olmuşdur) ayəsində buyurulmuş kamil din və tamamlanmış nemət 
bizik. Biz Peyğəmbər ailəsi (İmamət və rəhbərliyi) bir-birimizdən irs aparırıq 
və əsla yer üzü bu cür bir şəxsiyyətdən (İlahi hüccətdən) xali olmaz.”1  
 
Məsihi yepiskopu ilə mübahisə 
 
Hişamın sarayının İmam Baqirin (ə) elmi əzəmətini nümayiş etdirmək 
üçün münasib yer olmadığına baxmayaraq, xoşbəxtlikdən o Həzrət üçün Şam 
şəhərini tərk etməzdən qabaq camaatın fikrini oyadıb öz elmi məqamını 
onlara göstərmək üçün çox yaxşı bir fürsət düşdü. İmam Baqir (ə) bu 
fürsətdən istifadə edib Şam əhalisinin fikrini tamamilə dəyişdi. Hadisə belə 
baş vermişdi: Hişamın İmam Baqirə (ə) qarşı hörmətsizlik etməyə əlində bir 
bəhanəsi yox idi. Çarəsiz qalıb o Həzrətin Mədinəyə qayıtmasına razılıq 
verdi. Elə ki, İmam Baqir (ə) öz əziz oğlu ilə saraydan çıxdı, sarayla üzbəüz 
olan meydanın axırında yerə oturmuş böyük bir insan dəstəsi gördü. İmam 
onların nə üçün yığıldığını soruşduqda, ona dedilər ki, bunlar xristian keşiş 
və rahibləridir. Öz adət-ənənələrinə uyğun olaraq ildə bir dəfə keçirilən 
                                                          
1
 Dəlailul-İmamə, səh. 105 
.............................................................................................................  İmamların siması tarix guşəsində 
79 
 
böyük elmi məclislərinin başlanmasını, elmi çətinliklərini həll etmək 
məqsədilə böyük yepiskopun gəlməsini gözləyirlər. İmam Baqir (ə) naməlum 
şəxs şəklində camaatın arasına girib orada iştirak etdi. Bu xəbər dərhal 
Hişama çatdırıldı. Hişam bir neçə nəfər təyin edib onlara tapşırdı ki, gedib 
yaxından o məclisdə iştirak etsinlər. Çox çəkmədi ki, həddən artıq qocalıb 
əldən düşmüş yepiskop gəlib çox hörmət və ədəblə məclisin yuxarı başında 
oturdu. Sonra camaatı nəzərdən keçirdi. İmam Baqirin (ə) siması onu özünə 
cəlb etdiyi üçün üzünü İmama tutub soruşdu: “Biz xristianlardansan, yoxsa 
müsəlmanlardansan?” 
İmam Baqir (ə): “Müsəlmanlardanam.” 
— Onların alimlərindənsən, yoxsa nadanlarından? 
— Nadanlardan deyiləm. 
— Əvvəl mən sual edim, yoxsa sən soruşursan? 
— İstəyirsinizsə, siz soruşun. 
— Hansı əsasa görə siz müsəlmanlar iddia edirsiniz ki, Cənnət əhli yeyib-
içəcək, ancaq onlardan ifrazat xaric olmayacaq? Bu məsələyə dair bu 
dünyada aşkar bir nümunə varmı? 
— Bəli, bu məsələnin aşkar nümunəsi ana bətnində olan uşaqdır. O, 
anasının qarnında qidalanır, ancaq ondan ifrazat xaric olmur. 
— Təəccüblüdür! Bəs siz dediniz ki, alimlərdən deyilsiniz? 
— Mən belə demədim, mən dedim ki, nadanlardan deyiləm. 
— Başqa bir sualım var. 
— Buyurun! 
— Hansı əsasa görə deyirsiniz ki, Cənnət meyvələri azalmır və nə qədər 
istifadə etsən, yenə də olduğu kimi qalıb əskilmir? Dünyada olan şeylərdən 
buna dair bir nümunə qeyd edə bilərsinizmi? 
— Bəli, onun bu dünyada aşkar nümunəsi alovdur. Siz bir məşəlin 
alovundan bir neçə məşəl yandırsanız da, birinci məşəlin alovu yenə də 
olduğu kimi qalacaq və ondan əsla əskilməyəcək. 
Yepiskopun fikrinə gələn hər nə çətin sual var idisə, hamısını soruşdu və 
hamısı haqqında qaneedici cavab eşitdi. Özünü aciz görüb bərk hirsləndi və 
dedi: “Camaat, dini məlumatı məndən çox olan bir adamı bura gətirmisiniz 
ki, məni rüsvay edəsiniz? Müsəlmanlar bilsinlər ki, onların rəhbərləri bizdən 
üstün və biliklidirlər. And olsun Allaha, daha sizinlə söhbət etməyəcəyəm. 
İmamların siması tarix guşəsində ..................................................................................................................... 
80 
 
Əgər gələn ilədək sağ qalsam, məni daha öz aranızda görməyəcəksiniz.” 
Bunu deyib yerindən qalxaraq kənara çıxdı. 
  
.............................................................................................................  İmamların siması tarix guşəsində 
81 
 
 
 
 
 
 
 
 İMAM CƏFƏR SADİQ (Ə) 
 
 
 
  
 
İmam Sadiqin (ə) həyatı barədə qısa məlumat 
 
Altıncı İmamın adı Cəfər, künyəsi Əbu-Abdullah, ləqəbi Sadiq, atası 
İmam Baqir (ə), anası isə Ümmü-Fərvə olmuşdur. 
İmam Sadiq (ə) hicrətin 83-cü ilində rəbiül-əvvəl ayının on yeddisi 
Mədinə şəhərində dünyaya gəlmiş, hicrətin 148-ci ili altmış beş yaşında 
vəfat etmişdir. Bəqi qəbiristanlığında atasının məzarı yanında toprağa 
tapşırılmışdır. 
 
  
İmamların siması tarix guşəsində ..................................................................................................................... 
82 
 
İmam Sadiqin (ə) həməsri olmuş xəlifələr 
 
İmam Sadiq (ə) hicrətin yüz on dördüncü ilində İmamətə yetişmişdir. O 
Həzrətin İmamət dövrü hicrətin 148-ci ildə başa çatmış.  
İmam Sadiq (ə) adları aşağıda çəkilən Əməvi xəlifələrinin həməsri 
olmuşdur: 
1. Hişam ibn Əbdülməlik (105-125 hicri qəməri); 
2. Vəlid ibn Yezid ibn Əbdülməlik (125-126 hicri qəməri); 
3. Yezid ibn Vəlid ibn Əbdülməlik (126 hicri qəməri); 
4. İbrahim ibn Vəlid ibn Əbdülməlik (hicrətin yüz iyirmi altıncı ilinin 
cəmi yetmiş gününü); 
5. Mərvan ibn Məhəmməd (Mərvani Himar) (126-132 hicri qəməri); 
Abbasi xəlifələrindən isə aşağıdakıların həməsri olmuşdur: 
1. Abdullah ibn Məhəmməd (Səffah) (132-137 hicri qəməri); 
2. Əbu-Cəfər (Mənsur Dəvaniqi) (137-158 hicri qəməri); 
 
 
İmam Sadiqin (ə) elmi səviyyəsi 
 
İmam Sadiqin (ə) elmi əzəmət və yüksəkliyinə aid çoxlu sübutlar vardır. 
Bu məsələ həm şiə, həm də sünni alimlərinin qəbul etdiyi bir mövzudur. 
Böyük alim və fəqihlər onun elm mərtəbəsinin yüksəkliyi qarşısında diz 
çökür, onun elm sahəsində üstün olduğunu tərifləyirlər. 
Hənəfi firqəsinin məşhur banisi Əbu-Hənifə deyirdi: “Mən Cəfər ibn 
Məhəmməddən (ə) (İmam Sadiqdən) savadlı şəxs görməmişəm.”1  
Maliki məzhəbinin banisi Malik deyirdi: “Bir müddət Cəfər ibn 
Məhəmmədin (ə) yanına gedib-gəlirdim. Onu daima bu üç halda gördüm: ya 
namaz qılırdı, ya oruc tuturdu, ya da Quran oxuyurdu. Onu dəstəmazsız 
hədis danışan görmədim.2     
 Elm, ibadət və təqvada Cəfər ibn Məhəmməddən (ə) üstün bir şəxsi nə 
bir göz görmüş, nə bir qulaq eşitmiş, nə də heç kimin fikrinə belə gəlməmiş-
dir.”3  
                                                          
1
 Təzkirətul-Huffaz, c. 1, səh. 166 
2
 Təhzibut-təhzib, c.1, səh. 88 
3
 İmamul-Sadiq vəl-məzahibul-ərbəə, c.1, səh.53 
.............................................................................................................  İmamların siması tarix guşəsində 
83 
 
Şeyx Müfid yazır: “O Həzrətdən o qədər hikmət söylənilib ki, artıq bütün 
müsəlmanların yanında məşhur olmuş, səs-sədası hər tərəfə yayılmış, 
nəslindən olanların heç birindən onun söylədiyi qədər elm söylənilmə-
mişdir.”1  
İbn Həcər Heytəmi yazır: “O Həzrətdən o qədər elm söylənilmişdir ki, 
artıq bütün müsəlmanların yanında məşhur olmuş, onun səs-sədası hər tərəfə 
yayılmış, fiqh və hədis aləminin böyük rəhbərlərindən olan Yəhya ibn Səid, 
İbn Cərih, Malik, Süfyan Suri, Süfyan ibn Üyeynə, Əbu-Hənifə, Şübə və 
Əyyub Sicistani kimi şəxslər ondan hədis söyləmişlər.2  
Sünni məzhəbinin 3-cü əsrin görkəmli alimlərindən olan Əbu Bəhr Cahiz 
yazır: “Cəfər ibn Məhəmməd (ə) elə bir şəxsdir ki, onun elmi bütün dünyanı 
əhatə etmiş, deyilənlərə görə Əbu-Hənifə və Süfyan Suri onun şagirdlərindən 
olmuşlar. Bu iki nəfərin İmamın şagirdi olması onun elmi yüksəkliyini sübut 
etmək üçün kifayət edər.”3  
Seyyid Əmir Əli Bəni-Üməyyənin hakimiyyəti dövründə mövcud olmuş 
məzhəbi firqələr və fəlsəfi məktəblərə işarə edərək yazır: “Dini rəy və 
fitvalar yalnız Əhli-beyt adamlarının yanında özünə fəlsəfi baxım almışdı. O 
dövrdə elmin yayılması, bəhs və təhqiqat ruhiyyəsi yaratmış və bütün ictimai 
yerlərdə fəlsəfi söhbətlər əsas yer tutmuşdu. Böyük fəxrlə qeyd etməliyik ki, 
bu ideoloji hərəkata Mədinədə çiçəklənmiş elm ocağı rəhbərlik edirdi. Bu 
elm ocağını Əli ibn Əbutalibin (ə) Sadiq ləqəbli nəvəsi təsis etmişdi. O, fəal 
təhqiqatçı, böyük mütəfəkkir və dövrün elmlərinə yaxşı bələd olan bir şəxs 
idi. O, İslamda əsl fəlsəfə üsullu məktəb təsis edən ilk şəxsiyyət olmuşdur. 
Onun elmi məclislərində sonralardan fiqhi məzhəb baniləri olmuş 
adamlardan əlavə, uzaq yerdən gəlmiş filosof və fəlsəfə elminin tələbələri də 
iştirak edirdilər. Bəsrə fəlsəfə məktəbinin banisi Həsən Bəsri və Mötəzilə 
məzhəbinin banisi Vasil ibn Əta da, o Həzrətin şagirdlərindən olmuş, onun 
elm mənbəyindən bəhrələnmişlər.»4  
Məşhur tarixçi ibn Xəllikan yazır: “O, on iki İmamlı şiələrin İmam-
larından, Peyğəmbər ailəsinin böyük şəxsiyyətlərindən biri olmuşdur. 
                                                          
1
 Əl-irşad, səh. 270 
2
 Əssəvaiqul-muhriqə, səh. 201 
3
 İmamul-Sadiq vəl-məzahibul-ərbəə, c.1, səh. 55 
4
  Muxtəsəri tarixul-ərəb, səh. 193 
İmamların siması tarix guşəsində ..................................................................................................................... 
84 
 
Düzgünlüyünə və doğru danışdığına görə onu Sadiq adlandırmışlar. Onun 
fəzilət və kəraməti o həddədir ki, daha bunu şərh etməyə ehtiyac yoxdur. 
Əbu-Musa Cabir ibn Həyyan Tərtusi onun şagirdi olmuşdur. Cabir İmam 
Sadiqin (ə) təlimlərini ehtiva etmiş və beş yüz risalədən ibarət olan min 
vərəq həcmində bir kitab yazmışdır.1  
 
 
İmam Sadiqin (ə) dövründəki siyasi, 
 ictimai və mədəni vəziyyət 
 
İmamlar arasında İmam Sadiqin (ə) dövrü özünəməxsus yer tutmuş və o 
dövrdəki siyasi-mədəni vəziyyət heç bir İmamın dövründə olmamışdır. 
Çünki həmin dövr Bəni-Üməyyə hakimiyyətinin zəiflədiyi, Bəni-Abbasın 
qüdrətinin isə artdığı bir dövr olmuşdur. Bu iki dəstə bu müddətdə bir-biri ilə 
mübarizədə olmuşdur. Hişam ibn Əbdülməlikin dövründən etibarən 
Abbasilərin siyasi təbliğatı başlamış, hicrətin 129-cu ilində bu təbliğat artıq 
silahlı və nizamlı mübarizəyə çevrilmiş, nəhayət 132-ci ildə Abbasilərin 
qələbəsi ilə nəticələnmişdir. Bu dövrdə Bəni-Üməyyə siyasi çətinliklər 
içərisində olduğundan daha İmam Sadiq (ə) və şiələrə (İmam Səccadın (ə) 
dövründə olduğu kimi) təzyiq göstərməyə fürsət tapmırdı. Abbasilər də 
hakimiyyətə gəlməzdən qabaq Peyğəmbər ailəsinin tərəfdarı və onların 
intiqamını almaq şüarı altında hərəkət etdikləri üçün onlar tərəfdən bir 
çətinlik törənmirdi. Bu cəhətdən də, bu dövr İmam Sadiqin (ə) və şiələrin 
nisbi rahatlıq və azadlıq dövrü, onların elmi-mədəni fəaliyyətləri üçün çox 
yaxşı fürsət hesab olunurdu. 
 
Xüsusi mədəni şərait 
 
İmam Sadiqin (ə) dövrü mədəniyyət və fikir yüksəlişi dövrü olmuşdur. O 
dövrdə İslam cəmiyyəti içərisində elmə misli görünməmiş dərəcədə həvəs 
yaranmış və istər Quran qiraəti, təfsir, hədis, fiqh və əqaid kimi İslami 
elmlər, istərsə də tibb, fəlsəfə, astronomiya, riyaziyyat və digər dünyəvi 
elmlər meydana gəlmişdi. Belə ki, azca düşüncə tərzi olan hər bir şəxs elm 
                                                          
1
 Vəfəyətul-əyan, c. 1, səh. 327 
.............................................................................................................  İmamların siması tarix guşəsində 
85 
 
bazarına müraciət edirdi. Deməli, İmamın cavab verməsinin labüd olduğu bir 
elm teşnəliyi yaranmışdı. 
Bu elmi yüksəlişə səbəb olan amilləri aşağıdakı şəkildə xülasə etmək olar: 
1. İslamda fikir və əqidə azadlığı: Düzdür, bu fikir azadlığında Abbasi-
lərin də rolu olmuşdur, ancaq bu azadlığın bünövrəsi İslam təlimlərində idi. 
Yəni, əgər Abbasilər bunun qarşısını almaq istəsəydilər, yenə bacarmazdılar. 
2. O dövrün mühiti tamamilə bir İslami mühit olmuş və camaat məzhəbi 
fikirlərin təsir dairəsində olmuşdur. İslam Peyğəmbərinin (s), eləcə də, 
Quranın elm öyrənmək, elm barədə düşünmək haqqındakı alqışları bu elmi 
yüksəlişin meydana gəlməsində əsas amillərdən biri olmuşdur. 
3. İslamı yenicə qəbul etmiş qəbilələrin əksəriyyəti elm və fikir sabiqəsinə 
malik olan qəbilələr olmuşlar. Hətta bəzi vaxtlar bu qəbilələr İran, Misir və 
Suriya qəbilələri kimi o dövrün mədəni əhalisindən hesab olunurdular. Onlar 
İslam təlimatına dərindən yiyələnmək üçün təhqiq, tədqiqat və fikir 
mübadiləsi ilə məşğul olurdular. 
4. Dini güzəşt, yaxud qeyri-müsəlmanlarla, xüsusən də, kitab əhli ilə 
dinc-yanaşı qonşuluq. Müsəlmanlar kitab əhli ilə yola gedir və bunu heç də 
öz dini qayda-qanunlarına zidd bilmirdilər. O dövrdə kitab əhli əsasən, alim 
və savadlı adamlar olmuşlar. Müsəlmanlar onlarla elmi əlaqələr yaradır, bu 
isə təbii ki, bəhs, təhqiqat və elmi münazirələrə (mübahisələrə) gətirib 
çıxarırdı.1  
 
 
Məzhəb və firqələrin bir-biri ilə rəftarı 
 
İmam Sadiqin (ə) dövrü, həm düşüncə və fikirlərin bir-biri ilə mübadilə 
olunması, həm də məzhəb və firqələrin meydana gəldiyi bir dövr olmuşdur. 
Müsəlmanların kitab əhlinin, eləcə də yunan alimlərinin əqidə və nəzərləri ilə 
üzləşməsi nəticəsində müxtəlif növ çətinliklər irəli çıxmışdı. O dövrdə 
Mötəzilə, Cəbriyyə, Mürciə, Qulat, Zənadiqə (Allahı və dinləri inkar edən bir 
məktəbdir), Müşəbbihə, Mütəsəvvifə, Mücəssəmə, Tənasüxiyyə və bu kimi 
məzhəblər yaranmış, bunların hər biri öz əqidələrini yaymağa çalışmışlar. 
Bundan da əlavə, İslami elmlərin hər birində o elmin alimləri arasında fikir 
müxtəlifliyi yaranırdı. Məsələn, Quran qiraəti, təfsir, hədis, fiqh və əqaid 
                                                          
1
 Seyri dər siyreye əimmeye əthar, c.1, 142-160 
İmamların siması tarix guşəsində ..................................................................................................................... 
86 
 
elmlərində qızğın mübahisələr yaranır, hərə bir cür hökm verərək müxtəlif 
nəzəriyyəni himayə edirdi. 
 
Böyük Cəfəri məktəbi 
 
İmam Sadiq (ə) yaranmış əlverişli siyasi vəziyyəti və cəmiyyətin böyük 
ehtiyacını, həmçinin, ictimai şəraitin hazır olduğunu nəzərə alıb atası İmam 
Baqirin (ə) elmi və mədəni inqilabının yolunu davam etdirərək böyük elm 
ocağı, böyük məktəb təsis etdi. O dövrün dini və dəqiq elmləri sahəsində sayı 
dörd minə yaxın qeyd edilmiş Hişam ibn Həkəm, Məhəmməd ibn Müslim, 
Əban ibn Təğlib, Hişam ibn Salim, Mömin Taq, Müfəzzəl ibn Ömər, Cabir 
ibn Həyyan və s. kimi seçilmiş böyük şagirdlər yetişdirdi.1  
 Bu şagirdlərin hər biri öz növbəsində böyük elmi şəxsiyyət və parlaq 
simalardan olub böyük xidmətlər göstərmişdir. Onlardan bəziləri böyük elmi 
əsərlər yazmış, çoxlu şagirdlər yetişdirmişlər. Misal üçün qeyd edə bilərik ki, 
Hişam ibn Həkəm 31 cild2, Cabir ibn Həyyan isə müxtəlif elmlər sahəsində, 
istər dəqiq elmlər, istər təbiət elmləri, istərsə də o dövrdə geniş yayılmış 
kimya sahəsində 200 cilddən artıq kitab yazmış 3 , məhz buna görə də, 
“kimyanın atası” ləqəbini almışdır. Cabirin kitabları orta əsrlər dövründə 
Avropanın müxtəlif dillərinə tərcümə edilmişdir. Yazıçılar onun xatirəsini 
böyük əzəmətlə yad edirlər. 
 
 
İmam Sadiq (ə) məktəbinin genişliyi 
 
İmam Sadiq (ə) o dövrün bütün ideoloji və əqidəvi qurumları ilə üzləşmiş, 
İslam və şiəçiliyin mövqeyini aşkar edərək İslam dünya görüşünün onlardan 
üstün olduğunu sübuta yetirmişdir. 
İmam Sadiqin (ə) əzəmətli elmindən təkcə şiələr deyil, eləcə də sünni 
məzhəbinin nümayəndələri də faydalanırdılar. Sünni məzhəbinin tanınmış 
rəhbərləri bilavasitə, ya da hər hansı bir vasitə ilə o Həzrətin şagirdləri 
olmuşlar. Bu rəhbərlərin önündə Əbu Hənifə durur. O, iki il İmam Sadiqin 
                                                          
1
 Əl-irşad, səh. 271 
2
 Rövzətil-vaizin, səh. 229 
3
 Əl-fehrest, səh. 512-517 
.............................................................................................................  İmamların siması tarix guşəsində 
87 
 
(ə) şagirdi olmuşdur. Əbu Hənifə bu iki ili öz elminin bünövrəsi kimi qeyd 
edərək deyir: “Əgər o iki il olmasaydı, Noman (Əbu Hənifə) həlak olardı.” 1 
İmam Sadiqin (ə) şagirdləri Kufə, Bəsrə, Vasit, Hicaz və digər müxtəlif 
şəhərlərdən, həmçinin, Bəni–Əsəd, Məxariq, Teyy, Süleym, Qətəfan, Əzd, 
Xüzaə, Xəsəm, Bəni-Zəbbə, Qüreyş, xüsusilə də, Bəni-Haris ibn Əbdül-
müttəlib və Bəni-Həsən qəbilələrindən olmuşlar. 2 
İmam Sadiq (ə) məktəbinin genişliyi haqqında bunu qeyd etmək yetər ki, 
İmam Rzanın (ə) şagirdlərindən olan (və neçə il İmam Sadiqdən (ə) sonra 
yaşayan), böyük hədisçilərdən biri Həsən ibn Əli ibn Ziyad Vəşşa deyir: 
“Kufə məscidində Cəfər ibn Məhəmməddən (ə) hədis söyləyən doqquz yüz 
hədis müəllimi gördüm.”3  
İbn Həcər Əsqəlaninin dediyinə görə Şübə, Süfyani Suri, Süfyan ibn 
Üyeynə, Malik, İbn Cərih, Əbu Hənifə, Musa ibn Əbu Hənifə, Vəhib ibn 
Xalid, Qəttan, Əbu Asim və bu kimi bir çox digər fəqih və hədisçilər İmam 
Sadiqdən (ə) hədis söyləmişlər.4 
İmam Sadiq (ə) öz şagirdlərinin hər birini onun istedadına uyğun olan 
sahədə yetişdirir, nəticədə şagirdlərinin hər biri hədis, təfsir, əqaid və bu kimi 
elmlərin biri və ya ikisində mütəxəssisə çevrilirdi. Bəzi vaxtlar İmam Sadiq 
(ə) onunla elmi bəhs və münazirə etmək istəyən şəxslərə bildirirdi ki, onun 
həmin sahədə mütəxəssis olmuş tələbəsi ilə bəhs etsin. 
 Hişam ibn Salim deyir: “Bir gün İmam Sadiqin (ə) bir neçə dostu ilə 
birlikdə o Həzrətin yanında oturmuşduq. Bu vaxt Şam şəhərindən olan bir 
kişi icazə istəyib məclisə daxil oldu. İmam ona əyləşmək üçün yer göstərdi. 
Sonra ondan soruşdu: “Nə istəyirsən?” Şam şəhərindən olan kişi dedi: 
“Eşitmişəm ki, siz camaatın bütün suallarına cavab verib çətinliklərini həll 
edirsiniz, mən də gəlmişəm sizinlə elmi bəhs edəm.” İmam Sadiq (ə) 
buyurdu: “Hansı mövzuda bəhs etmək istəyirsən?” Şam şəhərindən olan kişi 
dedi: “Quranın qiraəti barədə.” İmam Sadiq (ə) üzünü Həmrana tutub 
buyurdu: “Həmran, bu kişinin cavabı sənin öhdənədir.” Şamdan olan kişi 
dedi: “Mən Həmranla yox, məhz sizinlə bəhs etmək istəyirəm.” İmam Sadiq 
                                                          
1
 Əl-imamus-Sadiq vəl-məzahibul-ərbəə, c.1 səh. 70 
2
 Həmin mənbə, səh.38 
3
 Ricalü-Kəşşi, səh.39-40 
4
 Təhzibut-təhzib, c.1, səh.88 
İmamların siması tarix guşəsində ..................................................................................................................... 
88 
 
(ə) buyurdu: “Əgər Həmranı məğlub etsən, elə bil ki, məni məğlub etmisən.” 
Şam şəhərindən olan kişi çarəsiz qalıb Həmranla bəhsə başladı. Nə dedisə, 
Həmrandan qəti və qaneedici cavab eşitdi. Belə ki, nəhayət yorulduğu üçün 
bəhsi davam etdirməkdən əl çəkdi. 
İmam Sadiq (ə) buyurdu: “Həmranın səviyyəsi necədir?” 
Şamlı kişi: “Doğrusu, Həmran çox mahirdir, nə soruşdumsa, layiqincə 
cavab verdi. İndi istəyirəm sizinlə lüğət və ərəb ədəbiyyatı barədə bəhs 
edəm.” 
İmam Sadiq (ə) üzünü Əban ibn Təğlibə tutub buyurdu: “Onunla bəhs 
et!” 
Əban ibn Təğlib onun bütün suallarına cavab verib onu susdurdu. 
Şam şəhərindən olan kişi dedi: “İstəyirəm fiqh (şəriət elmi) sahəsində 
sizinlə bəhs edəm.” 
İmam Sadiq (ə) Zürarəyə buyurdu: “Onunla bəhs et!” 
Zürarə onunla bəhs edib qısa bir zamanda onu məğlub etdi. 
Şamdan olan kişi dedi: “İstəyirəm əqaid barəsində sizinlə bəhs edəm.” 
İmam Sadiq (ə) Mömin ibn Tağa buyurdu ki, onunla bəhs etsin. Çox 
çəkmədi ki, Mömin ibn Taq da onu məğlub etdi. 
Daha sonra Şam şəhərindən olan kişi insanın xeyir və ya şər işi tərk edə 
bilməsi, yaxud bilməməsi, tövhid və İmamət barədə bəhs etmək istədikdə 
İmam Sadiq (ə) ardıcıl olaraq Həmzeyi-Təyyar, Hişam ibn Salim və Hişam 
ibn Həkəmə buyurdu ki, onunla bəhs etsinlər. Bu üç nəfərin üçü də Şam 
şəhərindən olan kişini qəti və əsaslı sübutlarla məğlub etdilər. 
Bu həyəcanlı hadisəni müşahidə etdikdə sevincdən İmam Sadiqin (ə) 
dodaqlarına şirin bir təbəssüm qonmuşdu.1 
 
İmam Sadiqin (ə) siyasi fəaliyyəti 
 
Bunu da qeyd etmək lazımdır ki, hamının təsəvvürünün əksinə olaraq 
İmam Sadiqin (ə) fəaliyyəti təkcə elm sahəsində (bu sahənin çox geniş 
olmasına baxmayaraq) olmamışdır. Eyni zamanda, o Həzrət siyasi fəaliyyət 
də göstərmişdir. Ancaq İmamın fəaliyyətinin bu hissəsi bir çox yazıçı və 
                                                          
1
  İxtiyari-mərifətir-rical, səh. 275-278  
 
.............................................................................................................  İmamların siması tarix guşəsində 
89 
 
təhqiqatçılar üçün naməlum qalmışdır. İndi isə “İmam Sadiq (ə) o dövrün 
vəziyyət və şəraitini nəzərə alıb əsla siyasət işinə qarışmamış və heç bir 
siyasi fəaliyyət göstərmədən xəlifələrin siyasətləri ilə hərəkət etmişdir” 
deyənlərin bu fikrinin əsassız və səhv olduğunu başa düşmək üçün İmam 
Sadiqin (ə) bəzi siyasi fəaliyyətlərini oxucuların nəzərinə çatdırırıq. 
 
 
İmaməti təbliğ etmək məqsədi ilə  
nümayəndələrin göndərilməsi 
 
İmam Sadiq (ə) İmamət məsələsinin əsl həqiqətini təbliğ etmək məqsədi 
ilə müxtəlif yerlərə nümayəndələr göndərirdi. O cümlədən, Kufə şəhərindən 
olan bir nəfər İmam Sadiq (ə) tərəfindən Xorasan vilayətinə gəlib oranın 
əhalisini o Həzrətə tabe olmağa dəvət etdi. Bəziləri onun dəvətini qəbul edib 
İmamın itaəti altına keçdi, lakin bəziləri onun dediklərini qəbul etməyib 
itaətdən boyun qaçırdı, həmçinin, bəziləri də ehtiyat edib heç bir tərəfi 
seçmədilər. Sonra hər dəstədən bir nəfər nümayəndə seçilib İmam Sadiqlə (ə) 
görüşə getdi. Səfər zamanı üçüncü dəstənin nümayəndəsi öz səfər 
yoldaşlarından birinin kənizi ilə bəyənilməz bir iş gördü. (Bu işdən heç 
kimin xəbəri olmadı.) Elə ki, onlar İmam Sadiqin (ə) hüzuruna gəldilər, 
həmin şəxs sözə başlayıb dedi: “Kufə şəhərindən bir nəfər gəlib bizi sizə 
itaət etməyə dəvət etdi. Bir dəstə onun dediklərini qəbul etdi, başqa bir dəstə 
isə qəbul etmədi, bir dəstə də ehtiyat edib heç bir tərəfi seçmədi.” İmam 
Sadiq (ə) buyurdu: “Sən hansı dəstədənsən?” O cavab verdi ki, mən ehtiyat 
edənlərdənəm. İmam Sadiq (ə) buyurdu: “Sən ki, ehtiyat edirsən, bəs, onda 
nəyə görə filan gecə ehtiyat etməyib elə xəyanətkar iş gördün?”1  
Gördüyümüz kimi qeyd olunan bu hadisədə İmam Sadiqin (ə) 
nümayəndəsi kufəli, onun nümayəndəliyə getdiyi yer isə Xorasan vilayəti 
olmuş, halbuki, İmam Sadiqin (ə) özü Mədinədə yaşamışdır. Bu, İmam 
Sadiqin (ə) siyasi fəaliyyət dairəsinin genişliyini göstərir. 
 
 
  
                                                          
1
 Bəharul-ənvar c. 47, səh. 72 
İmamların siması tarix guşəsində ..................................................................................................................... 
90 
 
Qiyam başçılarının İmam Sadiqə (ə) məktubları 
 
Əməvilər sülaləsinin süquta uğraması və Abbasilərin hakimiyyət başına 
gəlməsi İmam Sadiqin (ə) dövründə baş verdi. Əməvilərin süquta uğrama 
səbəbi xalqa edilən zülm və ədalətsizlik və hökumət idarəçiliyində bir sıra 
bidət və mövhumatlar yaratmaq, İslam təlimlərindən münhərif olmaları 
olmuşdur. Bunlar da, üst-üstə yığılıb camaatı daha da qəzəbləndirmişdir. 
Bütün bunlar axırda qəzəbinə səbəb olan müsəlmanların qiyamı və Bəni-
Üməyyənin süqutu ilə nəticələndi. Belə bir zamanda Abbasi böyükləri 
camaatın bu nifrət və qəzəbindən istifadə etmiş, qiyamın rəhbərliyini öz 
əllərinə almışlar.  
Camaatın Əməvilər əleyhinə qiyam və inqilabları amilləri içində iki 
amilin təsiri daha da böyük idi: 
Biri Əməvilərin əli ilə Peyğəmbər ailəsinin məzlumiyyəti. Digəri isə qeyri 
ərəb müsəlmanlarının (iranlıların) təhqir edilməsi və onların silsilə əməvi 
höküməti zamanında ictimai hüquqdan məhrum olmaları. Elə buna görə də 
Abbasilər əllərində şüar olaraq bir tərəfdən Peyğəmbər ailəsinin tərəfdarı 
olmaq, başqa bir tərəfdən isə iranlıların hüququnu müdafiə, onları himayə 
etməyi əsas tutdular. Bunun üçün Əbu Müslimi Xorasana göndərdilər ki, o 
məntəqənin camaatını (ki, çoxdan bəri inqilaba hazırlıq tapmışdılar) silahlı 
qiyam üçün səfərbər etsin. 
Əbu Müslim, (Abbasilərin rəhbəri) İbrahimin ölümündən sonra İmam 
Sadiqə (ə) beyət etmək təklifini irəli sürdü və Ona belə bir məktub yazdı: 
“Mən camaatı Əhli-beytlə dostluğa dəvət edirəm, əgər razısınızsa, xəlifə 
olmağa sizdən yaxşı bir adam yoxdur.” İmam Sadiq (ə) onun cavabında 
yazdı: “Nə sən bizim dostlarımızdansan, nə də zəmanə bizim zəmanə-
mizdir.”1  
Fəzli Katib yazır: “Bir gün İmam Sadiqin (ə) yanında olarkən Əbu 
Müslimdən bir məktub gəldi. İmam Sadiq (ə) qasidə buyurdu: “Sənin 
gətirdiyin məktubun cavabı yoxdur, çıx get!” 2 
Həmçinin, sonralar “vəziri-Ali-Məhəmməd (s)” ləqəbi almış Əbu 
Sələmeyi Xəllal, İbrahimin ölümündən sonra vəziyyətin onun xeyrinə 
olmadığını görüb bu qərara gəldi ki, onlardan (Abbasilərdən) ayrılıb Əlinin 
                                                          
1
 Əl-meləl vən-Nehəl, c. 1, səh. 154 
2
 Usuli Kafi, səh. 274 
.............................................................................................................  İmamların siması tarix guşəsində 
91 
 
(ə) övladlarına qoşulsun. Bu məqsədlə Ələvilərin (Əlinin (ə) nəslinin) üç 
böyük nümayəndələri olan Cəfər ibn Məhəmməd Əs-Sadiq (ə), Abdullah ibn 
Həsən ibn Əli ibn Əbu Talib və Ömər Əl-Əşrəf ibn Zeynül-abidinə məktub 
yazıb onu dostlarından birinə verərək dedi ki, əvvəl Cəfər ibn Məhəmməd 
Əs-Sadiqin (ə) yanına get, əgər o qəbul etsə, digər iki məktubu aradan apar, 
yox əgər o qəbul etməsə, Abdullahın yanına get, əgər o da qəbul etməsə, 
Ömərin yanına get!  
Əbu-Sələmeyi Xəllalın qasidi əvvəl İmam Sadiqin (ə) yanına gəlib 
məktubu ona verdi. İmam Sadiq (ə) buyurdu: “Başqasının tərəfdarı olan Əbu 
Sələmə ilə mənim nə işim var?” Qasid dedi: “Məktubu oxuyun!” İmam 
Sadiq (ə) öz qulluqçusuna dedi ki, çırağı onun yanına gətirsin. Sonra 
məktubu oda atıb yandırdı. Qasid soruşdu: “Ona cavab yazmırsan?” İmam 
Sadiq (ə) buyurdu: “Bu gördüyün elə onun cavabı idi.” 
 Əbu Sələmənin qasidi İmamın yanından çıxıb Abdullahın yanına gedərək 
məktubu ona verdi. Abdullah məktubu oxuyaraq onu öpüb dərhal ata 
minərək İmam Sadiqin (ə) yanına gəlib dedi: “İndicə bizim Xorasandakı 
şiələrimizdən birinin gətirdiyi bu məktub Əbu Sələmə tərəfindən yazılıb. O 
məni xilafət başına keçməyə dəvət edir.” İmam Sadiq (ə) Abdullaha 
buyurdu: “Xorasan camaatı nə vaxtdan sənin şiələrin olmuşdur? Əbu 
Müslimi onların yanına sən göndərmisən? Bir halda ki, nə sən onları 
tanıyırsan, nə də onlar səni, bəs, onda necə sənin şiələrindirlər?” Abdullah 
dedi: “Deməli, sənin sözündən belə çıxır ki, bu barədə başqa fikrin var?” 
İmam Sadiq (ə) buyurdu: “Allah Özü bilir ki, mən hər bir müsəlman barədə 
yaxşı fikirləşməyi özümə vacib bilirəm, necə ola bilər ki, indi onu sənə rəva 
bilməyim? Abdullah, bu puç arzuları ağlından çıxart, bunu bil ki, hakimiyyət 
Bəni-Abbasın (Abbasilərin) olacaqdır. Bu məktubdan mənim üçün də 
gəlmişdir.” 
Abdullah narahat halda İmam Sadiqi (ə) tərk edib geriyə döndü. 
Ömər ibn Zeynül-abidin də Əbu Sələmənin məktubuna mənfi cavab 
verdi. Onun məktubunu qəbul etməyib dedi: “Mən heç məktubu yazanı 
tanımıram ki, ona cavab da yazım.” 1 
Elə ki, qələbə bayraqları dalğalanmağa başlayıb zəfər əlamətləri müşahidə 
olundu Əbu-Sələmə yenidən İmam Sadiqə (ə) məktubla bildirdi: “Bizim 
                                                          
1
 Əl-fəxri, səh. 154 
İmamların siması tarix guşəsində ..................................................................................................................... 
92 
 
ixtiyarımızda yetmiş min döyüşçü var, indi öz mövqeyini müəyyən et!” 
İmam Sadiq (ə) yenə də əvvəlki cavabını verdi.1  
Əbu Bəkr Həzrəmi nəql edir ki, bir gün Əban ibn Təğliblə birlikdə İmam 
Sadiqin (ə) yanına getmişdik. O vaxt artıq Xorasanda qara bayraqlar 
(Abbasilərin bayraqları) dalğalanırdı. İmam Sadiqə (ə) dedik: “Vəziyyətin 
gedişatı barədə nə fikirləşirsiniz?” O buyurdu: “Öz evinizdə oturun, elə ki 
gördünüz biz kiminsə başına toplaşmışıq, silah götürüb bizə tərəf gəlin.”  
İmam Sadiq (ə) başqa bir bəyanında öz səhabələrinə buyurmuşdur: 
“Danışığınıza fikir verin və evinizdən eşiyə çıxmayın, çünki sizə məxsus 
olan şey (əsl İslam hökuməti) bu tezliklə sizə nəsib olmayacaq...”2  
 
 
Nə üçün İmam Sadiq (ə) Abbasilər qiyamının başçılarının 
təklifini qəbul etmədi? 
 
İmam Sadiqin (ə) həyatında diqqəti cəlb edən məsələlərdən biri də, o 
Həzrətin Abbasilər qiyamının başçılarının ona beyət etmək təklifini qəbul 
etməməsidir. Əgər bu məsələyə ötəri və səthi baxsaq, ola bilər belə fikirləşək 
ki, bu qiyamda məzhəbi fikirlərin daha çox təsiri olmuşdur. Çünki 
qiyamçıların bütün şüarları İslami şüarlar və bayraqları üzərinə yazılmış 
sözlərin hamısı Quran ayələri idi. Onlar özlərini elə qələmə verirdilər ki, 
guya Əhli-beytin (əleyhimussəlam) xeyrinə iş görür və məqsədləri 
Peyğəmbər (s) ailəsinin Bəni–Üməyyə və Bəni–Mərvan tərəfindən axıdılmış 
nahaq qanının intiqamını almaqdır. Onlar öz qiyamını Əhli-beyt 
(əleyhimussəlam) ilə əlaqələndirmək istəyirdilər. Düzdür, əvvəl camaatı ona 
tərəf dəvət etdikləri xəlifənin adını bildirməsələr də, ancaq şüarları belə idi: 
“Biz Məhəmməd (s) ailəsindən seçilmiş bir şəxsə beyət etmək üçün qiyam 
etmişik.” 
 Bütün bunların zahirindən belə başa düşülür ki, Abbasilər qiyamı İslam 
ehtivalı, əzəmətli bir qiyam olmuşdur. Ancaq hadisənin gedişatında bir az 
diqqət etsək onların bu mövqedən çıxış etmələrinin əsl səbəbini öyrənərik. 
İmam Sadiq (ə) bilirdi ki, qiyam başçılarının qüdrətə yetişməkdən savayı bir 
                                                          
1
 Bəharul-ənvar, c. 47, səh. 133 
2
 Bəharul-ənvar, c. 52, səh. 139 
.............................................................................................................  İmamların siması tarix guşəsində 
93 
 
hədəfləri yoxdur. Əgər Əhli-beytin tərəfdarı olma şüarını söyləyirlərsə bu da 
sırf Əhli-beyti sevən kütlənin dəstəyini cəlb etmək üçündür. 
Tarixi rəvayətlər sübut edir ki, Xorasan qoşunu Kufəyə gəldikdən sonra 
Əbu Sələmeyi Xəllal siyasi işləri öz əlinə alıb ətrafındakı siyasi və nizami 
təşkilatları genişləndirməyə başladı. O istəyirdi ki, Əlinin (ə) nəslindən bir 
nəfər xəlifə seçilməklə dövlətin əsas qüdrətini özü ələ alıb son qərarı özü 
çıxartsın, xəlifənin ancaq adı olub zahirdə görünsün.1 
 İmam Sadiq (ə) bilirdi ki, Əbu Müslim və Əbu-Sələmə Əhli-beytdən olan 
tanınmış bir nəfəri rəhbər təyin etməklə öz məqsədlərinə çatmaq 
fikrindədirlər. İmam (ə) bilirdi ki, onlar onu İmam kimi tanımır. Əgər onu 
İmam kimi tanısaydılar, onda eyniməzmunlu məktubu Peyğəmbər (s) 
ailəsindən olan üç nəfərə niyə yazırdılar? 
İmam Sadiq (ə) son dərəcə qətiyyətlə bilirdi ki, qiyamın əsas təşkilatçıları 
Abbasilərdir, onların da hakimiyyətə gəlməkdən başqa bir məqsədləri 
yoxdur. Əbu Müslim və Əbu Sələmə kimilər isə yalnız bir vasitədirlər. İmam 
Sadiq (ə) bilirdi ki, Abbasilər daha onlara lazım olmayan və yaxud da, onlara 
mane olan şəxsləri tezliklə aradan götürəcəklər. Elə belə də oldu. Əbu 
Müslim, Əbu Sələmə, Süleyman ibn Kəsir və başqaları tezliklə aradan 
götürüldülər. İmam (ə) qətiyyətlə bilirdi ki, Əbu Müslim və Əbu Sələmə 
kimiləri aldadılmışlardır və onlar heç də İslam və Əhli-beyt yolunda deyillər. 
Buna görə də, onlarla həmkarlıq etməyə və gördüyü işlərə şəri bəraət 
verməyə razı olmurdu. Çünki qiyam başçıları onun məktəbinin şagirdləri 
deyildilər. Onlar intiqam, hakimiyyətə gəlmək və eləcə də pis işlər uğrunda 
çox ifrata varmış və elə işlər görmüşdülər ki, özünü müsəlman bilən şəxs 
onların gördüyü bu işləri əsla təsdiqləyə bilməzdi. Necə ki, tarix Əbu 
Müslimin vəhşətli qətillərinin və cinayətlərindən xəbər verir ki, bu da 
Hoccac ibn Yusifin cinayətlərini zehinlərdə dirildir. 
İmam Sadiqin (ə) səhabələrindən biri ilə etdiyi söhbət də yuxarıda 
deyilənləri təsdiq edir. Südeyr Seyrofi deyir ki, İmam Sadiqin (ə) yanına 
gedib dedim: “Nə üçün (sakit) oturmusunuz?” İmam Sadiq (ə) buyurdu: 
«Südeyr, məgər nə olmuşdur ki? 
Dedim: Dost, şiə və tərəfdarlarının çoxluğu barədə deyirəm. 
                                                          
1
 Təbiətud-dəvətil-əbbasiyyə, səh. 226  
 
İmamların siması tarix guşəsində ..................................................................................................................... 
94 
 
— Səncə onlar neçə nəfər olar? 
— Yüz min nəfər. 
— Yüz min nəfər? 
— Bəli, bəlkə də iki yüz min. 
— İki yüz min? 
— Bəli, bəlkə də dünyanın yarısı.» 
Bu söhbətdən sonra İmam Sadiq (ə) Südeyrlə birlikdə Yənbə adlı bir yerə 
gələrək orada bir sürü keçi balası görüb buyurdu: “Südeyr, əgər bizim dost 
və tərəfdarlarımızın sayı bu keçi balaları qədər olsaydı, biz sakit 
oturmazdıq.”1  
Bu hədisdən belə nəticəyə gəlirik ki, İmam Sadiqin (ə) fikri qətiyyən belə 
olmuşdur ki, təkcə hakimiyyətə gəlmək kifayət etmir, nə qədər ki, hökumət 
camaatın müxtəlif kütlələri tərəfindən himayə olunmur, köhnə rejimi aradan 
götürüb yeni - əsl İslami təməli qurmaq qeyri-mümkündür. Xalq kütləsi elə 
olmalıdır ki, hökumətin məqsəd və fikirlərini başa düşməli, hökumətin fikri 
ilə həmfikir olmalı, onun irəliləməsi sahəsində addım atmalı, camaat üçün 
hökumətin tutduğu mövqeləri açıqlamalı və çətinliklərlə üzləşdikdə dözümlü 
olub səbr etməlidir. İmam Sadiqin (ə) söhbətindən belə başa düşürük ki, əgər 
o Həzrətin ixtiyarında düşmənə silahlı mübarizə yolu ilə qalib gəldikdən 
sonra İslami məqsədlərini həyata keçirə biləcək dost və tərəfdarları olsaydı, 
yəqin ki, silahlı mübarizəyə başlayardı. Ancaq zamanın şərait və vəziyyəti 
İmama bu fürsəti vermirdi. Çünki bu iş elə bir iş idi ki, əgər yüz faiz məğlub 
da olmasaydı, yenə onun nəticəsi zəmanət olunmamışdı. Başqa sözlə desək, 
mövcud olan belə şəraitlə hərəkat məğlubiyyətə uğramasaydı da, onun 
qələbə ilə nəticələnəcəyi də qəti deyildi.2  
  
                                                          
1
 Usul-Kafi c. 2, səh. 242 
2
 İmamlarımızın həyatının təhlili kitabı, səh. 183-185 
.............................................................................................................  İmamların siması tarix guşəsində 
95 
 
  
 
 
 
 
 
İMAM MUSEYİ-KAZİM (Ə) 
 
 
 
 
  
 
İmam Kazimin (ə) həyatı barədə qısa məlumat 
 
 O Həzrətin adı Musa, ləqəbi Kazim, anası Həmidə adlı çox 
fəzilətli bir qadın, atası isə altıncı İmam Həzrət Sadiq (ə) 
olmuşdur. İmam Kazim (ə) hicrətin 128-ci ilində (Mədinənin 
yaxın kəndlərindən biri olan) Əbva adlı bir yerdə dünyaya gəlmiş, 
hicrətin 183-cü (başqa bir versiyaya görə isə 186-cı) ilində şəhid 
olmuşdur. 
 
 
  
İmamların siması tarix guşəsində ..................................................................................................................... 
96 
 
İmam Kazimin (ə) həməsri olmuş xəlifələr 
 
Həzrət Kazim (ə) aşağıda adları çəkilmiş xəlifələr ilə həməsr olmuşdur: 
1. Mənsur Dəvaniqi (136-158 hicri qəməri); 
2. Məhdi adı ilə tanınmış Məhəmməd. (158-169 hicri qəməri); 
3. Hadi (169-170 hicri qəməri); 
4. Harun (170-193 hicri qəməri). 
İmam Sadiq (ə) şəhid olan zaman Mənsur Dəvaniqi öz hakimiyyətinin 
kulminasiya mərhələsini yaşayırdı. Mənsur elə bir şəxsiyyət idi ki, öz 
hakimiyyət dayaqlarını möhkəmləndirməkdən ötrü saysız-hesabsız insanları 
qətlə yetirirdi. O, bu işdə təkcə şiələri deyil, eləcə də, onunla müxalif olan 
sünni məzhəbinin fəqih və digər böyük şəxsiyyətlərinə ağır əzablar verirdi. 
Belə ki, Əbu Hənifəni (Abdullahın oğlu və İraqda Abbasilər qiyamının 
müxaliflərinin başçısı olan) İbrahimi himayə edərək onun (Mənsurun) 
əleyhinə fətva verdiyinə görə şallaq vurduraraq həbs etdirmişdi.1 
 İmam Kazim (ə) atasının vəfatından sonra iyirmi yaşında İslam 
hökumətinin (bütün xilafət ərazisinin) xəlifəsi sayılan belə bir zalım hakimlə 
üzləşmişdi. Mənsur (Mədinə hakimi olan) Məhəmməd ibn Süleymandan 
İmam Sadiqin (ə) vəfat xəbərini eşitdikdən sonra ona bir məktub yazıb 
bildirdi ki, əgər Cəfər ibn Məhəmməd (İmam Sadiq (ə)) öz yerinə bir nəfər 
canişin təyin edibsə, onu çağırtdır və boynunu vur! Çox çəkmədi ki, Mədinə 
hakimi Bağdada (Mənsura) aşağıdakı məzmunda bir məktub yazdı: “Cəfər 
ibn Məhəmməd rəsmi şəkildə yazmış vəsiyyətnaməsində beş nəfəri öz 
canişini təyin etmişdir. O beş nəfər bunlardır: 
1. Dövrün xəlifəsi – Mənsur Dəvaniqi; 
2. (Mədinə hakimi və məktubu yazanın özü) Məhəmməd ibn Süleyman; 
3. Abdullah ibn Cəfər ibn Məhəmməd (İmam Kazimin (ə) böyük qardaşı); 
4. Musa ibn Cəfər (İmam Kazim (ə)); 
5. Həmidə (İmam Sadiqin (ə) həyat yoldaşı);” 
Mədinə hakimi bunları yazdıqdan sonra qeyd etmişdi ki, bunlardan 
hansını çağırıb boynunu vurdurum? 
                                                          
1 Tarixul-xüləfa, səh. 259 
 
.............................................................................................................  İmamların siması tarix guşəsində 
97 
 
Vəziyyətin belə alınacağını gümanına belə gətirməyən Mənsur həddən 
artıq bərk qəzəblənib qışqırır ki, bunları öldürmək olmaz! 
İmam Sadiqin (ə) bu vəsiyyətnaməsi tamamilə siyasi bir hərəkət idi. 
Çünki İmam Sadiq (ə) özündən sonrakı İmamı və öz canişinini qabaqcadan 
şiələrə tanıtdırmış, lakin Mənsurun bu cür təhlükəli planlarından xəbərdar 
olduğu üçün yeddinci İmamın canını qorumaq məqsədilə vəsiyyətini bu 
şəkildə yazmışdı. 
 
Cəfəri məktəbinin himayətçisi 
 
 O dövrün vəziyyətinə nəzər saldıqda məlum olur ki, Mənsur hökumətinin 
əvvəlcədən üzərində nəzarəti olan hər hansı bir qəti iş və proqramı həyata 
keçirmək məsləhət olmamışdır. Buna görə də, İmam Kazim (ə) atasının 
tutduğu elmi yolu davam etdirərək böyük elm ocağı (lakin İmam Sadiqin (ə) 
təşkil etdiyi elm ocağından kiçik) yaradıb tanınmış elmli və fəzilətli 
şəxsiyyətləri yetişdirməyə başlayır. 
Seyyid ibn Tavus yazır: “İmam Kazimin (ə) xüsusi dostlarının böyük bir 
qismi və həmçinin, Bəni-Haşim qəbiləsinin böyük şəxsiyyətləri o Həzrətin 
ətrafına yığışaraq dürəfşan kəlamlarını, suallara verdiyi cavabları və qarşıya 
çıxan məsələlər haqqında verdiyi hökmləri qeyd edirdilər.1  
Seyyid Əmir Əli yazır: “Hicrətin 148-ci ilində İmam Sadiq (ə) Mədinə 
şəhərində vəfat etdi. Ancaq xoşbəxtlikdən onun təşkil etdiyi elm ocağı 
bağlanmadı, əksinə o Həzrətin canişini – oğlu İmam Kazimin (ə) rəhbərliyi 
sahəsində bu elm ocağı öz parlaqlığını daha da qorudu. ”2  
Musa ibn Cəfər (İmam Kazim (ə)) öz dövrünün bütün alimlərini heyrətə 
gətirməklə yanaşı, həm də əxlaqi dəyərlər və ali insani sifətlər baxımından da 
ad çıxarmışdı. Belə ki, o Həzrətin iftixar dolu həyatı ilə tanışlığı olan 
alimlərin hamısı onun əxlaqı qarşısında baş əyirlər. 
Sünni məzhəbinin görkəmli hədisçisi və alimi ibn Həcər Heytəmi yazır: 
“Museyi-Kazim (ə) atasının elm və biliyini irs aparmış, atasının fəzilət və 
kamalına malik olmuşdur. O, (cahil və nadan insanlarla) fövqəladə güzəşt və 
                                                          
1
 Əl-ənvarul-bəhiyyə, səh. 170 
2
 Müxtəsəri-tarixil-ərəb, səh. 209 
İmamların siması tarix guşəsində ..................................................................................................................... 
98 
 
səbrlə davrandığına görə Kazim (qəzəbini boğan) ləqəbini almış, onun 
dövründə heç kim İlahi maarif və bilik baxımından ona çatmamışdır. ”1  
 
 
İmam Kazimin dövründə xilafətin 
 gördüyü çirkin əməllər 
 
1. Məhdi Abbasi 
 
Çirkin əməlləri İslam məmləkətinin hər yerinə ziyan vurmuş Mənsurun 
xəlifəlik dövrü, onun ölümü ilə başa çatır və camaat 22 il əzab-əziyyətə 
qatlaşdıqdan sonra rahat nəfəs almağa başlayır. 
Mənsur öldükdən sonra onun Məhdi adı ilə tanınmış oğlu Məhəmməd 
hakimiyyət başına gəlir. Məhdi ilk xəlifəlik çağlarında camaatın gur alqışları 
ilə üzləşdi. Çünki o, hakimiyyətə gəldiyi ilk vaxtda “Yaşıl bağ”da camaat 
qarşısında ümumi əfv etmə (amnistiya) qərarı çıxarıb bütün siyasi məhbusları 
(istər Bəni-Haşimdən olsun, istərsə də qeyri Bəni-Haşimdən) azad edərək 
camaatın əzab-əziyyətinə və qırğınına son qoydu. Həmçinin, atası Mənsurun 
camaatdan müsadirə etdiyi daşınan və daşınmaz əmlakı öz sahiblərinə 
qaytardı və beytül-maldan olan gəlirin əksəriyyətini camaat arasında 
bölüşdürdü.2  
Təbii ki, əgər bu iş beləcə davam etsəydi, bir çox parlaq nəticələr verərdi, 
ancaq təəssüflər olsun ki, çox çəkmədi, proqram dəyişdi və yeni xəlifə 
özünün həqiqi simasını göstərdi. Beləliklə də, ötən xəlifələrin İslama zidd 
olan hərəkətləri yenidən icra olunmağa başladı. 
Məhdi xəlifə olduğu ilk vaxtlarda saraya girməsinə yol vermədiyi eyş-
işrət işlərinə baxan pozğun ünsürlərə xüsusi qayğı göstərməyə başlayır. 
Xeyirxah, ağıllı və xoş niyyətli olan adamlar Məhdiyə bu işin pis və 
acınacaqlı sonuclarla nəticələnəcəyini desələr də, bu, ona heç bir təsir 
bağışlamır. Məhdi cavabında deyir: “İnsanın o vaxtı xoşdur ki, kef-damaqla 
keçsin, nədim adamlarsız həyat mənə şirin gəlmir.”3 Başı öz kefinə qarışan 
                                                          
1 Əs-səvaiqul-muhriqə, səh. 203 
2
 Tarixi Yəqubi, c. 3, səh. 132 
3 Tarixul-xüləfa, səh. 277 
 
.............................................................................................................  İmamların siması tarix guşəsində 
99 
 
xəlifə camaatın vəziyyətindən tamam xəbərsiz oldu. Bunun nəticəsində də, 
fəsad, rüşvətxorluq baş alıb getdi, vergi müfəttişləri camaatı həddən artıq 
sıxışdırmağa başladılar. Xəlifənin özü də, camaatı sıxışdırmağa başlayaraq 
ilk dəfə olaraq Bağdad bazarlarına vergi qoyur.1  
 Əkinçilərin vəziyyəti olduqca ağırlaşır və çətinlik hamını hiddətə gətirir.2  
 
 
Həzrət Əlinin (ə) nəslindən olanlara qarşı 
həddən artıq təzyiqlər 
 
Məhdinin rəftarı atası Mənsurdan müxtəlif cəhətlərə görə fərqlənirdi. 
Ancaq onların hər ikisinin müştərək bir cəhəti var idi ki, o da Ələvilərə 
(Əlinin (ə) nəslindən olanlara) qarşı həddən artıq təzyiq göstərməsi idi. 
Məhdi də Mənsur kimi Bəni-Haşimə qarşı olunan təzyiqlərdə əlindən gələni 
əsirgəmir, hətta bəzi vaxtlar onları Mənsurdan da çox təzyiqlərə məruz 
qoyurdu. Əlinin (ə) övladlarını hər an öz hökuməti üçün təhlükə hesab edən 
Məhdi onların başçılığı ilə olan hər hansı bir etirazın qarşısını almağa 
çalışırdı. O, şiəçiliyə yönəlmə və Ələvi rəhbərləri ilə həmkarlıq etməyə qarşı 
çıxırdı. Tarixçilər yazırlar: “Qasim ibn Məcaşi Təmimi ölərkən bir 
vəsiyyətnamə yazıb xəlifəyə imzalatdırmaq üçün Məhdinin yanına göndərir. 
Məhdi vəsiyyətnaməni oxumağa başlayır. Elə ki, Qasimin Allahın təkliyinə 
və İslam Peyğəmbərinin (s) peyğəmbərliyinə etirafından sonra Əlini (ə) 
İmam və Peyğəmbərin (s) canişini kimi tanıması cümləsinə çatır, 
vəsiyyətnaməni yerə atıb onu axıra qədər oxumur.3  
 
 
Quranda şərabın haram edilməsi 
 
Məhdinin şiəçiliyə qarşı güclü mübarizəsinə dair başqa bir nümunə, onun 
Mədinədə İmam Kazim (ə) ilə söhbətidir. Məhdi xəlifə olduğu illərin birində 
Mədinə şəhərinə gəlib Peyğəmbərin (s) qəbrini ziyarət etdikdən sonra İmam 
Kazimlə (ə) görüşüb öz fikrində o Həzrətin elmini yoxlamaq məqsədilə, 
                                                          
1
 Tarixi Yəqubi, c. 3, səh. 137 
2
 Həyatul-imam Musa ibn Cəfər ə, c.1, səh. 436 
3
 Əl-kamilu fit-tarix, c.6, səh. 84 
İmamların siması tarix guşəsində ..................................................................................................................... 
100 
 
Quranda şərabın haram edilməsi məsələsini ortaya atıb soruşdu: “Şərab 
Quranda haram edilibmi?” Daha sonra əlavə edib dedi: “Camaatın 
əksəriyyəti şərabın Quranda qadağan olunmasını bilir, ancaq bu qadağanın 
mənasının haram olduğunu bilmir.” 
İmam Kazim (ə) buyurdu: “Bəli, şərabın haram olması Quranda açıq-
aşkar buyurulmuşdur.” 
— Quranın harasında? 
— Allahın (Peyğəmbərə (s) xitab edərək) buyurduğu “De ki: Rəbbim 
yalnız aşkar və gizli alçaq işləri [zina etmək, lüt gəzmək və s.], hər cür 
günahı, haqsız zülmü... haram buyurmuşdur.”1  
İmam Kazim (ə) bu ayədə digər haram buyurulmuş şeylər barədə 
danışdıqdan sonra buyurdu: “Allahın bu ayədə haram buyurduğu “hər cür 
günah” ifadəsindən məqsədi şərabdır. Çünki Allah Özü başqa bir ayədə 
buyurur: [Ya Məhəmməd!] Səndən içki və qumar haqqında sual edənlərə 
söylə: “Onlarda həm böyük günah, həm də insanlar üçün mənfəət (dünya 
mənfəəti) vardır. Lakin günahları mənfəətindən daha böyükdür.”2  
 “Əraf” surəsində açıq-aşkar haram buyurulmuş “hər cür günah” ifadəsi 
“Bəqərə” surəsində şərab və qumara aid edilmişdir. Buna əsaslanıb deyirik 
ki, şərab Quranda açıq-aşkar haram buyurulmuş və qadağan olunmuşdur.” 
Məhdi, İmam Kazimin (ə) bu istinad və sübutuna heyran qalıb ixtiyarsız 
olaraq (orada olan) Əli ibn Yəqtinə dedi: “And olsun Allaha ki, bu, Haşimi 
fətvasıdır.” (Yəni bu, Bəni-Haşim tayfasından olan şəxsin fətvasıdır, bu cür 
fətvanı yalnız Bəni-Haşimdən olanlar verə bilərlər.) Əli ibn Yəqtin də, öz 
növbəsində dedi: “Sizə – Peyğəmbər (s) ailəsinə belə elm vermiş Allaha şükr 
olsun!”  
Məhdi, Əli ibn Yəqtinin bu cavabından narahat olub öz qəzəbini güclə 
boğduğu bir halda dedi: “Ey rafizi, düz deyirsən! ”3 
 
 
2. Hadi Abbasi 
 
Hicrətin 169-cu ili İslam tarixi üçün böhranlı, qaranlıq, qeyri-sabit və 
qəmli bir il olmuşdur. Çünki həmin il Məhdi Abbasinin ölümündən sonra 
                                                          
1
 Əraf surəsi, ayə 33 
2
 Bəqərə surəsi, ayə 219 
3
 Usuli-Kafi, c.6, səh. 406 
.............................................................................................................  İmamların siması tarix guşəsində 
101 
 
onun kefcil, xam və məğrur oğlu Hadi Abbasi hakimiyyətə gəlir. Onun 
hakimiyyət dövrü İslam cəmiyyəti üçün baha başa gələn acı hadisələr dövrü 
olmuşdur. 
Hadi hakimiyyət başına gələrkən hələ 25 yaşı tamam olmamış, çox 
məsuliyyətli xəlifəlik və İslam məmləkətinin idarəçilik məqamını ələ 
keçirməyə qətiyyən səriştəsi yox idi. O, şərabxor, dardüşüncəli, laqeyd bir 
gənc idi. Xəlifəliyi dövründə əvvəl-əvvəl bir az sakit olan və bütün 
vilayətləri mərkəzi hökumətə tabe olan İslam məmləkəti, Hadinin alçaq və 
şəriətdən kənar hərəkətləri nəticəsində əxlaqsızlıq və pozğunluqlara məruz 
qaldığı üçün, hər tərəfdən ümumi etiraz sədaları ucalmağa başlayır. Düzdür, 
bu etirazlara bir çox amillər səbəb olmuşdu, lakin ən əsas amil Hadinin Bəni-
Haşim və Əlinin (ə) övladlarına qarşı ciddi təzyiqi idi. O, elə hakimiyyətə 
gəldiyi ilk çağlardan Bəni-Haşimdən olanları ciddi təzyiqlərə məruz qoyub 
atası Məhdinin dövründən onlar üçün beytül-maldan ayrılmış hüququ kəsdi. 
Həmçinin, təqib edərək onlarda bərk qorxu yaratmış və əmr vermişdi ki, 
onları harada tutsalar, Bağdada göndərsinlər.1  
 
Qanlı Fəxx faciəsi 
 
Bu təzyiqlər Bəni-Haşimin cəsur və igid kişilərini qəzəbləndirib onları 
zalım Abbasi hökumətinin aramsız və sərt yürüşlərinə qarşı müqavimət 
göstərmək məcburiyyətində qoyur. Bu özbaşnalığa cavab olaraq yavaş-yavaş 
Abbasi hökumətinə qarşı İmam Həsənin (ə) nəvələrindən olan Fəxx sahibi 
(Fəxx şəhidi) Hüseynin rəhbərliyi altında qiyam şöləsi alovlanmağa başlayır. 
(O, Fəxx adlı bir məkanda şəhid olduğuna görə Fəxx sahibi adlanır). 
Bu qiyam hələ başlamamış və yalnız həcc mövsümü vaxtı onun 
başlanması üçün münasib idi. Ancaq Mədinə şəhərinin valisinin ağır 
təzyiqləri bu qiyamın daha tez başlamasına səbəb oldu. Peyğəmbər (s) 
sülaləsinin müxaliflərindən olan Mədinə valisi xilafət mərkəzinə olan 
sədaqətini və öz vəzifəsini layiqincə yerinə yetirdiyini sübut etmək üçün hər 
gün Bəni-Haşimin adlı-sanlı şəxsiyyətlərini bir bəhanə ilə incidirdi. O 
cümlədən, o, bu şəxsiyyətlərdən hər gün şəhərin hökumət binasına gəlib 
özlərini təqdim etmələrini tələb edir, bununla kifayətlənməyib onlardan birini 
                                                          
1
  Tarix-Yəqubi, c.3, səh. 142 
İmamların siması tarix guşəsində ..................................................................................................................... 
102 
 
digərinin gəlməsinə zamin edir və biri oraya gəlmədikdə, onun yerinə zamin 
durmuş şəxsi incidirdi.1 
 Bir gün Mədinə valisi Fəxx şəhidi Hüseyn və Yəhya ibn Abdullahı Bəni-
Haşim böyüklərindən birinin hökumət binasına gəlmədiyi üçün tutub əziyyət 
verərək girov götürür. Onun bu hərəkəti barıt anbarına vurulmuş od kimi 
alovlanıb Haşimilərin qəzəblənməsinə, bunun nəticəsində də, onların 
qiyamının vaxtından tez başlayıb Mədinədə dönüş yaratmasına səbəb oldu. 
 
Hərəkatın başlanğıcı 
 
Fəxx sahibi Hüseyn Bəni-Haşim tayfasının seçilmiş, fəzilətli, cəsur və 
hörmətli kişilərindən biri olub təqvalı, səxavətli və yüksəkməqamlı bir şəxs 
idi. Hüseyn ibn Əli yüksək insani sifətlər baxımından tanınmış və seçilmiş 
simalardan biri hesab olunurdu. Onun atası, dayısı, babası, anasının əmisi və 
digər yaxın qohumları Mənsur Dəvaniqinin əmri ilə şəhadətə yetirilmiş, 
İslam düşmənləri ilə mübarizədə neçə-neçə oğlunu qurban vermiş bu böyük 
ailə əbədi və dərin qəm dəryasına qərq olmuşdu.2  
 
Hərəkatın məğlubiyyəti 
 
Hüseyn qiyam edən kimi Bəni-Haşim tayfasının və həmçinin, Mədinə 
camaatının böyük əksəriyyəti ona beyət edib Hadinin qüvvələrinə qarşı 
mübarizə etməyə başladı. Hadinin Mədinədəki qoşununu geri oturtduqdan 
sonra bir neçə gün fasilə verib yeni qüvvələr topladı. O, müsəlmanların həcc 
mövsümündə Məkkəyə yığışmasından istifadə edib bu şəhəri hərəkatın 
mərkəzi qərar verərək mübarizəni daha da genişləndirmək məqsədilə 
Məkkəyə tərəf hərəkət etdi. Mədinədəki döyüşün və Hüseynin ordusunun 
Məkkəyə tərəf hərəkət etməsini Hadiyə çatdırdıqda, o, onlara qarşı vuruşmaq 
üçün bir ordu göndərdi. Fəxx adlı yerdə iki ordu bir-biri ilə üzləşdi və qızğın 
döyüş baş verdi. Döyüş zamanı Hüseyn və Bəni-Haşim tayfasının adlı-sanlı 
şəxslərindən bir neçəsi şəhid oldu. Hüseynin ordusunun bir hissəsi dağıldı və 
bir hissəsi də, əsir düşərək Bağdada gətirilib qətlə yetirildi. 
                                                          
1
 Tarixi üməmu-vəl-mülük, c.10, səh.25 
2
 Məqatilut-talibin, səh. 285 
.............................................................................................................  İmamların siması tarix guşəsində 
103 
 
Onları öldürməklə kifayətlənməyən cəlladlar cənazələri basdırmayıb 
başları bədənlərdən ayıraraq Hadinin hüzuruna göndərdilər. Bəzi tarixçilərin 
dediyinə görə edam olunanların sayı yüz nəfərdən artıq idi.1  
Fəxx şəhidinin məğlub edilməsi çox acı və kədərli bir faciə idi. Bu faciə 
bütün şiələrin, xüsusən də, Peyğəmbər (s) ailəsinin qəlbini bərk yaraladı və 
yaddaşlarda bir daha Kərbəla faciəsini xatırlatdı. 
Bu faciə o qədər ürəkağrıdıcı və fəlakətli idi ki, İmam Cavad (ə) (İmam 
Məhəmməd Təqi (ə)) bu hadisədən neçə il keçdikdən sonra buyurmuşdur: 
“Kərbəla faciəsindən sonra bizim üçün heç bir faciə Fəxx faciəsi kimi 
dəhşətli olmamışdır.”2  
 
Yeddinci İmam və Fəxx şəhidi 
 
Bu faciə heç də İmam Kazimlə (ə) əlaqəsiz olmamışdır. Çünki İmam 
Kazim (ə) bu mübarizənin yaranmasından təşəkkül tapana qədər nə təkcə 
ondan xəbərsiz olmamış, hətta Fəxx şəhidi Hüseynlə sıx əlaqədə olmuşdur. 
İmam Kazimin (ə) qiyamın məğlub ediləcəyini qabaqcadan bilməsinə 
baxmayaraq, o, Hüseynin öz məqsədi uğrunda möhkəm durduğunu gördükdə 
ona buyurur: “Baxmayaraq ki sən şəhid olacaqsan, ancaq cihad və 
mübarizədə yenə möhkəm ol! Bunlar (xəlifə və onun ordusu) çox pis 
adamlardır. Zahirdə özlərini imanlı göstərir, həqiqətdə isə heç bir əqidə və 
imanları yoxdur. Bu yolda mən sənin əcr və savabını Allah-taaladan 
istəyirəm.”3  
Digər tərəfdən də, Hadi Abbasi, İmam Kazimin (ə) Peyğəmbər (s) 
ailəsinin ən böyük şəxsiyyəti olmasına və Bəni-Haşimin digər 
şəxsiyyətlərinin onun məsləhətlərindən ilham aldığını bildiyi üçün Fəxx 
faciəsindən sonra bərk əsəbləşdi. Ona görə ki, onun fikrincə pərdə arxasında 
olsa da, bəzi cəhətlərdən bu əməliyyata İmam Kazim (ə) başçılıq etmişdir. 
Buna görə də, o, Həzrəti ölümlə hədələyib dedi: “And olsun Allaha, Hüseyn 
(Fəxx şəhidi) Musa ibn Cəfərdən (ə) göstəriş alaraq mənə qarşı mübarizəyə 
qalxıb ona itaət etmişdir. Çünki bu tayfanın (Bəni-Haşimin) başçı və İmamı 
                                                          
1
 Əl-Kamilu fit-tarix, c.10, səh.28 
2
 Bəharul-ənvar, c.48, səh.165 
3
 Bəharul-ənvar, c.1, səh.366 
İmamların siması tarix guşəsində ..................................................................................................................... 
104 
 
məhz Musa ibn Cəfərdir (ə). Əgər mən onu sağ qoysam, Allah məni 
öldürsün!” 1 
Bu təhdidlərə İmam Kazim (ə) soyuqqanlı yanaşsa da, Peyğəmbər (s) 
ailəsi, şiələr və o Həzrətin tərəfdarları çox qorxuya düşdülər. Ancaq Hadi öz 
çirkin məqsədini həyata keçirməmiş ömrü sona yetdi və onun ölüm xəbəri 
Mədinədə sevinc və fərəh ruhiyyəsi yaratdı. 
 
3. Harun ər-Rəşid 
 
Əsrlərlə İslam adı altında müsəlmanlara hakim kəsilmiş Əməvi və Abbasi 
xəlifələri öz hakimiyyət dayaqlarını möhkəmlətmək və camaat arasında 
nüfuzlarını artırmaq üçün qəlblərə mənəvi nüfuz tapıb camaatın yanında 
etimadlarını doğrultmaq fikrində idilər ki, bəlkə bu yolla müsəlmanlar 
onların hakimiyyətini sidq ürəkdən qəbul edib onlara itaət etməyi özlərinə 
dini bir vəzifə bilsinlər.  
Əlbəttə zahiri nöqteyi-nəzərdən bu sahədə Abbasilərin bəxtləri gətirmiş 
və əllərində bir bəhanələri var idi ki, bu da onları Əməvilərdən tamamilə 
fərqləndirirdi. O da onların İslam Peyğəmbəri (s) ilə olan qohumluq əlaqələri 
idi. İslam Peyğəmbərinin (s) əmisinin (Abbas ibn Əbdülmüttəlibin) nəslindən 
olan Bəni-Abbas sülaləsi Peyğəmbərlə (s) olan qohumluqlarından təbliğ 
cəhətində istifadə edib özlərini xəlifəlik məqamının varisi hesab edirdilər. 
Buna baxmayaraq, onların bu qədər apardığı təbliğat şiə məzhəbinin pak 
İmamları qarşısında çox təsirsiz idi. Çünki əvvəla, xəlifəlik məsələsində varis 
olmaq məsələsi nəzərə alınmır və ən əsas şey rəhbər və xəlifənin öz 
səlahiyyəti, paklığı və əzəmətidir. İkincisi, lap xəlifəlik mövzusunda varis 
olmaq nəzərə alınsa da, yenə Əlinin (ə) övladları hamıdan üstündürlər. Çünki 
onlar Peyğəmbərə (s) daha yaxın olublar. Həm şəxsi ləyaqətləri olan, həm də 
Peyğəmbərə (s) daha yaxın olan şiənin məsum İmamları (ə) həmişə camaatın 
nəzərində olmuş, camaat daima onlara hörmət etmişdir. Əməvi və Abbasi 
xəlifələrinin mənəvi nüfuz tapmaları üçün apardıqları səylərə baxmayaraq, 
tarix göstərmişdir ki, ümumi məhəbbətin ölçüsü həmişə İmamların tərəfində 
olmuşdur. 
                                                          
1
 Bəharul-ənvar, c.48, səh.151 
.............................................................................................................  İmamların siması tarix guşəsində 
105 
 
Qəlblərə hakim olmaq 
 
Bu məsələ Abbasi xəlifələri arasında hamıdan çox Harun ər-Rəşidin 
dövründə özünü göstərmişdir. Hökumət dairəsinin bu qədər genişliyi və 
həmçinin, imkanlarının çox olmasına baxmayaraq, qəlblərin hələ də, İmam 
Museyi-Kazimlə (ə) olmasını bilən Harun bu məsələdən çox narahat olur və 
o Həzrətin mənəvi nüfuzunun azalması üçün gizli hiylələrini işə salırdı. 
“Camaat öz xüms-zəkatını gizli şəkildə Musa ibn Cəfərə (ə) verir və bu 
hərəkət ilə həqiqətdə onun xəlifə olduğunu rəsmiyyətlə tanımış, Abbasi 
hökumətini isə qeyri-qanuni hökumət bilir” - xəbərinin hər gün Haruna 
çatdırılması onun üçün dözülməz idi. Elə buna görə də, Harun bir dəfə İmam 
Kazimi (ə) Kəbənin kənarında gördükdə, ona deyir: “Camaatın gizlicə beyət 
edib rəhbər bildikləri şəxs sənsən?” İmam Kazim (ə) buyurdu: “Mən 
camaatın qəlb və ruhuna hakiməm, sən isə onların quru bədənlərinə 
hakimsən.”1  
 
 
Peyğəmbərin (s) övladı kimdir? 
 
Necə ki, qeyd etdik Harun Peyğəmbərlə (s) olan qohumluq əlaqəsinə 
açıq-aşkar arxalanıb yeri gəldikcə ondan istifadə edirdi. O, bir gün Mədinə 
şəhərinə gəlib Peyğəmbər (s) məzarının ziyarətinə gedir. Orada Qüreyş və 
digər qəbilələrdən çoxlu sayda adam toplaşmışdı. Harun Peyğəmbərin (s) 
hərəminə çatdıqda, üzünü o Həzrətin müqəddəs məzarına tutub dedi: “Salam 
olsun sənə, ey Allahın Peyğəmbəri! Salam olsun sənə, ey əmi oğlu!” O, 
camaatın arasında Peyğəmbərlə (s) əmioğlu olduğunu onlara eşitdirib 
bilərəkdən bununla fəxr edir. İstəyirdi ki, camaat xəlifənin Peyğəmbərlə (s) 
əmioğlu olduğunu bilsin. Bu zaman camaatın arasında olan İmam Kazim (ə) 
Harunun bu fikrini başa düşüb Peyğəmbərin (s) qəbrinə yaxınlaşaraq uca 
səslə buyurur: “Salam olsun sənə, ey Allahın Peyğəmbəri! Salam olsun sənə, 
ey ata!” Harun bu sözdən bərk qəzəbləndi. Belə ki, rəngi dəyişib ixtiyarsız 
olaraq dedi: “Doğrudan da bu bir şərəfdir.”2  
O, təkcə Peyğəmbərlə (s) olan qohumluq əlaqəsini camaata çatdırmaqla 
kifayətlənmir, üstəlik İmamların Peyğəmbər (s) övladı olmalarını da, bir 
                                                          
1
 Əssəvaiqul-muhriqə, səh. 204 
2
 Əl-irşad, c.6, səh.164 
İmamların siması tarix guşəsində ..................................................................................................................... 
106 
 
vasitə ilə inkar etmək istəyirdi. O, bir gün İmam Kazimə (ə) dedi: “Siz Əlinin 
(ə) övladları olduğunuz bir halda, nəyə görə Peyğəmbər (s) övladı 
olduğunuzu iddia edirsiniz? Çünki hər bir şəxs ana babasına deyil, ata 
babasına nisbət verilir.” 
 İmam Kazim (ə) onun cavabında aşağıdakı ayəni qiraət etdi: “Biz İshaqı 
və Yəqubu ona əta etdik. Onların hər birini hidayətə [peyğəmbərliyə] 
çatdırdıq. Bundan əvvəl Nuhu və onun nəslindən olan Davudu, Süleymanı, 
Əyyubu, Yusifi, Musanı və Harunu da hidayətə qovuşdurmuşduq. Biz yaxşı iş 
görənləri [yaxşılıq edənləri] belə mükafatlandırırıq. Zəkəriyyanı, Yəhyanı, 
İsanı, İlyası da [hidayətə çatdırdıq]. Onların hamısı əməlisalehlərdən idi.”1  
İmam Kazim (ə) sonra əlavə edib buyurdu: “Bu ayədə İsa (ə) keçmiş 
böyük peyğəmbərlərin övladlarından hesab olunub, halbuki, onun atası 
olmamış və yalnız anası Məryəmin vasitəsilə peyğəmbərlərə qohumluq 
əlaqəsi çatır. Deməli, bu ayəyə əsasən, qız tərəfdən olan uşaqlar da övlad 
sayılır. Biz də anamız Fatimə vasitəsilə Peyğəmbərin (s) övladları hesab 
olunuruq.”2  
Harunun belə məntiqi bir sübutun qarşısında sükut etməkdən başqa çarəsi 
qalmadı. 
İmam Kazimin (ə) Harunla buna bənzər başqa bir ətraflı mübahisəsində 
Harun o Həzrətə deyir ki, nəyə görə sizi Əlinin (ə) övladları yox, 
Peyğəmbərin (s) övladları adlandırırlar? İmam Kazim (ə) onun cavabında 
buyurur: “Əgər Peyğəmbər (s) dirilib sənin qızınla evlənmək istəsə, qızını 
ona verərsənmi?” Harun dedi: “Nə təkcə qızımı verərəm, hələ üstəlik bu 
qohumluğu bütün ərəb və qeyri-ərəb arasında özümə böyük bir fəxr 
bilərəm.” 
İmam Kazim (ə): “Ancaq bu məsələ mənə aid edilə bilməz. Nə 
Peyğəmbər (s) mənim qızımı istəməz, nə də mən qızımı ona vermərəm.” 
Harun: “Nəyə görə?” 
İmam Kazim (ə): “Çünki mən özüm onun nəslindənəm və bu evlənmə 
haramdır. Ancaq sən onun nəslindən deyilsən.” 
Harun: “Afərin, tamamilə doğrudur!” 3 
 
                                                          
1
 Ənam surəsi, ayə 85-86 
2
  Nurul-əbsar, səh.149 
3 Biharul-ənvar, c.48, səh.127  
 
.............................................................................................................  İmamların siması tarix guşəsində 
107 
 
İslam dövləti təşkil etmək arzusunda 
 
Harun bilirdi ki, İmam Kazim (ə) və onun şiələri onu xilafət kürsüsünü 
qəsb etmiş və müsəlmanların müqəddəratını zor gücü ilə ələ keçirmiş bir 
şəxs kimi tanıyırlar. Əgər onlar Haruna qarşı mübarizə etmək şəraiti əldə 
etsələr, bir an da oslun belə, onu hakimiyyətdən salmaqda yubanmazlar. 
İmam Kazimlə (ə) Harun ər-Rəşid arasında getmiş və qeyd etdiyimiz söhbət 
o Həzrətin İslam hökuməti təşkil etmək sahəsində olan ali məqsədlərindən, 
həm də Harunun çirkin məqsədlərindən xəbər verir: 
Bir gün Harun (bəlkə də, İmam Kazimin (ə) arzu və məqsədlərindən 
xəbər tutmaq məqsədilə) Fədəyi o Həzrətə qaytarmaq istədiyini bildirir. 
İmam Kazim (ə) buyurur: “Bir şərtlə Fədəyi qəbul edərəm ki, onun bütün 
ərazisini (bütün sərhədləri ilə birlikdə) geri qaytarasan.” Harun soruşdu: 
“Onun (əhatə etdiyi) sahə və sərhədləri nə qədərdir?”  
İmam Kazim (ə) buyurdu: “Əgər onun əhatə etdiyi sahə və sərhədlərini 
desəm, əsla onu qaytarmazsan.” Harun təkid edib and içdi ki, mütləq onu 
qaytaracaq. İmam Kazim (ə) Fədəyin əhatə etdiyi sahə və sərhədlərini bu cür 
təyin etdi: “Onun sahəsi Ədəndən tutmuş Səmərqəndə qədər, digər tərəfdən 
də, Afrikadan tutmuş Ərməniyyə və Xəzər dənizinə kimi uzanır.” Bu 
sahələrin bir-bir adını eşitdikcə rəng verib rəng alan və həddən artıq 
qəzəblənən Harun bu dörd cəhəti eşidəndə, özünü saxlaya bilməyib qəzəblə 
dedi: “Belə olan halda bizə bir şey qalmır ki!”  
İmam Kazim (ə) buyurdu: “Bilirdim ki, qəbul etməyəcəksən və elə buna 
görə də, demək istəmirdim.”1  
İmam Kazim (ə) bu cavabı ilə Haruna bildirmək istəyirdi ki, Fədək İslam 
dövlətinin bütün sahəsini əhatə edən simvolik bir ifadədir. Səqifə əhli (Əbu 
Bəkr, Ömər və s.) Fədəyi Peyğəmbər (s) qızının və kürəkəninin əlindən 
almaqla həqiqətdə hakimiyyəti Əhli-beytdən (əleyhimussəlam) aldılar. İndi 
əgər bizim haqqımızı qaytarmalı olsan, onda bütün xilafət ərazisini bizim 
ixtiyarımıza verməlisən.  
Bu söhbət İmam Kazimin (ə) ali məqsədlərindən xəbər verir. 
 
                                                          
1 Təzkirətul-xəvas, səh.350 
 
İmamların siması tarix guşəsində ..................................................................................................................... 
108 
 
Beytül-malın toplanması 
 
Zahiri hakimiyyət və qüdrət Harunun əlində olsa da, o, yalnız camaatın 
“cisminə”, “quru bədəni”nə hakimlik edirdi. Qəlblərdə isə heç bir yeri yox 
idi. Qəlblərə hakim durmaq ancaq İmam Kazimə (ə) məxsus idi. O Həzrətin 
ümumi fikirlərdəki məhəbbəti sayəsində mübariz və açıqfikirli müsəlmanlar 
öz malının xümsünü, eləcə də, beytül-mala mənsub olan digər vergiləri o 
Həzrətin hüzuruna göndərirdilər. Harun bundan heç də qafil deyildi. Çünki o, 
öz casusları vasitəsilə geniş İslam dövlətinin o tərəf-bu tərəfindən 
müsəlmanların İslam vergilərinin İmam Kazimə (ə) göndərməsi xəbərini əldə 
edirdi. Casuslar deyirdilər ki, göndərilən bu vergilər o qədər olurdu ki, İmam 
Kazim (ə) bunları toplamaq üçün beytül-mal sandığı hazırlamışdı.1  
   
                                                          
1
 Biharul-ənvar, c.48, səh.232 
.............................................................................................................  İmamların siması tarix guşəsində 
109 
 
 
 
 
 
 
İMAM RZA (Ə) 
 
 
 
 
 
 
 
 
 
İmam Rzanın (ə) həyatı barədə qısa məlumat 
 
İmam Əli ibn Musa (ə) hicrətin 148-ci ili zilqədə ayının 11-də 
anadan olmuşdur. 1 
 Anası Tuktəm adlı fəzilətli bir qadın olmuş, İmam Rza (ə) 
anadan olduqdan sonra İmam Kazim (ə) o xanıma Tahirə adı 
vermişdir.2  
İmam Əli ibn Musanın (ə) künyəsi Əbülhəsən, ləqəbi Rza 
olmuşdur. İmam Rza (ə) atası İmam Kazim (ə) (hicrətin 183-cü 
ilində) Bağdad zindanında şəhid olduqdan sonra otuz beş yaşında 
İmamətə çatmışdır. 
 
  
                                                          
1
 Usul-Kafi, c.1, səh.486 
2
 Biharul-ənvar, c.49, səh. 5-7 
İmamların siması tarix guşəsində ..................................................................................................................... 
110 
 
İmam Rzanın (ə) həməsri olmuş xəlifələr 
 
İmam Rza (ə) İmam olduğu iyirmi ilin onunu Harun Ər-Rəşidlə, beş ilini 
Məhəmməd Əminlə, son beş ilini isə Abdullah Əl-Məmunla həmzaman 
olmuşdur. 
İmam Rza (ə) Məmunun hakimiyyətə gəlişinə qədər öz doğma vətəni 
müqəddəs Mədinə şəhərində yaşayırdı. Məmun hakimiyyətə gəldikdən sonra 
o Həzrəti Xorasana çağırtdırır. Nəhayət, o Həzrət hicrətin iki yüz üçüncü 
ilinin səfər ayında (əlli beş yaşında olarkən) şəhadətə qovuşur və elə 
Xorasanda da (Məşhəd şəhərində) dəfn olunur.1  
 
 
İmam Rza (ə) Harunun dövründə 
 
Hicrətin 183-cü ili İmam Kazim (ə) Harunun əmri ilə Bağdad zindanında 
zəhərlənib şəhid olduqdan sonra İmam Rza (ə) İmam olduğu müddətin on 
ilini Harunla bir dövrdə yaşamışdır. Bu müddət Harunun özbaşınalıq, 
azğınlıq mühiti olması ilə yanaşı, həm də İmam Rzanın (ə) nisbətən azad 
yaşadığı və elmi-mədəni fəaliyyəti dövrü hesab olunur. Çünki Harun bu 
müddət ərzində o Həzrətə toxunmamış və İmam Rza (ə) açıq şəkildə 
fəaliyyət aparmışdır. Buna görə də, o Həzrətin yetirdiyi şagirdlər, İslami 
elmlər ocağında təlim etdiyi Quran həqiqətləri və İslam maarifi də, məhz bu 
dövrə təsadüf edir. Harunun, təzyiqləri azaldaraq İmam Rzanı (ə) nisbətən 
azad buraxmasının səbəbi bəlkə də, onun İmam Kazimin (ə) qətlindən 
yaranan nigarançılığıdır. Harun bu böyük cinayətin üstünü örtməyə çalışsa 
da, məsələnin üstü açılır və camaatda ona qarşı böyük nifrət hissi oyanır. 
Buna görə də, Harun bir təhər özünə bəraət qazandırmaq istəyirdi. Onun, 
İmam Kazimin (ə) pak cənazəsini zalımların əlindən alıb böyük hörmətlə 
dəfn edən əmisi Süleyman ibn Əbu Cəfərə yazdığı “Allah Sindi ibn Şahikə 
lənət eləsin, o, bu işi mənim icazəm olmadan görmüşdür”2  
Bu məsələni təsdiq edən başqa bir fakt da, Harunla Yəhya ibn Xalid 
Bərməkinin İmam Kazim (ə) barədəki söhbətidir. (Hələ əvvəllərdən İmam 
Kazimdən (ə) Haruna şikayət etmiş) Yəhya Haruna dedi: «Musa ibn 
                                                          
1
 Usul-Kafi, səh. 486 
2
 Biharul-ənvar, c.48, səh. 227 
.............................................................................................................  İmamların siması tarix guşəsində 
111 
 
Cəfərdən (İmam Kazimdən (ə)) sonra onun oğlu yerinə keçərək İmamət 
iddiası edir». (Demək istəyirdi ki, yaxşı olar indidən xəlifənin məmurları onu 
nəzarət altına alsınlar). (Hələ İmam Kazimin (ə) şəhadətini unutmayan və 
hələ də, onun aqibətindən nigarançılıq çəkən) Harun dedi: “Atasının başına 
gətirdiyimiz bəs deyil? İstəyirsən ki, bir dəfəlik qılınc götürüb bütün 
Ələviləri (Əlinin nəslindən olanları) qırım?” 1  Harunun qəzəbi sarayda 
olanları sakitləşdirib icazə vermədi ki, bir də kimsə İmam Rzanın (ə) ardınca 
pis-pis sözlər danışsın. 
İmam Rza (ə) Harunun xəlifə olduğu müddətdə yaranmış bu fürsətdən 
istifadə edib öz İmamətini aşkar edir və bu barədə ata-babalarından fərqli 
olaraq heç də, təqiyyə etmirdi. Hətta o Həzrətin bəzi dostları onu bu işindən 
çəkindirir, İmam (ə) isə onları arxayın edib buyururdu ki, Harundan ona heç 
bir xətər toxunmayacaq.  
Səfvan ibn Yəhya deyir: “İmam Kazim (ə) vəfat etdikdən sonra İmam 
Rza (ə) İmamət məqamını aşkar etdikdə, o Həzrətə deyildi: “Siz çox 
məsuliyyətli bir işi aşkar edirsiniz, biz bu zalımı (Harunu) sizin üçün çox 
təhlükəli sanırıq.” İmam Rza (ə) buyurdu: “O, nə qədər çalışsa da, mənə bir 
şey edə bilməyəcək.”2  
Həmçinin, Məhəmməd ibn Sənan rəvayət edib deyir ki, Harun xəlifə 
olduğu vaxt İmam Rzaya (ə) dedim: “Harunun qılıncından hələ də qan 
damcıladığı halda, siz İmamət məqamınızı aşkar edərək atanızın yerinə 
keçmisiniz.” İmam Rza (ə) buyurdu: “Peyğəmbərin (s) sözü mənə qüvvət 
verərək məni cürətləndirir. O Həzrət buyurmuşdur: “Əgər Əbu Cəhl mənim 
başımdan bir tük əskik edərsə, onda mən heç Peyğəmbər (s) deyiləm.” Mən 
də sizə deyirəm ki, əgər Harun mənim başımdan bir tük əskik edərsə, onda 
mən də, heç İmam deyiləm.”3  
 
Əmin və Məmun  
 
Harun özü hakimiyyətdə olarkən (anası Zübeydə olan) Məhəmməd Əmini 
öz vəliəhdi seçib camaatdan onun üçün beyət alır və (anası iranlı qızı olan) 
Abdullah Əl-Məmunu isə özünün ikinci vəliəhdi təyin edir. Hicrətin 193-cü 
                                                          
1
 Əxbari uyunir-Riza, 2, səh.226 
2
 Əxbari uyunir-Riza, 2, səh.226 
3
 Biharul-ənvar, c. 49, səh.155 
İmamların siması tarix guşəsində ..................................................................................................................... 
112 
 
ilində Haruna xəbər verirlər ki, Xorasan əyalətinin şəhərlərində camaat 
qiyam etmiş, ordu başçıları nə qədər çalışsalar da, qiyamı yatıra bilməmişlər. 
Harun öz vəzir-vəkili, müşavirləri ilə məsləhətləşdikdən sonra bu qərara gəlir 
ki, özü şəxsən qiyam qaldırılmış məntəqəyə gedib xilafət ordusunu qiyamı 
yatırtmaq üçün xorasanlıların canına salsın. Bu məqsədlə oğlu Əmini 
Bağdadda öz yerində saxlayıb Xorasana vali təyin etdiyi oğlu Məmunu isə 
özü ilə qiyam məntəqəsinə aparır. 
Harun qiyamı yatırda bilir və necə deyərlər səs-küyün qarşısını alır. 
Ancaq o, bir daha xilafətin mərkəzi olan Bağdada qayıda bilmir. Hicrətin yüz 
doxsan üçüncü ili cəmadiüs-saniyə ayının üçündə (Məşhəd şəhərinin 
yaxınlığındakı) Tus şəhərində vəfat edir və iki qardaşı rəqabət səhnəsində 
yalqız buraxır.  
 
Əminin məğlub olması 
 
Harun Tus şəhərində vəfat etdikdən dərhal sonra camaat onun Bağdadda 
qalmış oğlu Əminə beyət edir. Onun xəlifə olmasından cəmi on səkkiz gün 
keçməmiş, qardaşı Məmunu vəliəhdlikdən çıxarıb öz oğlu Musanı vəliəhd 
seçmək fikrinə düşür. O, bu barədə öz vəzirləri ilə məsləhətləşsə də, 
Məmunun vəliəhdlikdən çıxarılmasını təkid edən Əli ibn İsa Mahandan 
başqa heç kəs bu fikirlə razılaşmır. Əmin isə axırda qardaşının vəliəhdlikdən 
çıxarılması barədə qərar verir. Məmun da öz növbəsində qardaşının bu 
hərəkətinə cavab olaraq onu xəlifəlik məqamından kənarlaşdırır. Aparılan bir 
sıra nizami mübarizələrdən sonra nəhayət hicrətin yüz doxsan səkkizinci 
ilində Əmin öldürülür. Beləliklə, ölkənin bütün işləri Məmunun ixtiyarına 
keçir.1 
 
İmamın Əminin  
dövründəki nisbi azadlığı 
 
Xəlifə Əminin hakimiyyəti və Harunun ölümündən Məmunun hakimiy-
yətə gəldiyi dövrə qədər İmam Rza (ə) ilə dövlət məmurları arasında heç bir 
toqquşma tarixdə gözə dəymir. Məlum məsələdir ki, Bəni-Abbas xəlifələri 
daxili ixtilaflara, Əminlə Məmun arasındakı münaqişələrə, Məmunun 
                                                          
1
  Əl-kamlu fit-tarix, c.6, səh.287 
.............................................................................................................  İmamların siması tarix guşəsində 
113 
 
vəliəhdlikdən çıxarılıb Əminin oğlu Musanın vəliəhd seçilməsi kimi 
çəkişmələrə məruz qaldıqları kiçik bir müddətdə İmam Rza (ə) və 
ümumiyyətlə, Əlinin (ə) nəslindən olanlara əziyyət etməyə heç vaxt tapa 
bilməmişdilər. Biz bu illəri (193-198 h.q) İmam Rzanın (ə) nisbi azadlıq və o 
Həzrətin mədəniyyət təbliğləri aparması üçün yaxşı fürsət tapdığı bir dövr 
hesab edə bilərik.1  
 
İmam Rza (ə) Məmunun dövründə 
 
Məmunun hakimiyyətə gəlişi ilə İmam Rzanın (ə) həyatında yeni bir 
səhifə açılır. Bu elə bir səhifə idi ki, başdan-ayağa İmam Rzanın (ə) illəri 
qəm-qüssə ilə dolu idi. 
Xəlifəlik məqamını qəsb edənlərin (istər Bəni-Üməyyədən olsun, istərsə 
də Bəni-Abbasdan) ən çox qorxduqları şəxslər Əlinin (ə) övladları olmuşdur. 
Çünki, camaat (hamısı da olmasa, böyük bir qismi) xəlifə olmağı onların 
haqqı bilir və üstəlik onları hər cür fəzilət sahibi sayırdı. Elə buna görə də, 
Əli (ə) övladları daima işkəncələrə məruz qalaraq xəlifələr tərəfindən əziyyət 
çəkir, axırda da onların əli ilə şəhid olurdular. 
Məmun isə zahirdə şiəliyə rəğbət bəsləyir və ətrafındakıların da 
əksəriyyəti Həzrət Əlinin (ə) övladlarına qarşı mehriban olub onlara xüsusi 
hörmət bəsləyən iranlılardan ibarət idi. Bu səbəbdən Məmun öz ata-babası 
Harun və Mənsur kimi İmamı həbs edib ona əziyyət verə bilmirdi. Buna görə 
də, Məmun yeni bir metod fikirləşir. Düzdür, bu metod heç də sabiqəsiz 
olmamış və keçmiş xəlifələrin dövründə icra olunmuşdu, ancaq necə olsa da, 
kənardan bir az yaxşı nəzərə çarpırdı. Ondan sonrakı xəlifələr də, məhz bu 
metoddan istifadə etməyə başlayırlar. Məmun bu qərara gəlir ki, İmam 
Rzanın (ə) öz iqamətgahı yerləşən Mərv şəhərinə gətirib, o Həzrətlə 
mehribancasına rəftar etsin və onun elmi-ictimai mövqeyindən istifadə 
etməklə yanaşı bütün işlərini tamamilə nəzarət altına alsın. 
 
 
                                                          
1
 8-ci İmamın həyatı, səh.60 
İmamların siması tarix guşəsində ..................................................................................................................... 
114 
 
Məmunun İmamı (ə) Xorasana dəvət etməsi 
 
Məmun əvvəlcə İmam Rzanı (ə), Əlinin (ə) nəslinin adlı-sanlı şəxsləri ilə 
birlikdə xilafət mərkəzinə hörmətlə dəvət etdi.  
İmam Rza (ə) Məmunun dəvətini qəbul etmədi. Lakin Məmun çox təkid 
etdikdən və İmam Rza (ə) ilə onun arasında çoxlu məktublaşmalar olduqdan 
sonra nəhayət, O, Həzrət Əlinin (ə) nəslindən olan bir dəstə adlı-sanlı 
şəxslərlə birlikdə Mərv istiqamətinə hərəkət etdi.1  
Məmun İmam Rzanın (ə) karvanını gətirmək vəzifəsinə təyin olunmuş 
Cüludiyə, digər bir rəvayətə görə isə Rəca ibn Əbu-Zəhhana tapşırmışdı ki, 
karvandakılara, xüsusən də, İmam Rzaya (ə) lazımi hörməti etsin. Ancaq 
İmam Rza (ə) camaatı xəbərdar etsin deyə, qəsdən bu səfərdən narazı 
qaldığını bildirirdi. O Həzrət Mədinədən çıxmağa hazırlaşanda, qohum-
əqrəbasını yığıb onlardan onun halına ağlamasını istəyərkən buyurmuşdur: 
“Mən bir daha öz ailəmə tərəf qayıtmayacağam.”2 Sonra Peyğəmbərlə (s) 
vidalaşmaq məqsədilə o Həzrətin məscidinə daxil oldu. İmam neçə dəfə 
vidalaşsa da, yenə Peyğəmbərin (s) qəbrinə tərəf qayıdıb uca səslə ağladı. 
 Müxəvvil Sistani yazır: “Bu zaman o Həzrətin yanına gəlib salam 
verərək səfərinin uğurlu olmasını dilədim. O buyurdu: “Mənə yaxşı-yaxşı 
bax, cəddim (Peyğəmbərin (s)) yanından uzaqlaşıb qürbətdə öləcək və 
Harunun yanında dəfn olunacağam.” (Həmin mənbə)  
 
İmama (ə) xəlifə olmaq təklifi 
 
İmamın Mərvə gəlişindən bir neçə gün keçdikdən sonra İmam Rza (ə) ilə 
Məmun arasında müzakirələr başlayır və Məmun hakimiyyəti qəbul etməyi 
İmam Rzaya (ə) təklif edir. İmam Rza (ə) bu təklifdən ciddi şəkildə imtina 
edir. İmam Rzanın (ə) imtina edəcəyini bəlkə də, qabaqcadan təxmin etmiş 
Məmun dedi: “İndi ki, belədir, onda vəliəhdliyi qəbul et!” İmam Rza (ə) 
buyurdu: “Məni bunda da üzürlü hesab et.” Məmun bu dəfə İmamı (ə) üzürlü 
hesab etməyib hirsli halda bu cümləni dedi: “Ömər ibn Xəttab vəfat edərkən 
altı nəfərdən ibarət şura təyin etdi. Şuranın üzvlərindən biri də, Əmirəl-
möminin Əli (ə) idi. Ömər həm də vəsiyyət etmişdi ki, kim müxalifətçilik 
                                                          
1 Kəşful-ğummə, c.3, səh.65 
2
 Biharul-ənvar, c.49, səh.117 
.............................................................................................................  İmamların siması tarix guşəsində 
115 
 
edərsə, boynu vurulsun... İndi sən də mənim təklifimi qəbul etməlisən! Çünki 
mən bundan başqa çarə görmürəm.”1  
 Məmun əslində bu sözlərlə İmamı (ə) hədələyirdi. Sonra daha açıq 
şəkildə İmamı (ə) təhdid edib dedi: “Sən həmişə mənim fikrimin əksinə 
hərəkət edir və özünü mənim qüdrətimdən amanda görürsən. And olsun 
Allaha ki, əgər vəliəhdlikdən imtina etsən, səni güclə onu qəbul etməyə 
məcbur edəcəm. Əgər onda da qəbul etməsən, səni qətlə yetirəcəm.”2  
 İmam Rza (ə) məcbur olub Məmunun təklifini qəbul edərək buyurur: 
“Mən vəliəhdliyi bu şərtlə qəbul edərəm ki, ölkə işlərində bir dənə də olsun, 
hökm verməyim və hakimiyyət orqanlarında da hakim təyin edib çıxartmaq, 
hökm və fətva vermək kimi işlərə qarışmayım.”3  
İmam Rzanın (ə) vəliəhd seçilməsi təbii ki, o Həzrətin dostları üçün baş 
ucalığı idi. Lakin İmam Rzanın (ə) özü bu hadisədən çox narahat və qəmgin 
idi. O Həzrət bir kişinin həddən artıq çox sevindiyini gördükdə, onu öz 
yanına çağırıb buyurdu: “Bu işə bel bağlayıb sevinmə, çünki baş 
tutmayacaq!”4  
 
Məmunun İmam Rzaya (ə) verdiyi 
 xəlifəlik təklifinin səbəbləri 
 
Məmunun dövründəki siyasi vəziyyət və şəraiti nəzərdən keçirdikdə, 
məlum olur ki, o, bir sıra siyasi çətinliklərlə üzləşməli olmuş və bu çıxılmaz 
vəziyyətlərdən üzüağ çıxmaq üçün çarə axtarırmış. Nəhayət, Məmun bu 
vəziyyətdən çıxmaq üçün bir neçə cəhətli siyasət irəli sürür ki, bu da məhz 
İmam Rzanı (ə) vəliəhd seçməkdən ibarət olmuşdur. İndi Məmunun 
üzləşdiyi siyasi çətinlikləri oxucuların nəzərinə çatdırırıq: 
 
1. Ərəblərin Məmun və hakimiyyətindən narazılığı 
 
Ərəblər Məmunun xəlifəliyi və hökmdarlığı ilə razılaşmırdı. Bunun 
səbəbi anasının, tərbiyəçisinin və qəyyumunun hamısı qeyri ərəb olduğu idi. 
                                                          
1
 Əl-İrşad, səh.310 
2
 İləlü-şəraye, c.1, səh.226 
3
 Əl-İrşad, səh.310 
4
 Kəşfül-ğümmə, c.3, səh.67 
İmamların siması tarix guşəsində ..................................................................................................................... 
116 
 
Və bu ərəblərin əsassız təəssübkeşliyi idi ki, digər qövm və millətləri xüsusi 
millətə – ərəblərə nökər hesab edirdilər Quran və Peyğəmbərin təlimi 
əleyhinə uyğun deyildi. 
 
2. Əminin qətli və arzuların puç olması 
 
Əminin ölümü zahirdə Məmun üçün bir hərbi qələbəlik sayılsa da onun 
planına və hədəflərinə qarşı pis nəticələrdən və mənfi reaksiyalardan kənar 
olmamışdı. Bu ərəb xalqında xüsusi ilə Abbasilərdə ona qarşı bədbinlik 
yaratdı. Və cəmiyyətdə onun əleyhinə nifrət oyatdı. 
 
 
3. Ələvilərin qiyamları 
 
O zamanda Ələvilərin vasitəsi ilə bir çox qiyamlar və yürüşlər idarə 
olunurdu. Bir vaxtlar Məmunun tərəfdarları sırasında olmuş Əbus-Səraya 
Kufədə qiyam qaldırır. Onun ordusu qarşılaşdığı hər hansı bir ordunu məğlub 
edir və hər hansı şəhərə çatırdısa, oranı ələ keçirirdi. Deyilənə görə, Əbus-
Sərayanın qiyam qaldırdığı gündən edam olunduğu günə qədərki on ay 
müddətində xəlifənin iki yüz min əsgəri öldürülmüşdür. 
Osmanın tərəfdarlarının mərkəzi olan Bəsrə şəhərində də, Ələvilər 
himayə olunur, nəticədə Zeydün-nar qiyam qaldırır. 
Məkkə və Hicaz ətrafında Dibac ləqəbi ilə məşhur olub Əmirəl-möminin 
adlandırılan Məhəmməd ibn Cəfər qiyam qaldırır. 
Yəməndə İbrahim ibn Musa ibn Cəfər xəlifəyə qarşı qiyam qaldırır. 
Mədinədə Məhəmməd ibn Süleyman ibn Davud ibn Həsən qiyam qaldırır. 
Əhalisinin əksəriyyəti əsasən Osmanın tərəfdarları olan Vasitdə Cəfər ibn 
Zeyd ibn Əli və Hüseyn ibn İbrahim ibn Həsən ibn Əli qiyam qaldırırlar. 
Mədaində də, Məhəmməd ibn İsmail ibn Məhəmməd qiyam edir. 
Bir sözlə, elə bir yer qalmamışdı ki, orada Ələvilərdən biri ya öz istəyi ilə, 
ya da camaatın tələbi əsasında Abbasilərə qarşı qiyam qaldırmasın. İş o yerə 
çatmışdı ki, Bəni-Üməyyə və Bəni-Mərvan tərəfdarları kimi tanınmış 
Beynün-nəhreyn və Şam əhalisi də, Əbus-Sərayanın dostu olan Məhəmməd 
.............................................................................................................  İmamların siması tarix guşəsində 
117 
 
ibn Məhəmməd Ələvinin tabeçiliyinə keçərək Əbus-Sərayaya məktub yazıb 
bildirir ki, sənin əmrini almaq üçün qasidinin yolunu gözləyirik.1  
 
Çoxcəhətli çıxış yolu 
 
Məmun başa düşmüşdü ki, bu çətinliklərdən çıxmaq üçün aşağıdakı 
tədbirləri həyata keçirməlidir: 
1. Ələvilərin qaldırdığı qiyamları yatırtmaq; 
2. Abbasilər hökumətini şəri hökumət kimi tanımaları barədə Ələvilərdən 
etiraf almaq; 
3. Ələvilərin camaat arasındakı hörmətini aşağı salmaq; 
4. Ərəblərin xəlifəyə etimadını doğrultmaq; 
5. Öz hökumətinin Xorasan əhalisi və eləcə də, bütün iranlılar tərəfindən 
qanuni hökumət kimi qəbul olunması; 
6. Abbasiləri və onların tərəfdarlarını razı salmaq; 
7. Camaatın Məmuna olan etimadını gücləndirmək; 
Çünki Məmun qardaşını öldürməsi nəticəsində camaatın özünə olan 
etimadını azaltmışdı. 
8. Ən əsası isə onu çox hörmətli bir şəxs tərəfindən gözləyən təhlükədən 
uzaq etmək. 
Bəli, Məmun İmam Rzadan (ə) həddən artıq qorxu hissi keçirir və özünü 
o Həzrətin təhlükəsindən amanda saxlamaq istəyirdi. 
Beləliklə də, İmam Rzanı (ə) vəliəhd seçib onu hakimiyyətdə şərik 
etməklə bütün bu məqsədlər təmin olunurdu. Çünki (Ələvilərin başında 
duran) İmam Rzanı (ə) hakimiyyətə şərik qoşmaqla bütün Ələvilər silahlarını 
yerə qoyacaq, şüarlarına son qoyaraq qaldırdıqları qiyamlar nəticəsində 
camaat arasında qazandıqları hörməti itirməli olacaqdılar. Digər tərəfdən də, 
Məmun Əhli-beyt (əleyhimussəlam) tərəfdarı olan xorasanlıların yanında 
hörmət qazanacaq və qardaşını öldürməsini belə əlaqələndirəcək ki, guya 
hakimiyyəti onun əsl sahibinə (yəni, İmam Rzaya (ə)) qaytarmaq üçün 
qardaşını öldürmüşdür. Bunların hamısından əsası isə bu idi ki, İmam Rzanı 
(ə) Mərv şəhərinə gətizdirib onun işlərini nəzarət altına almaqla onun 
təhlükəsindən amanda qalmaq təmin olunurdu. Qalırdı təkcə ərəblərlə 
Abbasilər ki, onlara da iranlılar və Ələvilərin köməyi ilə müqavimət 
göstərmək olardı. 
                                                          
1
 8-ci İmamın siyasi həyatı, səh. 97-123 
İmamların siması tarix guşəsində ..................................................................................................................... 
118 
 
Araşdırmalar və cavablar 
 
Əldə olan fakt və sübutlar Məmunun İmam Rzanın (ə) vəliəhd seçilməsi 
məsələsinə olan sədaqətini şübhə altına salır. Əgər Məmun doğrudan da, 
İmam Rzanı (ə) vəliəhd seçirdisə bəs onda: 
1) Nə üçün Məmun İmam Rza (ə) Mədinədə olarkən bu işi həyata 
keçirmir və onu məmurlar vasitəsilə Mərvə gətizdirir? Halbuki, o, Mərvdə 
ola-ola İmamın (ə) adından xütbə oxuyub, özü o Həzrətin nümayəndəsi kimi 
İranı idarə edə bilər və İmam (ə) da özü nübuvvət mərkəzində qala-qala 
Peyğəmbərin (s) xəlifəlik məqamına nail olardı. 
2) Nəyə görə İmamı (ə) Kufə və Qum yolu ilə deyil, məhz çətin, isti və 
yorucu olan Bəsrə, Əhvaz və Fars şəhərlərindən, böyük Lut səhrasından 
Xorasan və Mərvə gələn yolla gətirilməsini əmr edir? Halbuki, Kufə və 
Qumda İmam Rza (ə) daha yaxşı qarşılanar və Məmunun zahiri məqsədi 
üçün daha geniş zəmin yaranardı. 
3) Nəyə görə İmama (ə) xəlifəlik təklifini etdiyi ilk müzakirələrdə İmam 
Rzadan (ə) sonra İmam Məhəmməd Təqini (ə) yox, məhz özünü vəliəhd 
təyin edir? Heç olmasa bu məsələni (İmam Rzadan (ə) sonra vəliəhd təyin 
edilməsi məsələsini) İmam Rzanın (ə) ixtiyarına buraxaydı. 
4) İmamın (ə) vəliəhd olması (özü də bu şərtlə ki, o Həzrətin hökumət 
işlərinə heç bir qarışacağı olmayacaq) İslam ümmətini həqiqətə nə qədər 
yaxınlaşdıra bilərdi? Bunu da nəzərə almaq lazımdır ki, İmam (ə) Məmundan 
təxminən iyirmi yaş böyük olmuş və təbii ki, adi hesablamalara əsasən, o 
Həzrət Məmundan tez vəfat edəcək, nəticədə isə hakimiyyət heç vaxt 
Ələvilərə çatmayacaqdı. 
5) Əgər Məmun sidq ürəkdən hərəkət edirdisə, bəs onda nəyə görə İmam 
(ə) vəliəhdliyi qəbul etmək istəmədikdə, onu təhdid edərək güc tətbiq 
etməklə vəliəhdliyi qəbul etdirir? 
6) Nəyə görə İmam Rza (ə) (hər hansı səbəb üzündən) şəhid olduqda, 
Məmun eynilə İmam Rzaya (ə) qarşı göstərdiyi münasibəti İmam Cavada (ə) 
da göstərdiyi halda, onu vəliəhd təyin etmir? 
7) Nə üçün Məmun böyük Fitr namazında İmam Rzanı (ə) yoldan 
qaytarıb camaatın axınının o Həzrətə qoşulmasının qarşısını alır? 
.............................................................................................................  İmamların siması tarix guşəsində 
119 
 
8) Nə üçün Məmun özü Mərvdən Bağdada gedərkən İmam Rzanı (ə) 
Mərvdə saxlamayıb özü ilə aparır? Əgər o Həzrət həqiqətən də, vəliəhddirsə, 
Mərvdə qalıb ölkənin bu hissəsini idarə etməyinin nə eybi var idi? 
Bunlar bir sıra suallardır ki, ilk baxışda ola bilər sadə görünsün, ancaq bir 
az diqqət yetirdikdə, məlum olur ki, Məmun bu işdə heç də sidq ürəkdən saf 
addım atmayıb, əksinə, onu bu addımı atmağa məcbur edən başqa səbəblər 
olmuşdur.  
 
İmam Rzanın (ə) vəliəhdliyi qəbul etməsinin amilləri 
 
1) İmam Rza (ə) o vaxt vəliəhdliyi ona görə qəbul etdi ki, gördü əgər 
vəliəhdliyi qəbul etməsə, nəinki öz canı, həm də bütün Ələvilərin və 
dostlarının canı təhlükə altına düşməsin. İmam Rza (ə) həm özünü, həm də 
şiə dostlarını təhlükədən qorumalı idi. Çünki İslam ümməti onların vücuduna 
və məsləhətlərinə böyük ehtiyac duyurdu. Onlar camaatın çətinlik və 
şübhələrlə qarşılaşdığı zaman, yol göstərən, rəhbər və başçı olmaq üçün 
mütləq sağ qalmalı idilər. Əgər İmam Rza (ə) vəliəhdliyi birdəfəlik və qəti 
şəkildə qəbul etməyib həm özünü, həm də dostlarını təhlükəyə salsaydı, bu 
fədakarlığını İmam Hüseynin (ə) həyat bəxş edən şəhadəti kimi ümmətin 
müşkülünü həll edəcəyi məlum deyildi.  
2) Bundan da əlavə, vəliəhdlik məqamına nail olmaq Abbasilər tərəfindən 
bir razılıq kimi hesab olunub Ələvilərin də, hökumətdə şərik olmasını sübut 
edirdi. 
3) İmam Rzanın (ə) vəliəhdliyi qəbul etməsinin səbəblərindən biri də bu 
idi ki, camaat Peyğəmbər (s) ailəsinin də siyasi səhnədə hazır olduğunu 
görüb heç də onların səhnədən kənarda olduqlarını zənn etməsin və belə 
fikirləşməsinlər ki, onlar ancaq elm adamları olub, əməldə millətin işinə heç 
bir qarışacaqları yoxdur. Bəlkə İmam Rzanın (ə) İbn Ərəfənin sualına verdiyi 
cavabdan məqsədi də, elə bu olmuşdur. O, İmam Rzadan (ə) soruşmuşdu ki, 
ey Peyğəmbər (s) övladı, hansı səbəbə görə vəliəhdliyi qəbul etdin? İmam 
onun cavabında buyurur ki, babam Əlini (ə) şuraya daxil olmağa məcbur 
etmiş səbəbə görə vəliəhdliyi qəbul etdim.1  
                                                          
1 Mənaqibi Ali Əbi-talib, c.4, səh.364  
 
İmamların siması tarix guşəsində ..................................................................................................................... 
120 
 
4) Bunların hamısından əsası isə odur ki, İmam Rza (ə) vəliəhd olduğu 
müddət ərzində Məmunun əsl simasını camaata tanıtdıraraq onun gördüyü 
işlərindəki məqsədini ifşa etməklə camaatın fikrindəki bütün şəkk-şübhələri 
aradan qaldırırdı. 
 
İmam Rza (ə) həqiqətən də,  
vəliəhd olmağa meyilli idimi? 
 
Dediklərimiz heç vaxt vəliəhdliyi qəbul etmək məsələsində İmamın (ə) 
batini istəyinə sübut ola bilməz. Əksinə, sonrakı hadisələr sübut etdiyi kimi 
İmam bilirdi ki, heç vaxt Məmun və ətrafındakıların hiylələrindən uzaq 
olmayıb məqamdan da əlavə, canı onların təhlükəsindən salamat 
qalmayacaq. İmam (ə) çox yaxşı bilirdi ki, Məmun nəyin bahasına olursa-
olsun, onu aradan götürmək (istər cismi, istərsə də mənəvi cəhətdən) istəyir. 
Lap fərz edək ki, Məmunun heç bir pis fikri olmamışdır, ancaq dediyimiz 
kimi İmamın (ə) yaşını nəzərə aldıqda, o Həzrətin Məmunun ölümündən 
sonra sağ qalacağına ümid yox idi. Deməli, bunların heç biri İmamın (ə) 
vəliəhdliyi qəbul etməsinə kifayət etmir. Bunları nəzərə almadıqda və fərz 
etdikdə ki, İmamın (ə) Məmundan sonra sağ qalmaq ümidi də olub, ancaq 
onun hakimiyyəti ilə razılaşmayan nüfuzlu şəxslərlə mütləq üzləşməli 
olacaqdı. Həmçinin, hökuməti idarəetmə tərzində Allahın qayda-qanunlarını 
icra etməsi eynilə cəddi Peyğəmbər (s) və Əlinin (ə) hökumət idarəetmə tərzi 
kimi olan İmam Rza (ə) Abbasilərin, onların dostlarının və dünya əhlinin 
narazılığı ilə üzləşəcəkdi. 
Bütün dediklərimizi nəzərə aldıqda məlum olur ki, İmam Rzanın (ə) bu 
cür təhlükəli yolla hökumətə gəlməyi qəbul etməyəcəyi təbii idi. Çünki 
hakimiyyətə gəldiyi təqdirdə nə təkcə öz məqsədlərinə nail olmayacaq, hətta 
Ələvilərin, eləcə də, onların dostlarının arzu və istəkləri ilə birlikdə məhv 
olacağına zəmin də yaradacaqdı. Deməli, bu işə müsbət cavab vermək 
məntiqsiz bir hərəkət olardı.1 
                                                          
1
 8-ci İmamın siyasi həyatı, səh.162-165 
.............................................................................................................  İmamların siması tarix guşəsində 
121 
 
İmam Rzanın (ə) yad ideologiya və  
fikirlər qarşısında rolu 
 
İmam Sadiqin (ə) həyatı bölümündə oxuduq ki, Abbasi xəlifələrinin ilk 
dövrü, mədəni və nəzəri sahədə hərəkat dövrü idi. O zamanda İslam 
icmasında elmə qarşı misilsiz meyl və həvəs yaranmışdır. Bir çox fiqh, hədis 
elmləri kimi İslami elmlər, tibb və astronomiya kimi dünyəvi elmlər geniş 
şəkildə yayılmışdır. Digər tərəfdən o zamanda bir çox məzhəb və firqələr 
yaranmışdır. Kitab əhlinin və yunan alimlərinin fikir və əqidələri ilə 
qarşılaşmanın nəticəsində müsəlmanların zehnində çoxlu şübhələr 
yaranmışdı. 
Onu da əlavə edək ki, İmamın (ə) zamanında belə vəziyyətin davam 
etməsi ilə yanaşı İslam icmasında ümumcəmiyyətin fikir və düşüncə tərzi 
yunan dilində olan kitabların tərcümə olunması nəticəsində artmağa başladı. 
Çünki Məmunun yunan kitablarının tərcüməsinə xüsusi meyli var idi. O, 
Roma imperatoruna bir məktub yazaraq bu imperiya ərazisindəki qədim 
elmləri ehtiva edən kitablar məcmuəsini onun üçün göndərməsini istəyir. 
Roma imperatoru bu təklifi qəbul edir. Məmunun tərəfindən bir qrup alim 
Rumdan kitabları gətirib onun göstərişi ilə tərcümə etməyə başlamışlar.1  
Tərcümə edilən kitabların bir qismi fəlsəfə sahəsində idi. Bu tərcümə 
olmuş kitablarla müsəlmanlar yad mədəniyyətlərlə, xüsusi ilə Yunan 
mədəniyyəti ilə tanış oldular.  
Digər bir tərəfdən onu da qeyd edək ki, Məmun Mötəzilə məzhəbini 
qəbul etmiş, bu məzhəbin böyük alimlərini öz sarayına yaxınlaşdırmışdı. Bu 
məzhəbin tabeçiləri əql, məntiq, qiyas və nəzərin tərəfdarları idilər. Və 
bəşərin məhdud əqlinə arxalanmaqda ifrata varırdılar. Dini göstəriş və 
ehkamları ağılları ilə ölçürdülər. Ağılları qəbul edəni qəbul edib qalanını 
inkar edirdilər. Nəhayət, bu vəziyyət müsəlmanlarda bir sıra şübhələr və 
iradlar icad etdi. 
                                                          
1
 Əl-fehrest, səh. 353 
İmamların siması tarix guşəsində ..................................................................................................................... 
122 
 
Misrin görkəmli müasir alimi yazır: «...Sonra çox keçmədi ki, 
müsəlmanlar yad mədəniyyətlərlə, xüsusi ilə Yunan mədəniyyəti ilə və hər 
şeydən çox yunan fəlsəfəsi ilə tanış oldular. Bunlar get-gedə müsəlmanlarda 
təsir qoyur. Belə ki, müsəlmanlar o elmləri öz dinlərini müdafiə etmək 
vasitəsi kimi qərar verdilər. O zaman daha da böyük addım ataraq ağılı hər 
bir şeyə hakim bildilər. Və belə hesab etdilər ki, bir tək ağıl bütün mərifət 
sərçeşməsidir. Beləliklə tədricən özlərini Vəhy qaynağından ehtiyacsız 
bildilər. Ağıl haqqında olan ifrat dərəcədə olan inamları onları aldatdı, 
nəticədə ifrata və haqdan uzaqlaşmağa giriftar oldular. Həmin səhvlər səbəb 
oldu ki, ixtilaf qapıları üzlərinə açılsın, hər bir cəmiyyət müəyyən dəlillərə 
arxalansın. Bu səbəbdən də o zamanda məzhəblərin sayı yetmişi ötdü.1  
Şübhəsiz o zaman Abbasilərin sarayında elə də təqvalı, canyandıran elm 
adamları yox idi ki, yadların elmi əsərlərini təhqiq və müzakirə etsin. Və onu 
İslami baxış süzgəcindən keçirsin. Qeyri xalis, azdırıcı mövzuları çıxarıb, 
səhih və iradsız məsələləri İslam ictimaiyyətinin ixtiyarında qoysun. 
Bu cür (fikri və mədəni) şəraitin mövcud olması səkkizinci İmamın (ə) 
öhdəsində böyük bir vəzifə qoyurdu. O, İslamın rəhbər və keşikçisi bu xətərli 
vəziyyətdən agah idi. Buna görə də İmam (ə) ideologiya fırtınalarının və 
xətərli fikirlərin qarşısında möhkəm müqavimət göstərdi. Mübahisə 
məclislərində, azad müzakirələrdə şəxsən iştirak edərək, böyük filosofların, 
kəlam elm adamlarının və kitab əhli böyüklərinin şübhə və sözlərinin əsassız 
olduğunu açıqladı. İslamın əqidə və mədəniyyətinin əsalətini qorudu.  
Bu mübahisə və müzakirə məclisləri ki, Məmunun təklifi ilə onun 
hüzurunda təşkil olunurdu çox dərin möhtəvalı və maraqlı idi ki, bu günlər 
də (arasından 1200 il keçməsinə baxmayaraq) elmi müşkül və şübhələri həll 
edərək, bir çox məsələləri izah edib açıqlayır. Nümunə olaraq bu 
müzakirələrin bir neçəsi aşağıdakılardan ibarətdir: 
Məsihi katolikosu ilə müzakirə; Rəsül-calutla müzakirə; Hürbüzi-əkbərlə 
müzakirə; İmrani-sabii ilə müzakirə; Süleyman Mərvəzi ilə müzakirə; Əli ibn 
Məhəmməd ibn Cəhimlə müzakirə; Bəsrə şəhərinin müxtəlif məzhəb 
başçıları ilə müzakirə. 
Bu müzakirələrin hər biri elə əhəmiyyətli mənaya malik olub ki, sədası 
ölkəni başdan-başa dildən-dilə dolanıb yaşamışdır. 
                                                          
1
 Ayineyi İslam, səh.266 
.............................................................................................................  İmamların siması tarix guşəsində 
123 
 
 
  
 
 
 
 
İMAM MƏHƏMMƏD TƏQİ (Ə) 
 
 
 
 
 
 
 
 
 
İmam Məhəmməd Təqinin (ə) həyatı barədə qısa məlumat 
 
Doqquzuncu İmamın adı Məhəmməd, künyəsi Əbu Cəfər, ləqəbi Təqi 
və Cavad olmuş, hicrətin 195-ci ilində Mədinə şəhərində anadan olmuşdur. 
 Onun atası 8-ci İmam İmam Rza (ə), anası isə Səbikə xanımdır. 
Peyğəmbərin həyat yoldaşı olmuş Mariya Qibtiyyənin nəslindən hesab 
olunan Səbikə xanım əxlaqi dəyərlər baxımından yüksək mərtəbədə durur 
və öz dövrünün qadınlarının ən üstünü hesab olunurdu.1 Belə ki, İmam 
Rza (ə) o xanımı pak, nəcabətli və fəzilətli bir qadın kimi yad edirdi2.  
İmam Cavadın (ə) atası vəfat edərkən təxminən səkkiz yaşı olmuş, 25 
yaşında olarkən şəhadətə yetişmiş, Bağdadın Qüreyş qəbristanlığında 
babası İmam Kazimin (ə) məzarının yanında dəfn olunmuşdur3.  
 
                                                          
1
 İsbatul-vəsiyyə, səh.209 
2
 Biharul-ənvar, c.50, səh.15 
3
 Usul-Kafi, c.1, səh.492 
İmamların siması tarix guşəsində ..................................................................................................................... 
124 
 
İmam Cavadın (ə) həməsri olmuş xəlifələr 
 
İmam Məhəmməd Təqi (ə) (İmam Cavad) İmam olduğu müddət ərzində 
iki Abbasi xəlifəsi ilə, yəni Məmun (193-218 h.q) və Mötəsimlə (218-227 
h.q) bir dövrdə yaşamışdır. Adı çəkilən xəlifələrin hər ikisi o Həzrəti məcburi 
şəkildə Mədinədən Bağdada gətizdirmiş və Məmunun İmam Rza (ə) barədə 
icra etdiyi siyasətini davam etdirərək onu paytaxtda saxlamaqla nəzarət altına 
almışlar. 
 
Xeyir-bərəkətli bir təvəllüd 
 
İmam Rzanın (ə) ailəsində və eləcə də, şiələr arasında İmam Cavad (ə) 
xeyir-bərəkətli bir uşaq kimi adlandırılmışdır. Bu barədə Əbu Yəhya Sənani 
deyir: “Bir gün İmam Rzanın (ə) yanında idim. Bu vaxt o Həzrətin azyaşlı 
uşağı Cavad (ə) bizim yanımıza gəldi. İmam Rza (ə) buyurdu ki, şiələrimiz 
üçün ondan xeyir-bərəkətli bir uşaq dünyaya gəlməmişdir.”1 
Deyilənlərə görə İmam Rza (ə) müxtəlif münasibətlərdə, yeri gəldikcə öz 
əziz oğlunu bu cür yad edirdi. Belə ki, bu məsələ artıq şiələrin hamısına bəlli 
idi. İbn Əsbat və Əbbad ibn İsmayıl adlı iki şiənin dediyinə görə bir dəfə 
İmam Rzanın (ə) hüzurunda olarkən Həzrət Cavadı (ə) onların yanına 
gətirirlər. Onlar İmam Rzadan (ə) soruşurlar ki, bu, həmin dediyiniz xeyir-
bərəkətli uşaqdır? İmam Rza (ə) onların cavabında buyurur: “Bəli, bu, 
İslamda ondan xeyir-bərəkətlisi doğulmayan həmin uşaqdır.”2  
İlk baxışda bu hədisdən belə başa düşülə bilər ki, İmam Cavad (ə) şiələr 
üçün bütün İmamlardan daha xeyirlidir. Xeyr, bu belə deyildir. Çünki əldə 
olan sübutlar göstərir ki, bu hədisdən məqsəd İmam Cavadın (ə) doğularkən 
şiələrə xüsusi xeyir-bərəkət ərməğan etməsidir. Belə ki, İmam Rzanın (ə) 
dövrü xüsusi bir mərhələ olmuş və o Həzrət özündən sonrakı İmamı təyin 
etməkdə keçmiş İmamların heç birinin üzləşmədiyi bir sıra çətinliklərlə 
üzləşmişdir. Çünki bir tərəfdən İmam Kazimin (ə) şəhadətindən sonra 
Vaqifilər adlanan bir dəstə şiə, maddi məqsədə görə İmam Rzanın (ə) 
İmamətini qəbul etməmiş, digər tərəfdən də, o Həzrətin (İmam Rzanın (ə)) 
təxminən qırx yeddi yaşına qədər uşağı olmaması Peyğəmbərdən (s) olan 
                                                          
1
 Əl-irşad, səh.319 
2
 Biharul-ənvar, c.50, səh.20 
.............................................................................................................  İmamların siması tarix guşəsində 
125 
 
hədisdə şiə İmamlarının sayının on iki nəfər olub onların doqquzunun İmam 
Hüseynin (ə) nəslindən olacağı fikrinə əsasən, həm o Həzrətin öz İmamətini, 
həm də İmamətin davam edəcəyini sual altına alırdı. Vaqifilər də, məhz bu 
məsələni bəhanə gətirib İmam Rzanın (ə) İmamətini qəbul etməkdən imtina 
edirdilər. Hüseyn ibn Qiyamə Vasitinin bu barədə İmam Rzaya (ə) etdiyi 
etiraz və o Həzrətin ona verdiyi cavab bu məsələyə tam bir sübutdur. 
Vaqifilərin başçılarından olan Hüseyn ibn Qiyamə İmam Rzanı (ə) sonsuz 
qələmə verib ona yazdığı məktubda deyir: “Sənin uşağın olmadığı bir halda 
necə İmam ola bilərsən?”1  
İmam Rza (ə) onun cavabında yazır: “Sən haradan bilirsən ki, mənim 
uşağım olmayacaq? And olsun Allaha, bir neçə gün keçməz Allah mənə 
haqqı batildən ayıran bir övlad verər.” 2 
 Hüseyn ibn Qiyamənin (və eləcə də digər vaqifilərin) bu təbliğ metodu 
təkcə bununla kifayətlənmir və bu məsələyə müxtəlif münasibətlərdə 
dəfələrlə işarə edilirdi. İmam Rza (ə) da öz növbəsində onların bu sözlərini, 
bu “sübutlarını” cavabsız qoymurdu.3  
 Nəhayət, İmam Cavadın (ə) doğulması bu ixtilafa son qoyur. Beləliklə 
də, İmam Rza (ə) və şiələrin bu sahədəki mövqeyi möhkəmlənir, nəticədə 
şiəliyin etibarı artır.4  
 
Azyaşlı İmam 
 
İmam Cavad (ə) uşaq yaşlarında İmamət məqamına yetişmiş ilk İmam 
olduğundan, o Həzrətin həyatını mütaliə edərkən irəli çıxan ilk sual bu olur 
ki, kiçik bir uşaq müsəlmanların rəhbərlik və İmamət məsuliyyətini necə öz 
öhdəsinə götürə bilər? İnsan bu yaşda olarkən Peyğəmbərin (s) canişini 
olması kamalına çata bilərmi? Keçmiş ümmətlərdə də, belə bir hadisə 
olubmu? 
Bu suallara cavab vermək üçün nəzərə almaq lazımdır ki, düzdür, insanın 
əqli və cismi cəhətdən ömrünün özünəməxsus çiçəklənmə dövrü vardır və 
insan həmin vaxta yetişdikdə, əql və cismi ən kamil həddə çatır. Ancaq nə 
                                                          
1
 Əl-irşad, c.3, səh.242 
2
 Üsuli-Kafi, c.1, səh.320 
3
 Usul-Kafi, səh.321 
4
 İmamul-cəad minəl-məhdi iləl-ləhd, səh.321 
İmamların siması tarix guşəsində ..................................................................................................................... 
126 
 
eybi var ki, hikmət və yenilməz qüdrət sahibi olan Allah bəzi məsləhətlərə 
görə bu prosesi bir sıra xüsusi bəndələri üçün qısa bir vaxt ərzində gətirib 
çatdırsın? Bəşəriyyət tarixində lap qədim dövrlərdən bu cür ümumi qaydadan 
istisna olan şəxslər olmuş və Allah-taalanın xüsusi lütf və mərhəməti 
sayəsində kiçik yaşlarındaykən İmamət və xalqa rəhbər olmaq məqamına 
yetişmişlər. Bu məsələni daha yaxşı izah etmək üçün gəlin bu istisnalardan 
bir neçəsini nəzərdən keçirək: 
1. Qurani-Kərim Həzrət Yəhyanın (ə) peyğəmbərliyi və onun uşaq 
yaşlarından Peyğəmbər seçilməsi barədə buyurur: “Biz uşaq ikən ona hikmət 
[Allah kəlamının incəliklərini anlamaq, peyğəmbərlik] verdik.”1  
Bəzi təfsirçilər qeyd etdiyimiz ayədə “hikmət” sözünü istedad və bilik 
mənasına, bəziləri isə onu peyğəmbərlik mənasına təfsir etmişlər. İkinci 
versiyanı “Usuli-kafi” kitabında olan hədislər də təsdiq edir. O hədislərdən 
biri də, İmam Baqirin (ə) qeyd etdiyimiz ayədəki “hikmət” sözünü Həzrət 
Yəhyanın (ə) uşaq ikən Peyğəmbər seçilməsinə aid edərək bu cür 
buyurmasıdır: “Həzrət Zəkəriyyanın (ə) vəfatından sonra oğlu Yəhya (ə) 
onun kitab və hikmətini ondan irs aparır. Bu isə məhz Allah-taalanın 
Quranda “Ey Yəhya! Kitabdan bərk yapış! [Tövratı möhkəm tutub onun 
hökmlərinə ciddi əməl et!] Biz uşaq ikən ona hikmət [Allah kəlamının 
incəliklərini anlamaq, peyğəmbərlik] verdik” - deyərək buyurmasıdır.”2  
2. Bilirik ki, uşağın dil açıb danışması üçün təxminən on iki ay (bir il) 
vaxt keçməlidir. Ancaq bunu da bilirik ki, Həzrət İsa (ə) dünyaya gəldiyi ilk 
günlərdə, hələ beşikdə olarkən danışmış və (Allahın qüdrəti nəticəsində 
evlənmədən hamilə olub doğmuş buna görə də, ciddi töhmətlərə məruz 
qalmış) anasını müdafiə edərək inadkarların dedi-qodusunu məntiqlə aradan 
qaldırmışdır. Halbuki, bu cür danışmaq, özü də belə bir məfhuma malik söz 
demək yalnız böyüklərin əlindən gələ bilər. Qurani-Kərim İsanın (ə) 
sözlərini bu cür açıqlamışdır: “[Allahdan bir möcüzə olaraq körpə [İsa (ə)] 
dilə gəlib] dedi: “Mən, həqiqətən, Allahın quluyam [bəndəsiyəm]. O, mənə 
kitab [İncil] verdi, özümü də Peyğəmbər etdi. O, harada oluramsa olum, 
məni mübarək [həmişə hamıya xeyir verən, dini hökmləri öyrədən] etdi və 
mənə diri olduqca namaz qılıb zəkat verməyi tövsiyə buyurdu. O, həmçinin 
                                                          
1
 Məryəm surəsi, ayə.12 
2
 Usuli-Kafi, c.1, səh.382 
.............................................................................................................  İmamların siması tarix guşəsində 
127 
 
məni anama qarşı olduqca itaətkar və nəvazişkar etdi, [heç kəsə qarşı] 
zülmkar, asi [dikbaş] eləmədi.”1  
Qeyd olunanlardan belə nəticəyə gəlirik ki, İmamlardan qabaq da, digər 
mömin insanlar bu İlahi nemətdən bəhrələnmiş və bu, təkcə İmamlara xas bir 
şey olmamışdır. 
İmamların həyatını mütaliə etdikdə məlum olur ki, bu məsələ İmamların, 
xüsusən, İmam Cavadın (ə) öz dövründə də, daima müzakirə mərkəzinə 
çevrilmiş, onlar da eynilə bu sübutla irad tutanlara cavab vermişlər. İndi 
nümunə üçün oxucuların diqqətini bu barədə olan üç rəvayətə cəlb edirik: 
1) İmam Rzanın (ə) səhabələrindən biri deyir: “Bir dəfə Xorasanda İmam 
Rzanın (ə) hüzurunda idik. Orada olanlardan biri İmama (ə) dedi ki, ey 
mənim ağam, (Allah eləməsin) birdən sizin başınıza bir iş gəlsə, biz sizdən 
sonra kimə müraciət edək? O Həzrət buyurdu: “Oğlum Cavada.” Bunu 
deyəndə həmin şəxs İmam Cavadın (ə) yaşının az olduğunu bildirdi. İmam 
Rza (ə) buyurdu: “Allah-taala Həzrət İsanı (ə) Cavaddan da kiçik yaşlarında 
Peyğəmbər və yeni şəriət sahibi qərar vermişdi.”2  
2) İmam Rza (ə) Müəmmər ibn Xəllad adlı səhabəsinə buyurur: “Mən 
Cavadı öz yerimdə əyləşdirib onu öz canişinim təyin etmişəm. Biz elə bir 
nəsildənik ki, kiçiklərimiz hər şeyi böyüklərimizdən irs aparır.”3  
 
 
Əqidə çaşqınlığı 
 
Kiçik yaşında ikən İmamət məqamına nail olmağın mümkünlüyü 
haqqında kifayət qədər danışılsa da, İmam Cavadın (ə) yaşının az olması 
məsələsinin söz-söhbəti səngimək bilmirdi. Bu söz-söhbətdə nəinki bir çox 
adi şiələrin, eləcə də, bəzi şiə alimlərinin payı var idi. Buna görə də, İmam 
Rzanın (ə) şəhadətindən sonra İmamətin İmam Cavadın (ə) öhdəsinə 
düşdüyü bir dövrdə şiələr (xüsusilə, adi şiələr) çox təhlükəli, o vaxta qədər 
misli görünməmiş bir əqidə çaşqınlığı ilə üzləşir və İmam Cavadın (ə) 
yaşının az olması böyük bir müşkülə çevrilmişdi. Hicri tarixi ilə dördüncü 
əsr alimi ibn Rüstəm Təbəri yazır: 
                                                          
1
 Məryəm surəsi, ayələr 30-32 
2
 Usuli-Kafi, səh. c.1, səh.322, 384 
3
 Əl-irşad, səh. 318 
İmamların siması tarix guşəsində ..................................................................................................................... 
128 
 
 “O, (İmam Cavad (ə)) altı yaş bir neçə aylıq olarkən, Məmun onun 
atasını şəhid edir və nəticədə şiələr çaş-baş qaldığı üçün camaat arasında fikir 
müxtəlifliyi yaranmağa başlayır.”1 
 Bu məsələni həll etmək məqsədilə şiələr yığıncaqlar təşkil edib İmam 
Cavad (ə) ilə görüşlər keçirərək o Həzrətin İmamət üçün lazım olan elmə 
malik olub-olmaması baxımından arxayın olmaq üçün ona suallar verir və o 
Həzrətdən qəti və qaneedici cavablar aldıqda arxayınlaşırdılar. Tarixçilər bu 
barədə yazırlar: “Hicrətin iki yüz ikinci ili İmam Rza (ə) vəfat edərkən, 
İmam Cavadın (ə) təxminən yeddi yaşı var idi. Buna görə də, Bağdad və 
digər şəhərlərdə camaat arasında müxtəlif fikirlər yaranmağa başlayır“.  
O vaxt qarşıdan həcc mövsümü gəlirdi. Bağdad fəqih və alimlərindən 
səksən nəfəri həcc ziyarətinə çıxıb İmam Cavad (ə) ilə görüşmək məqsədilə 
Mədinə şəhərinə yola düşürlər. Mədinəyə çatdıqda, İmam Sadiqin (ə) evinə 
gedirlər. Bu vaxt İmam Cavad (ə) gəlir. Hamı ayağa qalxıb onu qarşılayaraq 
salam verir. İmam daxil olub əyləşir. Camaatın hamısı sakit oturmuşdu. 
Sonra isə bir-bir hərə öz sualını o Həzrətə verir. İmam Cavad (ə) onlara qəti 
və qaneedici cavablar verdikdə, onlar sevinib o Həzrətə dua edərək 
təriflədilər.2  
Həmin il bu dəstənin arasında olmuş İshaq ibn İsmayıl deyir: “Mən də o 
Həzrətdən sual soruşmaq üçün on məsələ hazırlamışdım. Həmin vaxt həyat 
yoldaşım hamilə idi. Öz-özlüyümdə dedim: Əgər suallarıma cavab verə bilsə, 
onda, ondan xahiş edərəm ki, Allah-taaladan həyat yoldaşımın bətnindəki 
uşağın oğlan olmasını istəsin. Camaat öz suallarını verib qurtardıqdan sonra 
mən də suallarımı demək üçün ayağa qalxdım. O Həzrət məni görcək 
buyurdu: “İshaq, onun adını Əhməd qoyarsan!” Bu hadisədən sonra həyat 
yoldaşım bir oğlan uşağı doğdu. Mən də onun adını Əhməd qoydum.”3  
Beləliklə, İmam Cavad (ə) ilə olmuş bu cür görüş, bəhs və müzakirələr 
şiələrə o Həzrətin İmam olduğuna dair arxayınlıq gətirərək onların fikrindəki 
şəkk-şübhələri aradan qaldırır. 
 
 
                                                          
1
  Dəlailul-əimmə, səh.204 
2
 Biharul-ənvar, c.50, səh.98 
3
 İsbatul-vəsiyyə, səh.215 
.............................................................................................................  İmamların siması tarix guşəsində 
129 
 
İmam Cavadın (ə) elmi müzakirələri 
 
Qeyd etdiyimiz kimi İmam Cavad (ə) uşaq ikən İmamət məqamına 
yetişmiş ilk İmam olduğundan, o Həzrət bir sıra elmi müzakirələr təşkil 
etmiş və bəzi vaxtlar da həmin müzakirələr çox təntənəli şəkildə 
keçirilmişdir. Bu müzakirələrin təşkil edilməsinin əsas səbəbi o idi ki, bir 
tərəfdən o Həzrətin yaşının az olmasına görə onun İmam olması bir çox 
şiələr üçün hələ tam sübuta yetməmiş (baxmayaraq ki, şiələrin əsas alim və 
başbilənlərinin şiə əqidələrinə dair bu barədə heç bir şəkk-şübhəsi 
olmamışdır), buna görə də, arxayınlıq əldə etmək məqsədilə o Həzrətə çoxlu 
sayda suallar verirdilər. Digər tərəfdən də, İmam Cavadın (ə) yaşadığı dövr 
Mötəzilə məzhəbinin qol-budaq atıb genişlənərək nüfuz tapdığı bir dövr 
olmuş, yerli hökumət də, onları himayə edir və bu məzhəbin əqidələrini 
möhkəmlətmək, digər məzhəbləri isə nüfuzdan salmaq üçün əlində olan 
bütün maddi və mənəvi imkanlardan istifadə edirdi. Mötəzilə məzhəbinin 
əqidələri bəşərin naqis və səhv edən ağlına arxalanır. Mötəzilə məzhəbində 
olanlar dini hökmləri ilk növbədə öz ağılları ilə ölçərək ağılları qəbul edənə 
əməl edir və ağıllarının qəbul etmədiklərini isə inkar edirdilər. Bir uşağın 
kiçik yaşlarından ümmətə rəhbər və İmam seçilməsi onların ağlına sığmadığı 
üçün öz fikirlərində İmam Cavadı (ə) elmi mübarizə meydanında məğlub 
edəcəklərini düşünüb, o Həzrətə çətin və dolaşıq suallar verirdilər. Ancaq bu 
müzakirələrin hər birində İmam Cavad (ə) (İmamət elmi sayəsində) öz qəti 
və aydın cavabları ilə özünün İmam olması məsələsi üzərindən bütün şəkk-
şübhəni qaldıraraq İmam olduğunu və ümumiyyətlə, İmamət məsələsini isbat 
edirdi. Buna görə də, daha İmam Hadinin (ə) İmaməti dövründə (o Həzrət də 
kiçik yaşlarında ikən İmamət məqamına yetişmişdi) bu məsələ heç bir 
müşkül doğurmurdu. Çünki artıq hamıya məlum olmuşdu ki, yaşın az olması 
Allah tərəfindən verilmiş bu məqama heç bir təsir göstərə bilməz. İndi isə 
Həzrətin elmi mübahisələrindən birini nəzərinizə çatdırırıq: 
 
Yəhya ibn Əksəmlə elmi mübahisə 
 
Məmun Tus şəhərindən Bağdada köçdükdən sonra İmam Cavada (ə) bir 
məktub yazıb onu Bağdada dəvət edir. Bu dəvət də, İmam Rzanın (ə) Tus 
(Mərv) şəhərinə dəvət olunması kimi zahirdə könüllü, həqiqətdə isə məcburi 
bir səfər olmuşdur. İmam Cavad (ə) Məmunun dəvətini qəbul edib Bağdada 
İmamların siması tarix guşəsində ..................................................................................................................... 
130 
 
gedir. Bir neçə gündən sonra Məmun onu öz sarayına dəvət edərək ona qızı 
Ümmul-Fəzllə evlənmək təklifini edir. İmam Cavad (ə) Məmunun bu təklifi 
qarşısında sükut edir. Məmun da sükutu razılıq əlaməti sayıb tədarük fikrinə 
düşür. O, təntənəli şəkildə bir məclis qurmaq istəyirdi. Lakin bu xəbərin 
Bəni-Abbas arasında yayılması böyük narazılığa səbəb olur. Bəni-Abbas 
sülaləsinin nümayəndələri bir yerə toplaşaraq Məmuna öz etirazlarını bildirib 
dedilər: “Bu nə işdir görürsən? Əli ibn Musa ər-Rzanın vəfat etdiyi və 
hakimiyyətin Bəni-Abbasın əlində olduğu bir halda hakimiyyəti yenə də 
Əlinin övladlarına vermək istəyirsən? Biz bu işə yol verə bilmərik. Aramızda 
olan neçə illik düşmənçiliyi unutmusan?” Məmun soruşur: “Bəs sizin fikriniz 
nədir?” 
 Onlar dedilər: “O, uşaqdır və hələ elm və bilikdən xəbəri yoxdur.” 
Məmun dedi: “Siz bu ailəni yaxşı tanımırsınız, onların kiçiyi də, böyüyü də 
tükənməz elm sahibidir. Əgər mən deyənlə razı deyilsinizsə, onda onu 
yoxlayın. Qəbul etdiyiniz bir alimi gətirib onunla bəhs etdirin, onda mənim 
dediklərimə inanarsınız.” 
Abbasilər alimlərin arasında (öz elmi ilə aləmə səs salmış) Yəhya ibn 
Əksəmi seçirlər. Məmun İmam Cavadın (ə) elm və bilik səviyyəsini 
yoxlamaq üçün bir məclis təşkil edir. Həmin məclisdə Yəhya ibn Əksəm 
üzünü Məmuna tutub deyir: “İcazə verirsən, bu gəncə bir sual verim?” 
Məmun deyir: “Onun özündən icazə al!” Yəhya İmamdan icazə istədikdə, o 
Həzrət buyurur ki, nə istəyirsən, soruş!” Yəhya deyir: “Həcc mövsümü 
zamanı ehram bağlayıb heyvan ovlamış şəxsin hökmü necədir?” İmam 
Cavad (ə) buyurur: “Həmin şəxs o heyvanı hərəmdən kənarda ovlamışdır, 
yoxsa hərəm daxilində? Ehram bağlamış şəxs ehram haqqında heyvan 
ovlanmasının haram olduğunu bilib, yoxsa yox? Heyvanı bilərəkdən 
ovlamışdır, yoxsa bilmədən? Heyvanı ovlayan şəxsin özü azad insan olub, 
yoxsa qul? Uşaq olmuşdur, yoxsa böyük? Birinci dəfədir bu cür iş görür, 
yoxsa bir neçə dəfə (bundan qabaq da) belə iş görüb? Ovladığı heyvan quşlar 
cinsinə aiddir, yoxsa quş deyil? Böyük heyvan olub, yoxsa kiçik? Gördüyü 
bu işdən peşman olub, yoxsa yox? Heyvanı gecə ovlayıb, yoxsa gündüz? 
Bağladığı ehram ümrə həccinin olub, yoxsa təməttö həccinin?” 
Bu məsələ barədə İmam Cavadın (ə) müxtəlif hallar qeyd etməsinə 
heyran qalmış Yəhya ibn Əksəmin üzündə zəiflik hiss olunur və dili topuq 
vurmağa başlayır. Belə ki, bütün məclisdəkilər onun İmam Cavadın (ə) 
.............................................................................................................  İmamların siması tarix guşəsində 
131 
 
qarşısında aciz olduğunu açıq-aşkar hiss edirlər. Bu vaxt Məmun deyir: 
“Şükr olsun Allaha ki, mənim fikirləşdiyim düz çıxdı.” Sonra isə üzünü öz 
qohum-əqrəbasına tutub deyir: “Qəbul etmədiyiniz həqiqəti indi 
anladınızmı?”  
Məclisdə gedən müzakirədən sonra camaat çıxıb gedir və təkcə xəlifənin 
yaxın qohum-əqrəbası qalır. Məmun İmam Cavada (ə) üzünü tutub deyir: 
“Başına dönüm, yaxşı olar ki, ehram bağlamış şəxsin heyvan ovlaması üçün 
qeyd etdiyin müxtəlif halların hökmlərini bəyan edəsən, biz də öyrənək.” 
İmam Cavad (ə) bu zaman zikr olunan fərqli məqamları açıqlayıb Məmunu 
təsirləndirdi.1  
 
 
Vəkillik əlaqə vasitəsi kimi 
 
İmam Cavad (ə) imkanlarının məhdud olmasına baxmayaraq, vəkil və 
nümayəndələr təyin etməklə tərəfdarları ilə əlaqəsini qoruyub saxlayırdı. O 
Həzrət bütün xilafət ərazisinə nümayəndə göndərir və onların fəaliyyəti 
nəticəsində də şiə qüvvələrinin zəifləşməsinin qarşısı alınırdı. İmamın (ə) 
nümayəndələri bir çox şəhərlərdə, o cümlədən, Əhvaz, Həmədan, Sistan, 
(Sistan vilayətinin şəhərlərindən biri olan) Bost, Rey, Bəsrə, Vasit, Bağdad 
və əzəldən şiələrin mərkəzi olmuş Kufə və Qum şəhərlərində fəaliyyət 
göstərirdilər. 
İmam Cavadın (ə) yaşının az olmasından danışarkən qeyd etmişdik ki, Əli 
ibn Əsbat o Həzrətlə görüşü zamanı İmamın simasını yaxşı yadda saxlayıb 
Misirə qayıtdıqdan sonra onu tərəfdarları üçün təsəvvür etsin deyə, diqqətlə 
ona baxırdı. Bundan belə başa düşülür ki, o Həzrətin Misirdə də, tərəfdarları 
və sevənləri olmuşdur. 
 
İmam Cavadın (ə) elmi məktəbi 
 
Bildiyimiz kimi İmamların həyatındakı ən əsas cəhətlərdən biri onların 
mədəni-maarif sahəsinə diqqət etmələri olmuşdur. İmamların hər biri öz 
dövründə mədəniyyət sahəsində fəaliyyət göstərmiş və şagirdlər yetişdirərək 
onların vasitəsilə öz elmlərini camaat arasında yaymışlar. Ancaq, onların 
                                                          
1
 Biharul-ənvar, c.50, səh.75-77 
İmamların siması tarix guşəsində ..................................................................................................................... 
132 
 
dövründə siyasi-ictimai şərait heç də yeknəsəq olmamışdır. Məsələn, İmam 
Baqir (ə) və İmam Sadiqin (ə) dövründə şərait çox yaxşı olmuş, buna görə 
də, İmam Sadiqin şagirdlərinin sayı dörd minə çatmışdı. İmam Cavaddan (ə) 
başlayaraq İmam Həsən Əskərinin (ə) dövrünə qədər isə siyasi təzyiqlər və 
onların fəaliyyətinin hökumət tərəfindən nəzarət altına alınmasına görə bu 
imamların fəaliyyəti çox məhdud olmuş, buna görə də, onların şagirdlərinin 
sayı İmam Sadiqin (ə) şagirdlərinin sayı ilə müqayisədə həddən artıq az 
olmuşdur. Belə ki, «İmam Cavadın (ə) yüz on nəfərə yaxın şagirdi olmuş və 
o Həzrətdən cəmi 250 hədis nəql edilmişdir». 1  Buna heç də 
təəccüblənməməliyik. Çünki Həzrət bir tərəfdən ciddi nəzarət altında olmuş, 
digər tərəfdən də, tez bir zamanda şəhid edilmiş və bütün tarixçilərin 
dediyinə görə cəmi 25 il ömür sürmüşdür. Eyni zamanda nəzərə almaq 
lazımdır ki, İmamın (ə) bu azsaylı şagirdləri arasında Əli ibn Məhziyar, 
Əhməd ibn Məhəmməd ibn Əbu Nəsr Bəzənti, Zəkəriyya ibn Adəm, 
Məhəmməd ibn İsmayıl ibn Bəzi, Hüseyn ibn Sənd Əhvazi, Əhməd ibn 
Məhəmməd ibn Xalid Bərqi kimi elm və fiqh sahəsində sayılıb-seçilən, 
özünəməxsus mövqeyə malik olan şəxslər də olmuşdur. Bunlardan bəziləri 
çoxlu əsərlər də yazmışlar. Başqa bir məsələ isə budur ki, İmam Cavaddan 
(ə) hədis nəql edənlər təkcə şiələr olmamış, eləcə də sünni məzhəbinin alim 
və hədisçiləri də bir sıra İslami maarif və həqiqətləri o Həzrətdən rəvayət 
etmişlər. Misal üçün qeyd etmək olar ki, Xətib Bağdadi o Həzrətdən çox 
sayda hədis nəql etmişdir.2  
Həmçinin Hafiz Əbdüləziz ibn Əxzər Cənabəzi «Məalimul-itrətit-təhir» 
adlı kitabında, eləcə də, Əbu Bəkr Əhməd ibn Sabit, Əbu İshaq Sələbi və 
Məhəmməd ibn Mindət ibn Mehrbaz kimi müəlliflər öz tarix və təfsir 
kitablarında İmam Cavaddan (ə) çoxlu hədislər nəql etmişlər.3  
 
  
                                                          
1
 Rical, səh.397-409 
2
 Tarixi-Bağdad, c.3, səh.54-55 
3
 Əyanuş-şiə, c.2, səh.35 İbn Şəhraşub, c.4, səh.384 
.............................................................................................................  İmamların siması tarix guşəsində 
133 
 
 
 
 
 
İMAM HADİ (Ə) 
 
 
 
 
  İmam Əliyyən-Nəqinin (ə) həyatı barədə qısa məlumat 
 
Şiələrin onuncu İmamı – İmam Əliyyən-Nəqi (ə) hicrətin 212-ci 
ili zilhəccə ayının 15-də Mədinə yaxınlığındakı Sərya adlı bir yerdə 
anadan olmuşdur. Atası 9-cu İmam – İmam Cavad (ə), anası isə 
çox hörmət sahibi, fəzilətli və təqvalı bir kəniz olan Səmanə xanım 
olmuşdur. (Əl-irşad, səh.327) 
İmamın (ə) ən məşhur ləqəbləri Nəqi və Hadi olmuşdur. O 
Həzrətə «üçüncü Əbul-Həsən» də deyirlər. 
İmam Hadi (ə) hicrətin 220-ci ilində əziz atasının şəhadətindən 
sonra səkkiz yaşında ikən imamət məqamına yetişmişdir. O 
Həzrətin imamlıq müddəti 32 il, ömrü isə 41 il və bir neçə ay 
olmuş, hicrətin 254-cü ilində isə Samirra şəhərində şəhadətə 
yetişmişdir. 
 
İmamların siması tarix guşəsində ..................................................................................................................... 
134 
 
İmam Əliyyən-Nəqinin (ə) həməsri olmuş xəlifələr 
 
İmam Əliyyən-Nəqi (ə) İmam olduğu müddət ərzində aşağıda tərtiblə 
adları çəkilmiş Abbasi xəlifələrinin həməsri olmuşdur: 
1.Məmunun qardaşı Mötəsim (217–227 hicri qəməri); 
2.Mötəsimin oğlu Vasiq (227–232 hicri qəməri); 
3.Vasiqin qardaşı Mütəvəkkil (232–248 hicri qəməri); 
4.Mütəvəkkilin oğlu Müntəsir (altı ay); 
5.Müntəsirin əmisi oğlu Müstəin (248–252 hicri qəməri); 
6.Mütəvəkkilin digər oğlu Mötəzz (252–255 hicri qəməri). 
İmam Əliyyən-Nəqi (ə) adı sonuncu çəkilmiş xəlifənin (Mötəzzin) 
hakimiyyəti dövründə zəhərlənərək şəhid olmuş və evindəcə dəfn 
olunmuşdur. 
 
İmam Əliyyən-Nəqinin (ə)  
dövründə siyasi-ictimai vəziyyət 
 
Abbasilər hakimiyyətinin bu mərhələsi onu digər mərhələlərdən ayıran bir 
sıra xüsusiyyətlərə malik olmuşdur. İndi həmin xüsusiyyətlərdən bir neçəsini 
oxucuların nəzərinə çatdırırıq: 
 
1. Xilafətin əzəmət və heybətinin itməsi; İstər Əməvilərin hakimiyyəti 
dövründə, istərsə də Abbasilər dövründə xilafətin özünəməxsus əzəməti 
olmuşdur. Ancaq İmam Əliyyən-Nəqinin (ə) dövründə xilafətdə türklərin və 
qulların nüfuz tapmasının nəticəsi olaraq xilafət öz əzəmətini itirmiş, bu 
ünsürlər onu istədikləri kimi idarə edirdilər. Xəlifə yalnız simvolik bir məna 
daşıyırdı. Ancaq buna baxmayaraq, nə vaxt müxaliflər tərəfindən bir təhlükə 
hiss edilirdisə, xəlifə və bütün ətrafındakılar onu dəf etmək üçün ümumi bir 
razılığa gəlirdilər. 
2. Saraydakıların əyləncə ilə gün keçirmələri; Abbasi xəlifələri 
hakimiyyətdə yaranmış boşluqdan istifadə edib kef, əyləncə, eyş-işrətlə 
məşğul olaraq gecə məclisləri təşkil edirdilər. Hökumət başdan-başa fəsadla 
dolmuşdu. Tarix onların bu əyləncələrinin hamısını qələmə almışdır. 
.............................................................................................................  İmamların siması tarix guşəsində 
135 
 
3. Zülm, haqsızlıq və özbaşnalığın yayılması; Zülm və haqsızlığın 
yayılması, həmçinin, beytül-malı qarət edib əyləncə və əyyaşlığa sərf etmək 
camaatı cana yığmışdı. 
4. Ələvi qiyamlarının artması. Abbasi xəlifələri hakimiyyətlərinin bu 
mərhələsində çalışırdılar ki, cəmiyyət arasında Ələvilərə qarşı nifrət 
yaratmaqla onları tar-mar etsinlər. Ələvilərin hər hansı bir qiyamının kiçik 
fəaliyyəti müşahidə edilən kimi dərhal amansızcasına onun qarşısını almağa 
cəhd göstərilirdi. Bunun da səbəbi o idi ki, hökumət cəmiyyətdə yaratdığı 
dəhşətə baxmayaraq, özünü qeyri-sabit, qeyri-qanuni bilib bu kimi 
qiyamlardan çox qorxurdu. Ələvilərin bu müddət ərzindəki fəaliyyəti belə 
olmuşdur ki, adını çəkmədən camaatı Məhəmmədin (s) nəslindən seçilmiş 
bir nəfərin ətrafında toplaşmağa dəvət edirdilər. Çünki qiyam başçıları 
görürdülər ki, hərbi düşərgə sayılan Samirra şəhərində məsum İmamlar təqib 
olunur, belə olduğu halda, onlar müəyyən bir şəxsi (yəni hər hansı bir məsum 
İmamı) rəhbər təyin etməklə onun həyatını təhlükə ilə üzləşdirər və hətta 
ölümünə səbəb ola bilərdilər. Bu qiyamlar cəmiyyətdə yaranmış zorakılıq və 
özbaşınalıqların nəticəsi kimi birbaşa onlarla əlaqədar olmuşdur. Məsələn, 
digər Abbasi xəlifələri ilə müqayisədə Peyğəmbər (s) ailəsi ilə nisbətən 
əlaqəsi olan və hakimiyyəti dövründə şiələr üçün heç bir təhlükə 
doğurmayan xəlifə Müntəsirin dövründə bir dəfə də olsun belə, qiyam baş 
verməmişdir. Tarixçilər təkcə 219-270 hicri qəməri illəri arasında baş verən 
on səkkiz qiyamı qeyd etmişlər. Bu qiyamların əksəriyyəti məğlubiyyətlə 
nəticələnmiş və Abbasi hökuməti tərəfindən yatırılmışdır. 
 
Qiyamların məğlubiyyətə uğramasının səbəbləri 
 
Bu qiyamların məğlubiyyətə uğramasının səbəbini bir tərəfdən qiyam 
başçılarının, digər tərəfdən də, qiyam başçılarının tərəfdarlarının zəif olması 
ilə əlaqələndirmək lazımdır. Qiyam başçılarının hazırladıqları proqramlar 
kamil olmadığı üçün işlərində çatışmazlıqlar olur və ən əsası isə onların 
qiyamı tam şəkildə İslami bir qiyam olmurdu. Buna görə də, qiyamlar çox 
vaxt məsum İmamların etirazı ilə üzləşməli olurdu. Düzdür, bu qiyam 
tərəfdarları arasında pakməramlılıq və əsl şiələr də var idi ki, onlar İslamın 
ali məqsədləri uğrunda ölümə getməyə belə hazır idilər. Ancaq bu cür 
insanların sayı çox az idi və mübarizə aparanlar əsasən, müəyyən bir İslami 
İmamların siması tarix guşəsində ..................................................................................................................... 
136 
 
məqsədi olmayan şəxslər idilər. Onlar məruz qaldıqları zülm və haqsızlıqlar 
nəticəsində narahat olub mövqelərini dəyişmək fikrinə düşür, lakin 
məğlubiyyət zamanı, yaxud ölüm təhlükəsində olduqlarını hiss etdikdə, öz 
rəhbərlərini tənha qoyub ondan uzaqlaşırdılar. Bir daha xatırladırıq ki, əgər 
bu qiyamların əksəriyyəti məsum İmamların etirazı ilə üzləşirdisə, onun 
səbəbi, ya bu qiyamların əsl İslami qiyam olmaması, qiyamçıların, yaxud 
qiyam başçılarının bəzi qeyri-İslami hərəkətləri olmuş, ya da onların 
fəaliyyətinin məğlub olacağını qabaqcadan görmək olmuşdur. Buna görə də, 
əgər İmam onların qiyamına razılıq versəydi, qiyamın məğlub olacağı 
təqdirdə şiə və İmamət məsələsinin əsası, həmçinin, şiə məzhəbinin əsas 
qüvvələri təhlükə qarşısında olardı. 
 
İmam Əliyyən-Nəqinin (ə) Mədinədən 
 Samirraya göndərilməsi 
 
İmam Əliyyən-Nəqinin (ə) İmaməti dövründəki Abbasi xəlifələri arasında 
hamıdan çox Mütəvəkkil o Həzrətlə həmzaman olmuşdur. Buna görə də, 
onun İmam Əliyyən-Nəqinin (ə) müqabilindəki mövqeyini araşdırmaq daha 
məqsədəuyğun olar. 
Mütəvəkkil Bəni-Haşimə qarşı çox kobud və düşməncəsinə rəftar edirdi. 
O, Bəni-Haşimə qarşı daima bədgüman olmuş və onları həmişə ittiham 
etmişdir. Vəziri Übeydullah ibn Yəhya ibn Xaqan da, həmişə onun yanında 
Bəni-Haşimə qarşı töhmətlər qoşaraq bu tayfaya qarşı pis rəftar etməyə vadar 
edirdi. Mütəvəkkil Ələvilərə qarşı zülm və insafsızlıqda sanki bütün Abbasi 
xəlifələrini ötüb keçmişdi.1  
Mütəvəkkilin Əli (ə) və onun övladlarına qarşı misli görünməmiş bir 
düşmənçiliyi var idi. Əgər bir nəfərin Əliyə (ə) rəğbət bəslədiyindən xəbər 
tutsaydı, bütün mal-dövlətini müsadirə edib özünü də öldürəcəkdi.2  
Mütəvəkkil İmam Əliyyən-Nəqiyi (ə) öz nəzarəti altına almaq üçün ata-
babalarının yolunu davam etdirir, nəyin bahasına olursa olsun, fikrini o 
Həzrət barədə rahat etmək istəyirdi. Bundan qabaq Məmunun İmamın (ə) 
fəaliyyətini nəzarət altına almaqda işlətdiyi metodu müşahidə etdik. Onun 
                                                          
1
 Məqatilut-talibin, səh. 395 
2
 Əlkamilu fit-tarix, c.7, səh.55 
.............................................................................................................  İmamların siması tarix guşəsində 
137 
 
İmam Cavad (ə) ilə qohumluq əlaqəsi yaratmasına baxmayaraq, o hətta 
Həzrətin evinin daxilində belə, onu nəzarət altında saxlaya bilmir. İmam 
Cavad (ə) şəhid olduqdan və İmam Əliyyən-Nəqi (ə) İmamət məqamına 
yetişdikdən sonra da bu planı həyata keçirməyin nə qədər lazım olduğunu 
həmin dövrün xəlifəsi çox yaxşı başa düşürdü. Çünki İmam Mədinədə qalıb 
xəlifənin nəzarətindən uzaq olsaydı, onda bu zalım hökumət üçün çox ciddi 
təhlükə yarada bilərdi. Buna görə də, xəlifə (Mütəvəkkil) bu təhlükə 
ehtimalının qarşısını almaq məqsədilə öz planını həyata keçirməli idi. Belə 
ki, Mədinə hakiminin xəlifəyə verdiyi məlumat onu həddən artıq nigaran edir 
və nəticədə Mütəvəkkil o Həzrəti Mədinədən Samirraya gətizdirir. 
Mədinə hakimi Abdullah ibn Məhəmməd Haşimi xəlifəyə göndərdiyi 
məktubda İmam Əliyyən-Nəqinin (ə) Mədinədə topladığı sosial baza 
haqqında məlumat verərək onu bərk qorxuya salır.1 
Ancaq İmam Əliyyən-Nəqi (ə) Mütəvəkkilə bir məktub yazıb Abdullahın 
dediklərinin yalan olduğunu bildirərək ondan xəlifəyə şikayət etdi. 
Mütəvəkkil də bir çox siyasətçilər kimi ikibaşlı bir işə əl ataraq bir tərəfdən 
Abdullah ibn Məhəmmədi işdən çıxarır, digər tərəfdən də öz katibinə tapşırır 
ki, İmam Əliyyən-Nəqiyə (ə) bir məktub yazsın. O, öz məktubu ilə zahirdə 
İmama olan münasibətini göstərmək istəyir, həqiqətdə isə məqsədi İmamı öz 
nəzarəti altına almaq idi.2  
Şübhəsiz ki, İmam Əliyyən-Nəqi (ə) Mütəvəkkilin fikrindəki pis 
məqsəddən xəbərdar idi. Ancaq Samirraya getməkdən başqa çarəsi yox idi. 
Çünki Mütəvəkkilin dəvətini qəbul etməmək İmamdan şikayət edənlər üçün 
qəti bir sübut, eyni zamanda Mütəvəkkili daha da qəzəbləndirib o Həzrətə 
artıq təzyiqlər göstərməsi üçün bir bəhanə ola bilərdi. İmam Əliyyən-Nəqi 
(ə) sonralar Samirrada buyururdu “Məni Mədinədən güclə Samirraya 
gətirdilər”3  
Nəhayət, İmam Əliyyən-Nəqi (ə) Mütəvəkkilin o Həzrəti Samirraya dəvət 
etməsi məktubunu aldıqdan sonra Yəhya ibn Hərsəmə ilə Samirraya getməli 
olur.4  
 
 
                                                          
1
 Biharul-ənvar, c.50, səh.200 
2
 Biharul-ənvar, c.50, səh.200 
3
 Biharul-ənvar, c.50, səh.129 
4
 Əl-irşad, səh.334 
İmamların siması tarix guşəsində ..................................................................................................................... 
138 
 
 
İmam Əliyyən-Nəqinin (ə) Samirraya gəlişi 
 
Mütəvəkkilin göstərişinə əsasən, İmam Əliyyən-Nəqinin (ə) Samirraya 
gəlişi üçün təyin edilmiş gün, onun üçün hələ yer hazırlanmaması bəhanəsi 
ilə təxirə salınır və o Həzrət bir gecə “Xanus-səvalik” (kimsəsizlər 
karvansarası) adlanan bir yerdə qalmalı olur. Bu hərəkətdən məqsəd siyasi 
baxımdan bir növ İmamı zəhmətə salaraq təhqir etmək olmuşdur. Səhəri gün 
o Həzrət üçün bir ev təyin olunur. Bundan sonra İmam həmin evdə qalmağa 
başlayır.1  
 İmam Əliyyən-Nəqi (ə) bu şəhərdə zahirdə azad olsa da, əslində elə bil 
ki, həbsdə saxlanılırdı. Çünki o Həzrətin qaldığı yer, onun yanına gəlib-
gedənlər və bütün işləri daima nəzarət altında idi. 
Məsihi həkimi və Bəxtişuyun şagirdi Yəzdad, İmam Əliyyən-Nəqinin (ə) 
güclə Samirraya gətirilməsinə işarə edərək deyir: “Əgər qeyb aləmindən 
xəbəri olan bir nəfər varsa, o da məhz odur (İmam Hadidir). Onu bura 
gətizdirməkdə məqsəd camaatın ona tərəf meyl etməsinin qarşısını almaqdır. 
Çünki onun olması ilə öz hakimiyyətlərini təhlükə altında görürdülər.”2  
Mütəvəkkilin İmam Əliyyən-Nəqinin (ə) camaat arasında olan mənəvi 
nüfuzundan qorxmasını o Həzrətin qalması üçün təyin edilmiş yaşayış 
yerindən başa düşmək olar. 
 
 
Vəkillik əlaqəsi orqanı  
 
Şiə İmamlarının Abbasi xəlifələri dövründə üzləşdiyi böhranlı vəziyyət 
onları şiələrlə əlaqə saxlamaq üçün başqa bir vasitə axtarmağa məcbur etdi. 
Bu da İmamların şiələrlə əlaqə vasitəsi təşkil edib müxtəlif şəhər və 
kəndlərdə vəkillər və nümayəndələr təyin etməsindən ibarət olmuşdur. Bu 
hərəkətdən əsas məqsəd vəkillər vasitəsilə müxtəlif yerlərdən xüms, zəkat, 
nəzir, hədiyyə və bu kimi şeylərin yığılaraq İmama çatdırılması, həmçinin, 
şiələrin fiqhi və əqidəvi suallarına İmam tərəfindən cavab verilməsi və 
vəkillərin bu çətinlikləri siyasi nöqteyi-nəzərdən hazırkı vəziyyətlə 
uyğunlaşdırması olmuşdur. İmamların fəaliyyətində bu hərəkətin böyük rolu 
                                                          
1
 Əl-irşad, səh.334 
2
 Biharul-ənvar, c.50, səh.161 
.............................................................................................................  İmamların siması tarix guşəsində 
139 
 
olmuşdur. Samirra şəhərində ciddi nəzarət altına alınmış İmam Əliyyən-Nəqi 
(ə) atası İmam Cavadın (ə) icra etdiyi işini davam etdirərək müxtəlif şəhər və 
kəndlərə vəkil və nümayəndələr təyin edirdi. Doğru yola yönəlmiş bu 
vəkillər yuxarıda qeyd olunmuş məqsədləri tam şəkildə yerinə yetirirdilər. 
İmam Əliyyən-Nəqi (ə) ilə şiələr arasında bilavasitə əlaqənin olmaması 
vəkillərin məzhəbi və siyasi rolunu gücləndirdi, belə ki, onların, işləri səliqə-
səhmana salmaqda məsuliyyətləri daha da artdı. Vəkillər get-gedə şiələrin 
işini idarə etməkdə dəyərli təcrübələr əldə edirdilər. Bir çox tarixi faktlar 
göstərir ki, vəkillər müxtəlif məntəqələrə əsasən, şiələri aşağıdakı dörd qrupa 
bölmüşdülər: Bağdad, Mədain və Kufə (İraq) məntəqəsi; Bəsrə və Əhvaz 
məntəqəsi; Qum və Həmədan məntəqəsi; Hicaz, Yəmən və Misir məntəqəsi. 
Bu məntəqələrin hər biri üçün xüsusi vəkil təyin edilir, onlar da özlərinə 
yerli əhalidən işçilər seçirdilər. Bu nümayəndəliyin fəaliyyətini İmam 
Əliyyən-Nəqinin (ə) nümayəndələrə verdiyi göstərişlərdə müşahidə etmək 
olar. Rəvayət olunmuşdur ki, İmam Əliyyən-Nəqi (ə) hicrətin 232-ci ilində 
öz məntəqə (Bağdad) vəkili Əli ibn Bilala yazmışdır: «...Mən Əbu Əli ibn 
Raşidi Əli ibn Hüseyn ibn Əbdürrəbbihin yerinə vəkil təyin edirəm. Bu 
məsuliyyəti ona görə onun öhdəsinə qoyuram ki, o, bu iş üçün lazımi 
səlahiyyətə kifayət qədər malikdir. Belə ki, bu işdə heç kəs ondan üstün ola 
bilməz. Bilirəm ki, o məntəqənin böyüyü sənsən, buna görə də, səni bu işdən 
xəbərdar etmək istədim. Eyni zamanda sən də ona tabe olmalı və toplanmış 
şəri vergiləri ona göndərməlisən. Bütün şiələri bu işdən xəbərdar et və o, öz 
vəzifəsini layiqincə yerinə yetirsin deyə, onları da ona tabe olmağa və ona 
kömək etməyə dəvət et...»  
Həmçinin, İmam Əliyyən-Nəqi (ə) başqa bir məktubunda vəkillərindən 
biri Əyyub ibn Nuha belə yazmışdır: “Ey Əyyub ibn Nuh! Mənim göstərişim 
sənə çatdıqdan dərhal sonra Əbu Əli ilə müxalifətçilikdən əl çək. Hər ikiniz 
öz məntəqənizdə öhdənizə düşən vəzifəni yerinə yetirməlisiniz. Belə olduğu 
halda, öz vəzifənizi mənimlə məsləhətləşmədən də yerinə yetirə bilərsiniz. 
Ey Əyyub, mənim göstərişimə əsasən, bundan sonra Bağdad və Mədain 
camaatından heç bir şeyi (şəri vergini) qəbul etmə və onlardan heç birinə 
mənimlə görüşməyə icazə vermə! Əgər sənin öz məsuliyyət çərçivəndən 
kənar olan bir şəxs sənə şəri vergi versə, ona de ki, aparıb öz məntəqə 
vəkilinə versin.  
Ey Əbu Əli! Sənə də göstəriş verirəm ki, eynilə Əyyuba verdiyim 
göstərişi yerinə yetirəsən.”  
İmamların siması tarix guşəsində ..................................................................................................................... 
140 
 
İmam Əliyyən-Nəqi (ə) Əbu Əli ibn Raşidin vasitəsilə Bağdad, Mədain 
və Kufədəki şiələrinə də bir məktub göndərir. Məktubda deyilir: «...Mən Əbu 
Əli ibn Raşidi Hüseyn ibn Əbdürrəbbih və digər keçmiş vəkillərimin yerinə 
vəkil təyin edirəm. O, mənim yanımda artıq Hüseyn ibn Əbdürrəbbih 
vəzifəsini daşıyır. Şəri vergilərin toplanması baxımından digər vəkillərin də 
ixtiyarını ona verərək, bu işə layiq olduğuna görə onu sizin işlərinizi idarə 
etmək üçün təyin edirəm. Siz şəri vergilərinizi ona verin. Öz əlaqənizi əsla 
onunla pozmayın və ona qarşı çıxmaq fikrini başınızdan çıxarın. Allaha itaət 
etməyə, əmlakınızı təmizləməyə tələsin, bir-birinizin qanını tökməyin, xeyir 
işlərdə, təqvada bir-birinizə əl tutun. Allah rəhmətinə nail olmaq istə-
yirsinizsə, təqvalı olun!»1  
Bağdad ətrafındakı Hamiya kəndinin sakini Əli ibn Cəfər də İmam 
Əliyyən-Nəqinin (ə) vəkillərindən biri idi. Onun fəaliyyəti barədə 
Mütəvəkkilə xəbər çatmış, Mütəvəkkil onu tutaraq həbs etmişdi. Uzun 
müddət həbsdə qaldıqdan sonra azad olmuş, sonra da İmam Əliyyən-Nəqinin 
(ə) sifarişi ilə Məkkəyə gedib orada yaşamağa başlamışdır.2  
İmam Əliyyən-Nəqinin (ə) nümayəndələri arasında İbrahim ibn 
Məhəmməd Həmədaninin də adını qeyd etmək lazımdır. İmamın ona yazdığı 
məktubda deyilir: “Göndərdiyin şəri vergilər gəlib çatdı. Allah səndən qəbul 
etsin, şiələrimizdən də razı qalsın və onları dünya və Axirətdə bizimlə bir 
yerdə qərar versin...” 
Bu məktubdan açıq-aşkar məlum olur ki, İmam, İbrahimi nümayəndə 
təyin etmiş və (ola bilsin ki, öz vəzifəsindən əlavə) şiələrdən toplanmış şəri 
vergiləri də, o Həzrətə çatdırırmış.  
Bir sözlə, nümayəndələrin apardığı fəaliyyət, xüsusən də, Mütəvəkkilin 
hakimiyyəti dövründəki fəaliyyətləri göz qabağındadır. Mütəvəkkil 
Ələvilərlə düşmənçiliyi olan şəxsləri özünə tərəf cəlb edərək onları, 
Ələvilərin gizli şəkildə apardığı fəaliyyətini dayandırmağa sövq edirdi. O, 
şiələri tutub həbs etmək məqsədilə bir sıra nizami hərəkətə əl atır və özü də 
bu hərəkətini çox ciddiyyətlə həyata keçirirdi. Onun bu hərəkəti İmamın 
                                                          
1
 Tusi. səh.513-514 
2
 İsbatul-vəsiyyə, səh.233 
.............................................................................................................  İmamların siması tarix guşəsində 
141 
 
Bağdad, Mədain və Kufədəki bəzi vəkillərinin ölümünə, bəzilərinin isə həbs 
edilməsinə gətirib çıxarır.1  
 Mütəvəkkilin bu hərəkəti vəkillik əlaqəsinə ciddi sarsıntılar varid etsə də, 
İmam Əliyyən-Nəqi (ə) öz gözəl təcrübələri nəticəsində bu əlaqəni daima 
fəal saxlayırdı. 
  
                                                          
1
 İxtiyaru mərifətul-rical, səh.603 
İmamların siması tarix guşəsində ..................................................................................................................... 
142 
 
 
İmam Əliyyən-Nəqi (ə) saray fəqihləri ilə üz-üzə 
 
Abbasi xəlifələrinin əsas siyasəti camaatın diqqətini saray fəqihlərinə 
(alimlərinə) cəlb etmək və onların verdiyi fətvaları rəsmi fətva elan etmək 
olsa da, lakin İmam Əliyyən-Nəqi (ə) Samirrada olduğu müddət ərzində neçə 
dəfə saray fəqihləri arasında fətva müxtəlifliyi baş verməsi nəticəsində onlar 
məcbur olub İmama müraciət etmiş, o Həzrət isə öz İmamət elmi sayəsində 
aydın sübutlarla məsələnin həqiqətini üzə çıxarmış və nəticədə saray fəqih və 
alimləri o Həzrətin elmi qarşısında baş əyib təslim olmuşlar. İndi bu cür 
məqamlardan ikisini oxucuların diqqətinə çatdırırıq: 
 
1. Zina etmiş məsihinin cəzası 
Bir gün müsəlman qadınla zina etmiş məsihi bir kişini Mütəvəkkilin 
hüzuruna gətirirlər. Mütəvəkkil onun üzərində şəri hədd icra etmək istəyir. 
Lakin məsihi dönüb müsəlman olur. Baş qazı Yəhya ibn Əksəm deyir: 
“Onun müsəlman olması, onun bütün günahını aradan apardı və ona heç bir 
hədd icra edilməməlidir.” Fəqih və alimlərdən bəziləri dedilər ki, onun 
haqqında şəri hədd üç dəfə icra olunmalı, bəziləri isə başqa cür hökm 
verdilər. Verilən hökm və fətvaların müxtəlif olması Mütəvəkkili İmam 
Əliyyən-Nəqiyə (ə) müraciət etməyə məcbur edir. Məsələni İmama dedikdə, 
o Həzrət buyurur ki, ona ölənə qədər şallaq vurulmalıdır. İmam Əliyyən-
Nəqinin (ə) verdiyi bu fətva Yəhya ibn Əksəm və digər fəqih və alimlərin 
ciddi narazılığına səbəb oldu. Onlar dedilər: “Heç bir ayə və hədisdə bu cür 
fətva yoxdur.” Sonra da Mütəvəkkilə dedilər ki, İmama bir məktub yazıb bu 
fətvanın istifadə edildiyi əsası öyrənsin. Mütəvəkkil də onların dediyi kimi 
edir. İmam Əliyyən-Nəqi (ə) məktubun cavabında yazır: “Onlar əzabımızı 
gördükdə dedilər: “Biz yalnız Allaha iman gətirdik, [Rəbbimizə] 
qoşduğumuz şərikləri [bütləri] isə inkar etdik.” Amma əzabımızı gördükləri 
zaman iman gətirmələri Allahın Öz bəndələri barəsində öncə olub keçmiş 
(tətbiq edilmiş) adətinə, qayda-qanununa müvafiq olaraq heç bir fayda 
vermədi. (Əzab gəlməmişdən əvvəl iman gətirmək lazımdır, əzabı gördükdə 
gətirilən imanın heç bir faydası olmaz). Onlar elə oradaca ziyana uğradılar 
(məhv oldular).”1  
                                                          
1
  Ğafir surəsi, ayə 84-85 
.............................................................................................................  İmamların siması tarix guşəsində 
143 
 
Mütəvəkkil İmamın verdiyi fətvanı qəbul edərək zina etmiş məsihinin 
həddinin o Həzrətin verdiyi fətvaya uyğun olaraq icra edilməsini tələb etdi.1  
İmam Əliyyən-Nəqi (ə) bu ayəni qeyd etməklə onlara başa salmaq 
istəyirdi ki, kafirlərin (müşriklərin əzabı görərkən) iman gətirmələri Allahın 
əzabını onlardan götürmədiyi kimi bu məsihinin də müsəlman olması şəri 
həddi onun boynundan götürmür. 
 
2. Mütəvəkkilin nəziri 
Bir dəfə Mütəvəkkil bərk xəstələnir. O nəzir edir ki, əgər sağalsa, Allah 
yolunda çoxlu qızıl sikkə paylayacaq. Sağaldıqdan sonra fəqih və alimləri 
yığıb soruşur ki, “çoxlu” hesab olmaq üçün neçə qızıl sikkə verməliyəm? 
Onlar müxtəlif fətvalar verirlər. Mütəvəkkil yenə məcbur olub İmam 
Əliyyən-Nəqiyə (ə) müraciət etməli olur. O Həzrət buyurur ki, “çoxlu” hesab 
olmaq üçün səksən üç qızıl sikkə verməlisən. 
Fəqih və alimlər İmamın bu fətvasından təəccüblənib deyirlər ki, ondan 
soruşun, görək bu fətvanı hansı əsasa görə deyir? 
Mütəvəkkil İmam Əliyyən-Nəqidən (ə) verdiyi fətvanın əsası barədə 
soruşduqda, o Həzrət buyurur: “Allah-taala Quranda buyurmuşdur: “Allah 
sizə [müsəlmanlara] bir çox yerlərdə kömək etmişdir.”2  
 Bütün Əhli-beytimiz də buyurur ki, Peyğəmbərin (s) dövründə səksən üç 
döyüş olmuşdur.”3  
 
 
İmam Əliyyən-Nəqi (ə) və müxtəlif firqələr  
 
İmam Əliyyən-Nəqinin (ə) dövründə Mötəzilə və Əşairə kimi müxtəlif 
məzhəb və firqələr yayılmış, İslam cəmiyyəti arasında əqaid elminin çoxsaylı 
nəzəriyyələri yaranmış, “məcburiyyət” (“cəbr”), “ixtiyar”, “Allahın 
görünməsinin mümkün olub-olmaması”, “Allahın cisim olması” və bu kimi 
elmi mübahisələr getməkdə idi. Buna görə də, o Həzrət bəzi vaxtlar elə 
suallarla üzləşməli olurdu ki, o sualların bu kimi məzhəblərdən meydana 
gəlməsi açıq-aşkar bəlli idi. Şiə məclislərinə bu cür batil əqidələrin yol 
                                                          
1
 Vəsailuş-şiə, c.18, səh.408 
2
 Tövbə surəsi, ayə 25 
3
 Təzkirətul-xəvass, səh.360 
İmamların siması tarix guşəsində ..................................................................................................................... 
144 
 
tapması ehtimalı şiələrin o Həzrətin başçılığı ilə hidayət edilməsi və onların 
İmam kimi bir rəhbərə ehtiyac duyduqları zərurətini daha da artırırdı. Bu 
baxımdan İmam Əliyyən-Nəqi (ə) öz məktub və elmi mübahisələrində 
“cəbriyyə”, “Allahın cisim olmasına inam” və bu kimi məzhəblərin əqidə və 
nəzəriyyələrinin əsassız olduğunu qəti və aşkar dəlillərlə isbat edir və əsl 
İslam əqaidini heç bir təhrif olmadan cəmiyyətə təqdim edirdi. Təbii ki, bu 
da o Həzrətin elmi məqamının yüksək olduğuna dair bir nümunədir.1  
İmam Əliyyən-Nəqinin (ə) elmi həyatını mütaliə etdikdə məlum olur ki, o 
Həzrətin elmi mübahisələrinin əksəriyyəti bu kimi əqaid bölməsinə aid olan 
mövzular barədə olmuş, həmçinin, o Həzrətdən bu sahədə söylənilmiş 
hədislər şiə məzhəbinin əsaslarının açıq-aşkar üstün olduğunu göstərir. Misal 
üçün o Həzrətin Əhvaz camaatının “məcburiyyət” və “ixtiyar” nəzəriyyələri 
haqqında olan sualına yazdığı və orada aydın və qəti dəlillərlə nə 
məcburiyyət, nə də ixtiyar olan düzgün nəzəriyyəni sübut etdiyi məktubu 
qeyd etmək olar.2 
 
Qulatlarla mübarizə 
 
İmam Əliyyən-Nəqinin (ə) dövründə fəaliyyət göstərən azğın, batil və 
yanlış firqə və məzhəblərdən biri də Qulat məzhəbi olmuşdur. Onlar əsassız 
və boş əqidələrə malik olub özlərini şiə kimi qələmə verirdilər. Onlar İmam 
barədə ifrat dərəcəsinə vararaq, onu Allah kimi qələmə verir və bəzi vaxtlar 
özlərini İmamın nümayəndəsi adlandırıb bu yolla şiə məzhəbini digər 
məzhəblər yanında ləkələyirdilər. İmam Əliyyən-Nəqi (ə) bu firqəyə qarşı öz 
etirazını bildirib onlarla mübarizə aparır, onları rədd etməklə şiə məzhəbinin 
ləkələnməsinin qarşısını almağa çalışırdı. Bu məzhəbin puç və əsassız 
əqidəsinin yaranmasına bəlkə də, aşağıdakı məsələlər şərait yaratmışdır: 
1) İmamdan müşahidə olunmuş kəramət, qeybdən xəbər vermə və bəşər 
qüdrətindən xaric olan işləri düzgün anlamaq qüdrətində malik olmayan bu 
məzhəb nümayəndələri onları (bu hadisələri) bidət, mövhumat və İslama 
zidd olan hərəkətlərinə bəhanə qərar verirdilər. 
2) Bu məzhəbə xidmət edən şəxslər İslam qayda-qanunlarını, şəriəti, 
İslami hökmləri ayaq altına alıb öz istədikləri kimi hərəkət etmək istəyirdilər. 
                                                          
1
 Ehticac, səh.249 
2
 Tuhuful-uqul, səh.458-475 
.............................................................................................................  İmamların siması tarix guşəsində 
145 
 
Buna görə də, İslamın (şəriətin) haram buyurduğu bütün şeyləri halal 
sanırdılar. 
3) Onlar camaatın malına tamah salaraq şiələrin İmama verdikləri şəri 
vergiləri bir yolla ələ keçirmək istəyirdilər. 
Qulat məzhəbi sözün əsl mənasında çox təhlükəli və adamı yoldan 
çıxaran bir məzhəb olmuşdur. Bu məzhəbin başçıları sırasında aşağıda adları 
çəkilmiş şəxsləri göstərmək olar: 
1) Əli ibn Həsəkə Qummi; 2) Qasim Yəqtini; 3)Həsən ibn Məhəmməd 
ibn Baba Qummi; 4) Məhəmməd ibn Nüseyr Fəhri; 5) Faris ibn Hatəm. 
Misal üçün qeyd edək ki, Əli ibn Həsəkənin əqidəsi belə olmuşdur: 
a) İmam Əliyyən-Nəqi (ə) Allah, yaradan və dünyanı idarə edəndir. 
b) İbn Həsəkə (özü) İmam tərəfindən camaatın hidayət olunması üçün 
göndərilmiş peyğəmbərdir. 
v) Zəkat, həcc, oruc və bu kimi İslami hökmlərin heç biri vacib deyil.1  
Müsəlmanların bu barədə olan suallarına cavab verən məktublar göndərən 
İmam Əliyyən-Nəqi (ə) bu məzhəbdə olanları azğın və kafir kimi tanıtdırıb 
şiələri onlardan uzaq olmağa dəvət edirdi. O Həzrət, İbn Həsəkə və onun 
azğın fikirləri haqqında sual etmiş şiələrdən birinə belə yazır: “(Allahın 
lənətinə gəlmiş) İbn Həsəkə yalan deyir. Mən onu öz dostlarımdan hesab 
etmirəm, o nə danışır? Allah ona lənət etsin! And olsun Allaha ki, Allah-
taala Məhəmmədi (s) və eləcə də, ondan qabaqkı peyğəmbərləri ancaq 
təkallahlığa, namaz qılıb zəkat verməyə, həccə getməyə və camaata rəhbərlik 
etməyə göndərmişdir. Məhəmməd (s) camaatı yalnız şəriksiz olan tək Allaha 
etiqad bəsləməyə dəvət etmişdir. Biz də onun canişini olub Allahın 
bəndələriyik və Allaha şərik qoşmuruq. Əgər Ona itaət etsək, Onun 
mərhəmətinə nail olacağıq, ancaq Onun əmrlərindən çıxsaq, onda Onun 
əzabına düçar olacağıq. Bizim yox, əksinə, Allahın bizim və bütün 
məxluqatın boynunda haqqı və hüccəti var. Mən bu cür sözlər deyən şəxsə 
(İbn Həsəkəyə) nifrət edir və bu cür sözlərdən Allaha pənah aparıram! Siz də 
onlardan uzaq olun, onları çətinliklərə, təzyiqlərə məruz qoyun və onların 
biri əlinizə düşəndə, daşla vurub başını yarın.”2  
  
                                                          
1
 Həyatul-imamul-Hadi, səh.335 
2
 Mərifətul-rical, səh.519 
İmamların siması tarix guşəsində ..................................................................................................................... 
146 
 
  
 
 
 
 
İMAM HƏSƏN ƏSKƏRİ 
 
 
 
 
 
 
 
 
İmam Həsən Əskərinin (ə) həyatı barədə qısa məlumat 
 
Şiələrin on birinci İmamı Həzrət Həsən Əskəri (ə) hicrətin 232-ci ilində 
anadan olmuşdur. Atası onuncu İmam Həzrət Əliyyən-Nəqi (ə), anası isə 
Hüdeysə adlı təqvalı bir qadın olmuşdur. Bəzi tarixçilər onun adını Süsən 
qeyd etmişlər 1 . Bu qadın təqvalı və İslam maarifinə malik bir qadın 
olmuşdur. Onun fəzilətinə gəldikdə isə bunu demək kifayət edər ki, o, 
İmam Həsən Əskərinin (ə) şəhadətindən sonra o cür böhranlı bir 
vəziyyətdə şiələrin pənahgahına çevrilmişdi.2  
İmam Həsən Əskəri (ə) Abbasi xəlifəsinin əmrilə məcburi şəkildə 
Samirrada Əskər adlı bir yerdə saxlanıldığı üçün Əskəri adlandırılmışdı.3  
O Həzrətin digər məşhur ləqəblərindən biri Nəqi, başqa birisi Zəki, 
künyəsi isə Əbu Məhəmməd olmuşdur4.  
O Həzrət 22 yaşında ikən atası şəhadətə yetişmişdi. Altı il şiələrin 
İmamı olmuş, ümumilikdə isə iyirmi səkkiz il yaşamışdır. Hicrətin 260-cı 
ilində şəhid olmuş və Samirra şəhərində öz evindəcə, atasının qəbrinin 
yanında dəfn olunmuşdur5.  
                                                          
1
 Əl-irşad, səh.335 
2
 Ənvarul-bəhimə, səh.151 
3
 İləluş-şəraye, c.1, səh.130 
4
 Dəlailul-imamə, səh.223 
5
 Əl-irşad, səh.345 
.............................................................................................................  İmamların siması tarix guşəsində 
147 
 
 
İmam Həsən Əskərinin (ə) həməsri olmuş xəlifələr 
 
İmam Həsən Əskəri (ə) İmam olduğu qısa müddət ərzində bir-birindən 
zalım olan üç Abbasi xəlifəsinin həməsri olmuşdur. Bu üç xəlifə aşağıdakılar 
olmuşlar: 
1) Əl-Mötəzz Billah (252–255 hicri qəməri); 
2) Əl-Mühtədi Billah (255–256 hicri qəməri); 
3) Əl-Mötəmid (256–279 hicri qəməri). 
 
 
İmam Həsən Əskərinin (ə)  
dövründə siyasi-ictimai vəziyyət 
 
Göründüyü kimi İmam Sadiqin (ə) həyatından İmam Hadinin (ə) 
zamanınadək Abbasi xəlifələri imamlara qarşı təzyiqlərdə əllərindən gələni 
əsirgəmirdilər. Bu təzyiqlər İmam Cavad (ə), İmam Əliyyən-Nəqi (ə) və 
İmam Həsən Əskərinin (ə) Samirrada olduğu dövrdə kulminasiya həddinə 
çatır. Bu təzyiqlərin şiddətindən Abbasilərin hökumət mərkəzində 
(Samirrada) yaşamış üç İmam cavan yaşlarında ikən şəhadət şərbətini 
içmişdir. İmam Cavad (ə) 25, İmam Əliyyən-Nəqi (ə) 41, İmam Həsən 
Əskəri (ə) isə 28 yaşında şəhid olmuşdur. Üçünün yaşını bir-birinin üstə 
gəldikdə cəmi 94 il edir. Bu isə onlara qarşı yönəldilmiş təzyiqlərin nə 
dərəcədə güclü olduğunu göstərir. İmam Həsən Əskəriyə (ə) qarşı olunan 
təzyiqlər özündən qabaqkı iki İmama olunmuş təzyiqlərdən çox olmuşdur. 
Bunun isə iki səbəbi var: 
1) İmam Həsən Əskərinin (ə) dövründə şiələr İraqda böyük bir qüdrətə 
sahib olmuşdular. Bütün camaat da bilirdi ki, onlar rəsmi xəlifəyə qarşı 
mənfi mövqedə durur və Abbasi xəlifələrinin heç birini rəsmən xəlifə kimi 
qəbul etmirlər. Onların fikrincə, İslamda xəlifəlik məqamı Həzrət Əlinin (ə) 
övladlarına məxsusdur. O dövrdə də bu ailənin parlaq nümayəndəsi məhz 
İmam Həsən Əskəri (ə) olmuşdur. Şiələrin böyük bir qüdrətə çatmasını 
Mötəmidin vəziri Übeydullahın bu məsələyə etiraf etməsi də təsdiq edir. 
Belə ki, İmam Həsən Əskərinin (ə) şəhadətindən sonra o Həzrətin qardaşı 
Cəfər Kəzzab Übeydullahın yanına gəlib deyir: “Əgər sən məni qardaşımın 
yerinə (İmam) təyin etsən, mən bu işə görə sənə ildə iyirmi min dinar pul 
İmamların siması tarix guşəsində ..................................................................................................................... 
148 
 
verərəm.” Vəzir (Übeydullah) onun bu sözündən qəzəblənib deyir: “Axmaq, 
xəlifə sənin atanı (İmam Əliyyən-Nəqini (ə)) və qardaşını İmam bilənlərin 
üstünə bu fikirlərindən dönmək üçün o qədər qılınc çəkdi, ancaq onları öz 
fikirlərindən döndərə bilmədi, nə qədər çalışsa da buna nail olmadı. Əgər sən 
də şiələrin fikrində İmamsansa, onda xəlifəyə-filana ehtiyac yoxdur, yox, 
əgər onların fikrincə İmam deyilsənsə, onda bizim səyimizin bir xeyri 
olmayacaq.”1  
2) Abbasilər sülaləsi və onların davamçıları bir çox rəvayətlərə əsasən 
bilirdilər ki, bütün azğın hökumətləri tar-mar edəcək vəd edilmiş Məhdi (ə) 
İmam Həsən Əskərinin (ə) nəslindən olacaq. Buna görə də, onlar daima 
İmam Həsən Əskəriyi (ə) təqib edirdilər ki, oğlunu ələ keçirib öldürsünlər. 
(Necə ki, Firon Musanı (ə) uşaqlığından ələ keçirmək üçün əbəs yerə səy 
edirdi.) Bu barədə İmam Həsən Əskərinin (ə) şəhadəti bölməsində ətraflı 
məlumat verəcəyik. 
Yuxarıda qeyd etdiyimiz iki səbəbə görə on birinci İmama qarşı təzyiqlər 
həddən artıq çox idi və hər tərəfdən o Həzrət nəzarət altına alınmışdı. Abbasi 
xəlifəsi, İmam Həsən Əskərinin (ə) mühüm ictimai nüfuz və mövqeyindən o 
qədər narahat idi ki, o Həzrəti həftənin birinci və dördüncü günləri saraya 
gəlməyə məcbur etmişdi.2  
Abbasilər o qədər qorxurdular ki, bununla kifayətlənmir, xəlifə Mötəzz 
İmamı tutub zindana saldırır. Hətta xəlifə, Səid Hacibə əmr edir ki, o Həzrəti 
Kufəyə tərəf aparıb yolda qətlə yetirsin. Ancaq üç gündən sonra türklər onun 
özünü qətlə yetirirlər.3  
 Mötəzdən sonra xəlifə Mühtədi də İmam Həsən Əskəriyi (ə) tutub həbs 
edir və Mötəzz kimi o da, İmamı qətlə yetirmək istəyir. Lakin Allah buna 
icazə vermir və türklər onun öz əleyhinə qiyam edərək onu öldürürlər.4  
 
 
İmam Həsən Əskərinin (ə) çoxsahəli fəaliyyəti 
 
Abbasilər hökumətinin amansız təqibinə, bu qədər əzab-əziyyətlərinə 
baxmayaraq İmam Həsən Əskəri (ə) bir sıra siyasi-ictimai və elmi fəaliy-
                                                          
1
 Kəşful-ğimmə, c.3, səh.197 
2
 Mənaqib, c.4, səh.434 
3
 Biharul-ənvar, səh. 311-313 
4
 Kitabul-ğeybə, səh.134 
.............................................................................................................  İmamların siması tarix guşəsində 
149 
 
yətlər göstərmişdir. O Həzrətin fəaliyyətlərini aşağıdakı şəkildə xülasə etmək 
olar: 
1) İslam dininin müdafiəsi uğrunda göstərdiyi elmi fəaliyyətlər, 
müxaliflərin şübhə və iradlarını rədd etmək və əsl İslam ideyasını camaata 
çatdırmaq; 
2) Nümayəndələr təyin etmək, qasid və məktublar vasitəsilə uzaq yerlərin 
şiələri ilə əlaqə saxlamaq; 
3) Abbasilər hökumətinin güclü nəzarətinə baxmayaraq gizli siyasi 
fəaliyyət göstərmək; 
4) Şiələri, xüsusən də, yaxın dostlarını maliyyə cəhətdən təmin etmək; 
5) Mühüm şiə ünsürlərini müşkülat qarşısında siyasi baxımdan 
qüvvətləndirmək; 
6) İmaməti inkar edənləri cəlb etmək və şiələri arxayınlaşdırmaq üçün 
qeybi məlumatlardan geniş istifadə etmək; 
7) Şiələri öz oğlu on ikinci İmamın (ə) qeybə çəkilməsi dövrünə 
hazırlamaq. 
İndi isə bu fəaliyyətlərin hər birini ayrı-ayrılıqda şərh edirik. 
 
 
1. Elmi fəaliyyətlər 
 
Düzdür, İmam Həsən Əskəri (ə) Abbasilər hökumətinin yaratdığı o cür 
pis və məhdud şəraitdə öz geniş elmini bütün cəmiyyətə çatdıra bilməzdi. 
Lakin buna baxmayaraq, o Həzrət çətinliklə də olsa, hər birinin İslam 
maarifini yaymaqda və düşmənlərin iradlarını rədd etməkdə böyük rolu 
olmuş və neçə şagird yetişdirmişdi. Şeyx Tusi o Həzrətin şagirdlərinin 
sayının yüzdən çox olduğunu qeyd etmişdir. Onların arasında Əhməd ibn 
İshaq Əşəri Qummi, Əbu Haşim Davud ibn Qasim Cəfəri, Abdullah ibn 
Cəfər Himyəri, Əbu Əmr Osman ibn Səid Əmri, Əli ibn Cəfər və 
Məhəmməd ibn Həsən Səffar kimi böyük şəxsiyyətlər də olmuşdular. Əgər 
onların göstərdiyi xidmət və fəaliyyətləri barədə yazsaq, bu kitaba sığmaz. 
Onlar haqqında geniş məlumatı yalnız “rical” kitablarından əldə etmək olar.1  
Bu cür şagirdlər yetişdirməkdən əlavə, bəzi vaxtlar müsəlmanlar üçün 
müəyyən çətinliklər yaranır və onlar elə çıxılmaz vəziyyətə düşürdülər ki, 
onu İmam Həsən Əskəridən (ə) başqa heç kəs həll edə bilmirdi. İmam bu cür 
hallarda öz İmamət elmi sayəsində fövqəladə bir tədbir töküb müşkülü həll 
                                                          
1
 Əl-rical, səh.427 
İmamların siması tarix guşəsində ..................................................................................................................... 
150 
 
edir və müsəlmanları çıxılmaz vəziyyətdən qurtarırdı. Buna dair aşağıdakı 
bir nümunəni göstərməklə kifayətlənirik. 
 
Rahibin əli açılır 
 
Bir il Samirrada bərk quraqlıq düşür. Xəlifə Mötəmid əmr edir ki, camaat 
istisqa (Yağış diləmək) namazına çıxsın. Camaat üç gün dalbadal istisqa 
namazına gedib dua etsə də, lakin yağış yağmır. Dördüncü gün isə xristian 
yepiskoplarının baş katoliki, rahiblər və xristianlarla birlikdə səhraya gedir. 
Rahiblərdən biri hər dəfə əlini göyə qaldırıb dua etdikdə dolu yağmağa 
başlayırdı. Sonrası gün baş katolik də həmin işi təkrar edir. O qədər yağış 
yağır ki, camaat daha yağış istəmir. Bu iş camaatın təəccübünə və 
müsəlmanların böyük bir qisminin İslam dininə şəkk edib xristianlığa meyl 
etməsinə səbəb olur. Xəlifə bu işdən narahat olur, məcbur olub zindanda olan 
İmam Həsən Əskəriyi (ə) saraya çağırtdırıb deyir: “Cəddin Peyğəmbərin (s) 
ümməti yolunu azır, onların dadına çat!” İmam Həsən Əskəri (ə) buyurur: 
“Baş katolik və rahiblərə de ki, sabah səhraya gəlsinlər.” Xəlifə deyir: 
“Camaat daha yağış istəmir. Kifayət qədər yağış yağıb, daha səhraya 
getməyin nə mənası var?” İmam buyurur: “Şəkk-şübhəni aradan götürmək 
istəyirəm.” Xəlifə əmr edir ki, sabah xristianların başçısı rahiblərlə birlikdə 
səhraya getsin. İmam Həsən Əskəri (ə) də çoxsaylı müsəlmanlarla birlikdə 
səhraya gedir. Baş katolik və rahiblər yağış yağması məqsədilə əllərini duaya 
qaldırırlar. Göy üzü tutularaq yağış yağmağa başlayır. Bu vaxt İmam Həsən 
Əskəri (ə) buyurur ki, gedin, filan rahibin əlində nə varsa, çıxarın. Onun 
ovcunda bir parça qara rəngli adam sümüyü var idi. İmam (ə) sümük 
parçasını bir parçaya büküb rahibə buyurur: “Yenə də Allahdan istə ki, yağış 
yağsın!”. Rahib yenə əlini göyə qaldırır. Ancaq bu dəfə əvvəlkindən fərqli 
olaraq, bulud çəkilir və günəş çıxır. Camaat hamı təəccüblənib mat qalmışdı. 
Xəlifə İmamdan soruşur: “Bu sümük nədir?” İmam Həsən Əskəri (ə) 
buyurur: “Bu, peyğəmbərlərdən birinin sümüyüdür, onu qəbirdən 
çıxarmışlar. Hansı peyğəmbərin sümüyü görünərsə, həmin an mütləq yağış 
yağmalıdır.” Xəlifə İmamı alqışlayır. Sümüyü yoxlayıb görürlər ki, o, 
həqiqətən də, peyğəmbər sümüyüdür. Bu hadisə İmamın zindandan azad 
olmasına və o Həzrətin camaatın yanında hörmətinin daha da artmasına 
səbəb olur. İmam Həsən Əskəri (ə) bu fürsətdən istifadə edib onunla bir 
.............................................................................................................  İmamların siması tarix guşəsində 
151 
 
yerdə zindanda olan dostlarının azad edilməsini xəlifədən istəyir. Xəlifə 
İmamın istəyini qəbul edib onları da azad edir.1  
 
2. Tərəfdarları ilə əlaqə yaratmaq şəbəkəsindən istifadə etmək 
 
İmam Həsən Əskərinin (ə) dövründə bir çox şəhərlərdə şiələrin sayı 
artmış və onlar müxtəlif yerlərdə mərkəzləşdirilmişdilər. Kufə, Bağdad, 
Nişabur, Qum, Abe (Ave), Mədain, Xorasan, Yəmən, Rey, Azərbaycan, 
Samirra, Qorqan (Corcan) və Bəsrə kimi yerlər artıq şiələrin mərkəzinə 
çevrilmişdi. Bu şəhərlər arasında Samirra, Kufə, Bağdad, Qum və Nişabur 
bir sıra səbəblər üzündən xüsusi əhəmiyyətə malik idi.2  
Şiə mərkəzlərinin çoxalması və müxtəlif yerlərdə olması, onların həm 
İmamət xətti ilə, həm də bir-biri ilə əlaqə saxlamaları üçün tənzimlənmiş bir 
əlaqə mərkəzi tələb edirdi. Belə ki, bu mərkəz onları siyasi və dini baxımdan 
idarə etməli idi. Belə bir mərkəzə olan ehtiyac artıq doqquzuncu İmamın 
dövründən hiss olunmağa başlanmışdı. İmam Cavad (ə) və İmam Əliyyən-
Nəqinin (ə) həyatından danışarkən artıq o vaxtdan belə bir mərkəzin 
yarandığını qeyd etmişdik. Bu iş İmam Həsən Əskərinin (ə) dövründə də 
davam etdirilirdi. Tarixi qaynaqlara əsasən, İmam Həsən Əskəri (ə) şiələr 
arasında tanınmış şəxsləri seçib müxtəlif yerlərə nümayəndə göndərmiş, 
onlarla əlaqə saxlayaraq bütün şiələrə nəzarət edə bilmişdir. Bu 
nümayəndələr arasında o Həzrətin Nişabur şəhərindəki nümayəndəsi İbrahim 
ibn Əbduhu nümunə göstərmək olar. İmam Həsən Əskəri (ə) İshaq ibn 
İsmayıl və Nişabur şiələrinə yazdığı geniş məktubda İslam ümmətinin 
hidayət edilməsində (düz yola yönəldilməsində) İmamətin rolunu, 
İmamlardan itaət etməyin nə dərəcədə vacib olduğunu izah etdikdən və 
İmamın əmrindən çıxmamağı tapşırdıqdan sonra yazmışdır:  
“İshaq, sən İbrahim ibn Əbduhun yanında mənim nümayəndəmsən. O da 
Məhəmməd Musa Nişaburi vasitəsilə ona göndərdiyim məktuba əməl etsin. 
Sən və şəhərinizdə olanların hamısı məktubda göstərilənlərə əməl 
etməlisiniz! İbrahim mənim məktubumu hamıya oxusun. Qoy heç kimdə 
şəkk-şübhə qalmasın... Allahın sonsuz rəhməti İbrahim ibn Əbduha, sənə və 
bizdən itaət edən bütün şəxslərə olsun. Mənim bu məktubu oxumuş 
                                                          
1
 Nurul-əbsar, səh.167 
2
 Həyatul-imam, səh.223 
İmamların siması tarix guşəsində ..................................................................................................................... 
152 
 
şəhərinizdəki bütün şiələrim və o tərəflərdə haqdan dönməyən bütün şəxslər 
bizə çatdırılacaq şəri vergiləri İbrahim ibn Əbduha, o isə Raziyə, ya da onun 
dediyi bir şəxsə təhvil verməlidir. Bu, mənim əmrimdir...”1  
Bu məktubdan şiələrin maddi vəziyyətini dirçəltməkdə böyük rol oynayan 
şəri vergilərin yığılması məsələsindən əlavə, belə başa düşülür ki, İmamın 
nümayəndələrinin müəyyən mərtəbələri olmuş, hər birinin fəaliyyət dairəsi 
həmin mərtəbəyə əsasən, müəyyən edilmişdi. Toplanmış şəri vergilər axırda 
əsas nümayəndəyə, ondan da birbaşa İmama çatdırılmalı idi.  
Görkəmli tarixçi Məhəmməd ibn Cərir Ət-Təbəri yazır: “Əhməd ibn 
İshaq Qummi Əşəri Şeyx Səduqun müəllimi və İmam Həsən Əskərinin (ə) 
nümayəndəsi olmuşdur. İmam Həsən Əskəri (ə) vəfat etdikdən sonra isə 
Həzrət Sahib əz-Zamanın (ə) nümayəndəsi olmuşdur. O Həzrət ona 
məktublar yazır, o da Qum və onun ətraf məntəqələrindən şəri vergiləri 
toplayıb ona çatdırırdı.” O, (Əhməd ibn İshaq) Qum şiələrindən topladığı yüz 
altmış kisə qızıl-gümüşü İmam Zamana (ə) çatdırır ki, bu da toplanmış şəri 
vergilərin külli miqdarda olduğunu göstərir.2  
Əhvazlı İbrahim ibn Məhziyar da İmam Həsən Əskərinin (ə) 
nümayəndələrindən biri olmuşdur. O, topladığı bir qədər şəri vergini İmam 
Həsən Əskəriyə (ə) çatdıra bilməmiş, o Həzrətin şəhadətindən sonra İbrahim 
xəstələndiyindən oğlu Məhəmmədə vəsiyyət edir ki, yığılmış şəri vergiləri 
Həzrət Məhdi əleyhissəlama çatdırsın. O, atasının vəsiyyətini yerinə 
yetirərək atasının əvəzinə on ikinci İmamın nümayəndəsi təyin olunur.3  
İmam Həsən Əskərinin (ə) nümayəndələrinin başında Məhəmməd ibn 
Osman Əmri dururdu. Digər nümayəndələr isə onun vasitəsilə İmamla əlaqə 
saxlayırdılar. Onlar adətən topladıqları şəri vergiləri Məhəmmədə, o isə 
onları İmam Həsən Əskəriyə (ə) çatdırırdı.4  
 
 
  
                                                          
1
 Biharul-ənvar, c.50, səh.219-223 
2
 Dəlailul-imamə, səh.272 
3
 Əl-ehticac, səh.257 
4 Mərifyətur-rical, səh.532  
 
.............................................................................................................  İmamların siması tarix guşəsində 
153 
 
Qasidlər və məktublar 
 
İmam Həsən Əskəri (ə) tərəfdarları mərkəzlərində nümayəndələr təyin 
etməkdən əlavə, qasidlər vasitəsilə də şiələrlə əlaqə saxlayır və bu yolla 
onların müşkülatını həll edirdi. Bu sahədə İmam Həsən Əskərinin (ə) ən 
yaxın dostlarından biri olan Əbül-Ədyanın misilsiz xidmətlərini nümunə 
göstərmək olar. O, İmamın məktublarını müxtəlif yerlərdə yaşayan şiələrə 
çatdırır, eləcə də şiələrin İmama yazdığı məktubları, sualları, həmçinin 
onların çətinlik və müşkülatını, habelə İmama göndərdikləri şəri vergiləri 
Samirraya gətirərək İmama çatdırırdı.  
Qasidlərdən başqa İmam Həsən Əskəri (ə) məktublaşma yolu ilə də 
şiələrlə əlaqə saxlayır və onları öz hidayət qanadı altına alırdı. İmamın ibn 
Babəveyhə yazdığı məktub bu məktublaşmalardan bir nümunədir.1  
Bundan əlavə, o Həzrət Qum və Ave şəhərlərinin şiələrinə də iki məktub 
yazmışdır. Bu məktublar hədis kitablarında dərc olunmuşdur. (Həmin 
mənbə) 
 Müxtəlif münasibətlərlə o Həzrətin yazdığı başqa məktublar da vardır. 
Bir rəvayətə görə İmam Həsən Əskəri (ə) şəhadətindən bir neçə gün qabaq 
hicrətin iki yüz altmışıncı ili rəbiül-əvvəl ayının səkkizində Mədinə 
camaatına çoxlu məktub yazmışdır.2  
 
3. Gizli siyasi fəaliyyətlər 
 
Abbasilər hökumətinin ciddi nəzarətinə baxmayaraq İmam Həsən Əskəri 
(ə) bir sıra gizli siyasi fəaliyyətlər aparmış, bu fəaliyyətlər zamanı çox incə 
və gizli metodlardan istifadə edərək saray casuslarının gözündən uzaq 
olmuşdur. Bu fəaliyyətlərə dair çoxlu nümunələr vardır, lakin biz aşağıda 
qeyd etdiyimiz iki nümunə ilə kifayətlənirik: 
1) İmam Həsən Əskərinin (ə) ən yaxın və səmimi dostlarından olan 
Osman ibn Səid Əmri yağ satmaq adı altında gizli fəaliyyət göstərirdi. Şiələr 
şəri vergilərini İmama göndərmək istəyəndə onu Osmana verir, o isə yağ 
qablarına qoyub onu İmama çatdırırdı.3 
                                                          
1
 Biharul-ənvar, c.50, səh.317 
2
 Biharul-ənvar, səh.331 
3
 Əl-ğeybə, səh.214 
İmamların siması tarix guşəsində ..................................................................................................................... 
154 
 
2) İmam Həsən Əskərinin (ə) hamamını qızdırmaq üçün odun daşıyan 
Davud ibn Əsvəd deyir: Bir gün İmam məni çağırıb mənə qalın, uzun və 
dairəvi bir çubuq verib buyurdu ki, bu çubuğu apar ver Osman ibn Səidə. 
Mən çubuğu götürüb yola düşdüm. Yolda bir nəfər su daşıyanla rastlaşdım. 
Onun qatırı yolu kəsmişdi. O, məndən qatırı kənara çəkmək üçün kömək 
istədi. Mən İmamın verdiyi çubuğu qaldırıb qatıra çəkdim. Çubuq sındı, 
gözüm çubuğun içərisində olan məktublara sataşdı. Tez çubuğu qoltuğuma 
vurub geri qayıtdım. Su daşıyan isə məni söyə-söyə qaldı... İmamın evinə 
çatdıqda o Həzrətin xadimi qabağıma çıxıb dedi: “Ağa deyir ki, nə üçün 
çubuğu qatıra vurub sındırdın?” Dedim ki, bilmirdim çubuğun içərisində 
məktub var. İmam buyurdu: “Nəyə görə elə bir iş görürsən ki, sonradan üzr 
istəməli olasan? Bundan sonra bir də belə bir iş görmə. Əgər eşitsən ki, bir 
nəfər bizi söyür, yenə də işin olmasın, çıx yolunu get. Biz çox pis şəhərdə 
yaşayırıq. Sən ancaq öz işini gör. Bunu da bil ki, sənin bütün işlərin bizə 
çatdırılır.”1  
Bu hadisədən məlum olur ki, İmam Həsən Əskəri (ə) gizli məktubları 
çubuğun arasına qoyub sirsaxlayan və etimadını doğrultmuş Osman ibn 
Səidə göndərir. Özü də bu işi vəzifəsi hamam qızdırmaq üçün odun daşıyan 
və heç kəsin gümanına gəlməyən bir şəxsə tapşırır. Ancaq onun ehtiyatsızlığı 
ucbatından az qala bu sirrin üstü açılacaqdı. 
 
4. Şiələri maddi cəhətdən təmin etmək 
 
İmam Həsən Əskərinin (ə) fəaliyyətlərindən biri də şiələri, xüsusən də, 
yaxın dostlarını maddi cəhətdən təmin etmək idi. O Həzrətin həyatı barədə 
mütaliə edilsə, bəzi vaxtlar şiələrdən bir neçəsinin İmamın hüzuruna gedib 
yoxsulluqdan şikayətlənməsinin, İmamın da onların maddi ehtiyacını 
ödəməsinin şahidi olarıq. Hətta bəzi vaxtlar özləri şikayətlənməzdən qabaq 
İmam özü onların maddi ehtiyacını aradan qaldırırdı. İmam Həsən Əskərinin 
(ə) bu hərəkəti şiələrin maddi çətinlik ucbatından hökumətə tərəf cəlb 
olunmasının qarşısını alırdı. Buna dair aşağıdakı nümunələri qeyd etmək 
olar: 
                                                          
1
 Mənaqib, c.4, səh.427 
.............................................................................................................  İmamların siması tarix guşəsində 
155 
 
1) Əbu Haşim Cəfəri deyir: “Maddi cəhətdən çox pis vəziyyətə 
düşmüşdüm. Vəziyyətimi məktub vasitəsilə İmam Həsən Əskəriyə (ə) 
bildirmək istədim, ancaq utandığımdan bu fikirdən əl çəkdim. Evə gəldikdə, 
İmam mənim üçün yüz dinar pul göndərib məktubda da yazır ki, nə vaxt 
ehtiyacın oldu bizə xəbər ver, utanma, Allahın sayəsində öz istədiyinə 
çatarsan.”1 
2) Əbu Tahir ibn Bilal bir dəfə həcc ziyarətinə gedib orada görür ki, Əli 
ibn Cəfər külli miqdarda pul paylayır. Həcdən qayıtdıqdan sonra hadisəni 
İmam Həsən Əskəriyə (ə) çatdırır. İmam onun cavabında yazır: “Əvvəl 
demişdim, ona yüz min dinar versinlər, sonra bir o qədər də əlavə etdik, 
ancaq o, bizi nəzərə alıb bunu qəbul etmədi.” Bu hadisədən sonra Əli ibn 
Cəfər İmamın hüzuruna gedir və İmamın əmrinə əsasən, ona otuz min dinar 
pul verirlər.”2  
Bu hadisədən belə başa düşülür ki, Əli ibn Cəfər Hicazda külli miqdarda 
pul paylamışdır. Onun payladığı pulların hara sərf edildiyi hədisdə müəyyən 
edilməsə də onun miqdarından belə başa düşülür ki, bu, geniş və qabaqcadan 
hazırlanmış (nəzərdə tutulmuş) bir proqram əsasında qurulmuş və təbii ki, 
ehtiyacı olan, sayılıb-seçilmiş, mübarizə aparan şiə başçıları həmin puldan 
istifadə etmişlər. Şübhəsiz ki, bu iş İmam Həsən Əskərinin (ə) göstərişi və 
maddi köməyi ilə həyata keçmişdir. 
 
5. Mühüm şiə şəxsiyyətlərini siyasi baxımdan qüvvətləndirmək 
 
İmam Həsən Əskərinin (ə) ən əsas fəaliyyətlərindən biri də şiələrin 
görkəmli şəxslərini siyasi mübarizə çətinlikləri qarşısında şiə amalını 
müdafiə etmək məqsədilə himayə etməsi olmuşdur. Şiələrin görkəmli 
nümayəndələri çətinliklərlə üzləşdiyindən İmam Əskəri (ə) müxtəlif 
məqamlarda yeri gəldikcə onlara təskinlik verib öz himayəsi altına alır, 
çətinliklər, yoxsulluq, təzyiqlər qarşısında daha dözümlü olmaları və böyük 
siyasi-ictimai məsuliyyətlərini, dini vəzifələrini layiqincəsinə yerinə 
yetirmələri üçün onları ruhlandırırdı. 
 Məhəmməd ibn Həsən ibn Məymun deyir: «Bir dəfə İmam Həsən 
Əskəriyə (ə) bir məktub yazıb kasıbçılıqdan şikayətləndim. Ancaq sonra öz-
                                                          
1
 Əl-irşad, səh.343 
2
 Əl-ğeybə, səh.212 
İmamların siması tarix guşəsində ..................................................................................................................... 
156 
 
özümə dedim ki, məgər İmam Sadiq (ə) buyurmayıbmı ki, bizimlə birgə 
kasıb yaşamaq başqaları ilə varlı yaşamaqdan, bizimlə birlikdə ölmək 
düşmənlərlə birgə yaşamaqdan yaxşıdır?» İmam Həsən Əskəri (ə) cavabında 
yazır: “Bizim dostlarımızın günahları çoxaldıqda, Allah-taala onları 
kasıblıqla imtahana çəkir. Bəzi vaxtlar onların bir çox günahlarından keçir. 
Özün dediyin kimi bizimlə kasıb yaşamaq başqaları ilə varlı yaşamaqdan 
yaxşıdır. Biz, bizə arxalananlar üçün arxa, bizdən hidayət diləyənlər üçün bir 
nuruq. Biz (azğınlıqdan qurtarmaq üçün) bizə üz tutmuş şəxslərin 
gözətçisiyik. Bizi istəyən şəxslər (Allah dərgahında) yüksək mərhələdə 
bizimlə birlikdə olacaqlar. Bizim yolumuzu getməyənlər isə Cəhənnəm 
atəşinə tərəf getməli olacaqlar.”1  
İmam Həsən Əskərinin (ə) böyük şiə fəqihlərindən biri olmuş Əli ibn 
Hüseyn ibn Babəveyh Qummiyə yazdığı məktub da bu məsələyə dair başqa 
bir sübut ola bilər. İmam (ə) bu məktubda bir sıra lazımi məsləhətləri qeyd 
etdikdən sonra yazır: «Səbirli ol, (İmamın) zühurunu gözlə. Peyğəmbər (s) 
buyurmuşdur ki, mənim ümmətim üçün ən yaxşı əməl zühuru gözləməkdir. 
Şiələrimiz, oğlum (İmam Zaman (ə)) zühur edənə qədər daima qəm-qüssə 
içərisində olacaqlar. Peyğəmbər (s) onun barəsində buyurub ki, yer üzü zülm 
və haqsızlıqla dolduğu zaman o gəlib yer üzünü haqq-ədalətlə dolduracaq. 
Ey mənim etibar etdiyim böyük fəqih! Səbr et, şiələrimizi də səbirli olmağa 
çağır. Yer kürəsi Allahın ixtiyarındadır və bəndələrindən kimi istəsə, ora (yer 
kürəsinə) hakim seçər. Yaxşılıq yalnız təqvalılara, Allahdan qorxanlara 
məxsusdur. Sənə və bütün şiələrə Allahın rəhmət və bərəkəti olsun!»2  
 
 
6. Tərəfdarlarını on ikinci İmamın qeybə çəkilməsi dövrü üçün 
hazırlamaq 
 
Hər hansı bir cəmiyyətin rəhbər və İmamının qeybə çəkilməsi qeyri-təbii 
bir hadisə olduğundan, eləcə də, ona inanmaq və onun qeybə çəkilməsi 
nəticəsində qarşıya çıxan çətinliklərə dözmək camaat üçün son dərəcə çətin 
olduğundan İslam Peyğəmbəri (s) və həmçinin, İmam Həsən Əskəridən (ə) 
qabaqkı İmamlar yavaş-yavaş camaatı bu məsələ ilə tanış edir və onlarda bu 
                                                          
1
 Mənaqib, c.4, səh.435 
2
 Mənaqib, c.4, səh.425 
.............................................................................................................  İmamların siması tarix guşəsində 
157 
 
məsələyə dair inam yaratmağa çalışırdılar. On ikinci İmamın qeybə 
çəkiləcəyi dövr yaxınlaşdıqca camaatda bu məsələyə dair inam yaratmaq səyi 
İmam Əliyyən-Nəqi (ə) və İmam Həsən Əskərinin (ə) dövründə daha çox 
hiss olunurdu. Necə ki, İmam Əliyyən-Nəqinin (ə) həyatından danışarkən 
qeyd etdik ki, o Həzrət öz işlərini əsasən, nümayəndələr vasitəsilə həyata 
keçirir və özü isə çox nadir hallarda şəxsən şiələrlə əlaqədə olurdu. İmam 
Həsən Əskərinin (ə) dövrünə gəldikdə isə bu məsələ özünü daha çox büruzə 
verirdi. Çünki İmam Həsən Əskəri (ə) bir tərəfdən Həzrət Məhdinin (ə) 
anadan olmasına təkid etməsinə baxmayaraq, onu yalnız özünün ən yaxın şiə 
dostlarına göstərir, digər tərəfdən də, özü ilə şiələrin əlaqəsi azalaraq 
məhdudlaşırdı. Belə ki, hətta Samirra şəhərinin şiələrinin suallarına, 
müraciətlərinə məktubla və ya nümayəndələr vasitəsilə cavab verərək onları 
İmamın qeybə çəkiləcəyi dövrün çətinliklərinə dözməyə və İmamla 
nümayəndə vasitəsilə əlaqə saxlamağa alışdırırdı. Sonralar on ikinci İmamın 
özü də, kiçik qeyb dövründə bu vasitədən istifadə etmiş və şiələri böyük 
qeyb dövrünə hazırlamışdır. 
  
İmamların siması tarix guşəsində ..................................................................................................................... 
158 
 
 
 
 
 
 
 
İMAM MƏHDİ (ƏC.) 
 
 
 
 
 
 
 
 
İmam Məhdinin (ə) həyatı barədə qısa məlumat 
 
On ikinci imam- İmam Həzrət Məhdi ibn Həsən Əskəri (ə) hicrətin 255-
ci ili şəban ayının on beşində Samirra şəhərində anadan olmuşdur1.  
Onun adı İslam Peyğəmbərinin (s) adından, yəni, M.Ü.H.Ə.M.M.Ə.D, 
künyəsi də Peyğəmbərin (s) künyəsindəndir, yəni, Əbülqasimdir. Məsum 
İmamlar onun əsl adının çəkilməsini qadağan etmişlər.2  
 Onun ləqəblərindən Hüccət, Qaim, Xələfisaleh, Sahib əz-zaman və 
Bəqiyyətullahı qeyd etmək olar. Ən məşhur ləqəbi isə Məhdidir.3  
 Atası on birinci İmam Həzrət Həsən Əskəri (ə), anası isə çox hörmətli 
Nərcis (Nərgiz) xanım olmuşdur. Anası, Reyhanə, Süsən və Səqil adları ilə 
də tanınmışdır. Nərcis xanımın fəzilət və mənəviyyatı o dərəcədə çox 
olmuşdur ki, özü İmamət ailəsinin fəzilətli qadınlarından biri olan İmam 
Əliyyən-Nəqinin (ə) bacısı Həkimə xanım onu (Nərcisi) öz nəslinin ən 
fəzilətli xanımı, özünü isə onun xadiməsi adlandırmışdır.4  
 
                                                          
1
 Əl-irşad, səh.346 
2
 Usul-Kafi, səh.332 
3
 İsbatul-vəsiyyə, səh.248 
4 Əl-irşad, səh.346 
 
.............................................................................................................  İmamların siması tarix guşəsində 
159 
 
Kiçik və böyük qeyb dövrü 
 
Həzrət Məhdi (ə) iki dəfə qeybə çəkilmişdir. Bunlardan biri qısamüddətli 
(kiçik qeyb dövrü), digəri isə uzunmüddətli (böyük qeyb dövrü) olmuşdur. 
Kiçik qeyb dövrü hicrətin 260-cı ilindən (11-ci İmamın şəhadətindən) 
hicrətin 329-cu ilinə qədər (xüsusi naiblərin naiblik dövrünün sonuna qədər) 
davam etmiş. Bu müddət təxminən 69 il çəkmişdir.  
 Kiçik qeyb dövründə şiələrin əlaqəsi İmamla tamamilə kəsilməmiş, onlar 
xüsusi şəkildə və çox məhdud şəkildə İmamla əlaqə saxlayırdılar. Bu müddət 
ərzində müəyyən şəxslər o Həzrətin xüsusi vəkili olmuş, şiələr də onların 
vasitəsilə öz məsələ və müşkülatını İmamın hüzuruna çatdırıb cavab alırdılar. 
Bəzi vaxtlar İmamla görüşə də bilirdilər. Buna görə deyə bilərik ki, İmam 
Məhdi (ə) bu müddət ərzində həm qeybdə, həm də aşkarda olmuşdur. 
Bu dövrü tərəfdarlarının böyük qeyb dövrünə hazırlamaq mərhələsi 
adlandırmaq olar. Çünki sonrakı mərhələdə şiələrin İmamla əvvəldə olan 
azacıq əlaqələri də kəsilir, şiələr öz məsələlərində o Həzrətin ümumi 
vəkillərinə, yəni, müctehidlik səlahiyyəti olan və İslam hökmlərinə dərindən 
bələd olan alimlərə müraciət etməli olurlar. Böyük qeyb dövrü birdən-birə 
başlasaydı, fikirlərin çaşqınlığına səbəb olar və zehinlər onu qəbul edə 
bilməzdi. Ancaq əvvəlki İmamların qeyb dövrünə zəmin yaratmaları üçün 
ağıllı tədbirlərindən əlavə kiçik qeyb dövrünün özü də, yavaş-yavaş zehinləri 
hazırlayır və bunun ardınca da böyük qeyb dövrü başlayır. Həmçinin, kiçik 
qeyb dövründə xüsusi vəkillərin o Həzrətlə əlaqədə olması və eləcə də, bəzi 
şiələrin bu müddət ərzində o Həzrəti görməyə nail olması, İmam Məhdinin 
(ə) doğulmasını və hal-hazırda da yaşaması məsələsini daha da təsdiqlədi.1  
İmam Məhdinin (ə) qeybə çəkilməsinin birinci mərhələsi başa çatdıqdan 
sonra uzunmüddətli və böyük qeyb dövrü başlamış, bu mərhələ indiyədək 
davam edir və bundan sonra da, Allah-taala o Həzrətə qiyam etmək üçün 
zühur – üzə çıxma icazəsi verənə qədər davam edəcək. On ikinci İmamın 
qeybə çəkilməsinin hər iki mərhələsi ondan əvvəlki İmamlar tərəfindən 
qabaqcadan xəbər verilmiş və elə həmin dövrdən də ravi və hədisyazarlar 
tərəfindən öyrənilərək hədis kitablarında qeyd edilmişdir.2  
                                                          
1
 Əl-Məhdi, səh.183 
2 Əl-ğeybə, səh.170-173 
 
İmamların siması tarix guşəsində ..................................................................................................................... 
160 
 
 
 
Həzrət Məhdinin (ə) qeybə çəkilməsinin 
 siyasi-ictimai səbəbləri 
 
İmamların camaatı düz yola yönəltməkdə məqsədləri, onları kamalın son 
həddinə çatdırmaq olmasında şübhə yoxdur. Bu isə o vaxt həyata keçər ki, 
camaat bu yönəltmədən istifadə etməyi bacarsın. Əgər camaatda belə bir 
hazırlıq olmasa, onda Allah tərəfindən təyin edilmiş rəhbərin camaat 
arasında olmasının heç bir xeyri olmayacaq. Təəssüflər olsun ki, İmamların, 
xüsusən də İmam Cavaddan (ə) sonrakı İmamların dövründəki təzyiqlər və 
son dərəcə məhdudiyyətlər göstərir ki, cəmiyyətin İmamların rəhbərliyindən 
istədikləri kimi istifadə etməsi üçün lazımi şərait olmamışdır. (Belə ki, bu 
təzyiqlər nəticəsində on birinci və on ikinci İmamın fəaliyyəti ən aşağı 
səviyyəyə çatmışdı.) Bu göstərir ki, İmamların cəmiyyətdə rəhbərlik və 
hidayətindən istifadə etmək üçün əlverişli şərait yox idi. Buna görə də, 
cəmiyyət lazımi hazırlığı tapana qədər Allah-taala on ikinci İmamın qeybə 
çəkilməsini məsləhət bilmişdir. (Bu barədə irəlidə söhbət edəcəyik.) Əlbəttə 
on ikinci İmamın qeybə çəkilməsinin bütün sirləri bizə məlum deyil, ancaq 
dediyimiz amil o Həzrətin qeybə çəkilməsinin əsas səbəbi ola bilər. İslami 
rəvayətlərdə on ikinci İmamın qeybə çəkilməsinin səbəbləri sahəsində üç 
məsələ əsas götürülür: 
 
1. İnsanları sınama 
 
Bildiyimiz kimi Allahın sabit adət-ənənələrindən biri də, bəndələri 
imtahana çəkib pak və təmiz insanları seçməkdir. Həyat daima imtahan və 
sınaq səhnəsi olmuş, bəndələr bu yolla öz iman və səbrləri sayəsində və 
özlərini Allahın əmrlərinə təslim etmək nəticəsində tərbiyə olunaraq kamala 
yetişməli, onların gizli istedadları çiçəklənməlidir. Həzrət Məhdi (ə) qeybdə 
olduğu müddətdə insanlar sınağa çəkilir. İman və əqidəsi möhkəm olmayan 
şəxslərin iç üzü aşkar olaraq şəkkə düçar olur, lakin iman və əqidəsi qanına 
işləmiş şəxslər o Həzrətin zühurunu gözləmək və çətinliklərə sinə gərmək 
nəticəsində əqidələri daha da möhkəmlənir, Allahın daha böyük mükafat-
larına layiq görülürlər. 
.............................................................................................................  İmamların siması tarix guşəsində 
161 
 
İmam Museyi-Kazim (ə) buyurmuşdur: “Beşinci oğlum qeybə çəkildikdə 
dininizi qoruyun, muğayat olun kimsə sizi yolunuzdan çıxarmasın. O, istər-
istəməz (məcburiyyət qarşısında) qeybə çəkiləcək. Onda bəzi möminlər öz 
əqidələrindən dönəcəklər. Allah-taala onu qeybə çəkməklə Öz bəndələrini 
sınağa çəkir...”1  
 
2. İmamın canını qorumaq 
 
Allah-taala on ikinci İmamı qeybə çəkməklə onu ölümdən qurtarmışdır. 
Çünki əgər o Həzrət ömrünün ilk günlərindən camaatın arasında olsaydı, onu 
mütləq öldürəcəkdilər.. Deməli, o Həzrət münasib vaxtdan qabaq da zühur 
etsə, yenə həyatı təhlükədə olar, nəticədə öz İlahi vəzifələrini yerinə 
yetirməyə, cəmiyyəti islah etmək sahəsindəki ali məqsədlərini icra etməyə 
nail olmazdı. İmam Sadiqin (ə) səhabələrindən olmuş Zürarə deyir: İmam 
Sadiq (ə) buyurdu: “Gözlənilən İmam qiyam etməzdən qabaq bir müddət 
gözlərdən itəcək.” Soruşdum ki, nəyə görə? Buyurdu: «Çünki canı təhlükədə 
olacaq».2  
 
3. Zəmanə zalımlarına beyət etmək alçaqlığından qurtarmaq 
 
On ikinci İmam heç bir rejimi, hətta təqiyyə üzündən də olsa belə, rəsmi 
tanımamış və tanımır. O, heç bir hakimin hökumətini qəbul etmək 
məcburiyyətində olmayıb və olmayacaq. Öz vəzifəsinə uyğun olaraq rəftar 
edir, Allahın dinini mükəmməl şəkildə, çəkinmədən və heç bir bəhanəni 
qəbul etmədən icra edir. Belə olduqda isə kiminləsə beyət etməyə lüzum 
qalmır. Həsən ibn Fəzzal deyir: “İmam Rza (ə) buyurdu: “Sanki üçüncü 
oğlumun (İmam Həsən Əskərinin (ə)) ölümündən sonra öz İmamını axtaran, 
lakin onu tapa bilməyən şiələrimi görürəm.” 
 Mən dedim: “Nə üçün o, gözlərdən itəcək?” İmam cavab verdi: “Ona 
görə ki, əlində qılınc qiyam edəcəyi zaman heç kəsə tabe olmasın.”3  
 
                                                          
1
 Əl-ğeybə, səh.154 
2
 Usul-Kafi, c.1, səh.337 
3
 Kəmaləd-din, səh.480 
İmamların siması tarix guşəsində ..................................................................................................................... 
162 
 
İmam Məhdinin (ə) xüsusi naibləri (nümayəndələri) 
 
Həzrət Məhdinin (ə) kiçik qeybdə olduğu müddət ərzində qabaqkı 
İmamların sabiqəli səhabələrindən və şiələrin böyük və təqvalı alimlərindən 
dördü o Həzrətin xüsusi nümayəndəsi olmuşdur. Onlar öz dövrlərinə görə 
aşağıdakı tərtiblə nümayəndəlik etmişlər: 
1. Əbu Əmr Osman ibn Səid Əmri; 2. Əbu Cəfər Məhəmməd ibn Osman 
ibn Səid Əmri; 
3. Əbülqasim Hüseyn ibn Ruh Nobəxti; 4. Əbülhəsən Əli ibn Məhəmməd 
Səməri. 
Həzrət Məhdinin (ə) müxtəlif yerlərdə, o cümlədən Bağdad, Kufə, Əhvaz, 
Həmədan, Qum, Rey, Azərbaycan, Nişabur və s. yerlərdə başqa vəkilləri 
olmuş, lakin onlar ya vəkillər silsiləsinin başında duran bu dörd nəfərin 
vasitəsilə camaatın (şiələrin) məsələlərini İmama çatdırır və eləcə də, onların 
həllinə dair İmamdan məktublar alırdılar.1 
 
1. Əbu Əmr Osman ibn Səid Əmri 
 
Osman ibn Səid Bəni-Əsəd qəbiləsindən olmuş, Samirra şəhərində 
yaşadığı üçün Əskəri də adlandırılmışdır. O, etimadını necə lazımdısa 
doğrultmuş, şiələrin hamısı ona inanırdı. Qeyd etmək lazımdır ki, Osman ibn 
Səid elə İmam Əliyyən-Nəqi (ə) və İmam Həsən Əskərinin (ə) də, 
nümayəndə və yaxın dostlarından olmuşdur.2  
İmam Həsən Əskəri (ə) vəfat etdikdə də, zahirdə ona qüsul verib kəfənə 
tutduqdan sonra dəfn etmiş şəxs Osman ibn Səid olmuşdu.3  
Osman ibn Səidin vəfat etdiyi tarix məlum deyil. Bəziləri ehtimal 
vermişlər ki, o, hicrətin 260-280-ci illəri arasında vəfat etmişdir. Bəziləri isə 
onun iki yüz səksəninci ildə vəfat etdiyini qeyd edir.4  
 
 
2. Məhəmməd ibn Osman ibn Səid Əmri 
 
                                                          
1
 Əl-Məhdi, səh.189 
2
 Əl-ğeybə, səh.214 
3
 Əl-ğeybə, səh.216 
4
 Tarixe siyasi.. səh.155-156 
.............................................................................................................  İmamların siması tarix guşəsində 
163 
 
Məhəmməd ibn Osman da atası kimi şiə böyüklərindən olmuş, təqva, 
ədalət, ehtiram baxımından bütün şiələrin onu qəbul edib hörmət etdiyi və 
İmam Həsən Əskərinin (ə) etibar etdiyi yaxın dostlarından olmuşdur. İmam 
Əskəri (ə) Əhməd ibn İshaqın “Kimə müraciət edək?” sualının cavabında 
buyurmuşdu: “Osman ibn Səid və oğlu Məhəmməd hər ikisi mənim etibar 
etdiyim şəxslərdir. Sənə nə çatdırsalar, bil ki, mənim tərəfimdən çatdırır, nə 
desələr, bil ki, mənim tərəfimdən deyirlər. Onların sözünə qulaq as və 
onlardan itaət et! Çünki onların ikisinə də mən etibar edirəm.”1  
Osman ibn Səid vəfat etdikdən sonra İmam Məhdi (ə) tərəfindən ona 
başsağlığı verilərək özünün də, nümayəndə təyin olunması haqqında bir 
məktub yetişir. Abdullah ibn Cəfər Himyəri deyir: “Osman ibn Səid vəfat 
etdikdən sonra İmam Məhdidən (ə) əvvəllər bizimlə məktublaşdığı xətlə 
yazılmış bir məktub gəlir. Məktubda Məhəmməd ibn Osman atasının yerinə 
naib təyin edilmişdi.”2  
Məhəmməd ibn Osman təxminən qırx il İmam Məhdinin (ə) nümayəndəsi 
olmuş, bu müddət ərzində müxtəlif məntəqələr üzrə təyin olunmuş 
nümayəndələrə başçılıq etmiş, onların işlərinə nəzarət etmiş və şiələrin işini 
səliqə-səhmana salmışdır. İmam Məhdidən (ə) ona çoxlu məktub yetişmiş, o 
isə həmin məktubları öz sahiblərinə (məktub yazıb cavabını gözləyən 
şəxslərə) çatdırmışdır. Nəhayət, hicrətin 304, ya da 305-ci ilində vəfat 
etmişdir.  
O, ölümündən qabaq vəfat edəcəyi tarixi müəyyən etmiş və müəyyən 
etdiyi vaxtda da vəfat etmişdir.3  
 
 
3. Əbülqasim Hüseyn ibn Ruh Nobəxti 
 
Məhəmməd ibn Osmanın həyatının son günlərində bir dəstə şiə onun 
yanına gedir. O deyir: “Mən vəfat etdikdən sonra mənim yerimə İmamın 
nümayəndəsi Əbülqasim Hüseyn ibn Ruh Nobəxti olacaq. Bundan sonra ona 
müraciət edin və işlərinizdə ona etibar edin.”4  
                                                          
1
 Əl-ğeybə, səh.219 
2
 Bəharul-ənvar, c.51, səh.349 
3
 Əl-ğeybə, səh.222-223 
4
 Əl-ğeybə, səh.226-227 
İmamların siması tarix guşəsində ..................................................................................................................... 
164 
 
Hüseyn ibn Ruh Nobəxti Abbasi xəlifəsi Müqtədirin hakimiyyəti 
dövründə beş il həbsdə olmuş, 317-ci ildə azad edilmişdir. İyirmi bir il 
nümayəndəlikdən sonra hicrətin 326-cı ilində vəfat etmişdir.1  
 
4. Əbülhəsən Əli ibn Məhəmməd Səməri 
 
İmam Məhdinin (ə) göstərişinə və üçüncü nümayəndə Hüseyn ibn Ruh 
Nobəxtinin vəsiyyətinə əsasən, ondan sonra Əli ibn Məhəmməd Səməri 
İmamın xüsusi nümayəndəsi təyin olunaraq şiələrin başçısı seçilir.2  
 Səməri İmam Həsən Əskərinin (ə) səhabələrindən olmuşdur. O, vəfat 
etdiyi 329-cu ilə qədər İmam Məhdinin (ə) xüsusi nümayəndəsi vəzifəsində 
çalışmışdır. O vəfat etməzdən bir neçə gün əvvəl İmam Məhdidən (ə) 
aşağıdakı məzmunda ona bir məktub gəlir: 
 
“Bismillahir-rəhmanir-rəhim! 
Ey Əli ibn Məhəmməd Səməri! Allah-taala sənin vəfatından mömin 
qardaşlarına əcr əta etsin. Sən altı gündən sonra vəfat edəcəksən. İşlərini 
səliqə-səhmana sal və heç kəsi öz yerinə canişin təyin etmə! Böyük qeyb 
dövrü çatıb və mən bir də Allahın icazə verdiyi vaxt zühur edəcəyəm. Mənim 
zühurum uzun müddət keçdikdən, qəlblər sərtləşdikdən, yer üzündə zülm və 
haqsızlıq baş alıb getdikdən sonra olacaq...3  
Məktub gəldikdən düz altı gün sonra Əbülhəsən Səməri vəfat edir. Vəfat 
etməzdən qabaq ondan soruşurlar ki, səndən sonra İmamın nümayəndəsi 
kimdir? O isə cavab verir ki, mənim kimisə nümayəndə təyin etməyə icazəm 
yoxdur.4  
Əbülhəsən Səmərinin vəfatından sonra şiə tarixində “böyük qeyb dövrü” 
adı ilə məşhur olmuş yeni bir mərhələ başlayır. Gələn səhifələrimizdəki 
bəhslər də məhz bu barədə olacaq. 
 
                                                          
1
 Əl-ğeybə, səh.338 
2
 Əl-ğeybə, səh.242 
3
 Əl-ğeybə, səh.242-243 
4
 Əl-ğeybə, səh.242-243 
.............................................................................................................  İmamların siması tarix guşəsində 
165 
 
İmam Məhdinin (ə) xüsusi nümayəndələrinin  
əsas vəzifə və fəaliyyətləri 
 
On ikinci İmamın özü üçün nümayəndə və səfir təyin etməsi həqiqətdə 
vəkillik əlaqəsinin davamı idi. Bu əlaqə doqquzuncu İmamın dövründə 
yaranmış, İmam Əliyyən-Nəqi (ə) və İmam Həsən Əskərinin (ə) dövründə 
daha genişlənmiş, İmam Məhdinin (ə) dövründə isə özünün son mərhələsinə 
çatmışdır. İmam Məhdinin (ə) xüsusi nümayəndələrinin əsas vəzifə və 
fəaliyyətlərini aşağıdakı mərhələlərdə konkretləşdirmək olar: 
 
 
a. İmam Məhdinin (ə) adını və yerini gizli saxlamaq 
 
Kiçik qeyb dövründə İmam Məhdinin (ə) görünməsi xüsusi naiblər və 
bəzi şiələr üçün mümkün olub və arabir görünsə də bir sıra siyasi çətinliklər 
üzündən dörd naibin heç birinin öz dövründə o Həzrətin adını çəkməyə və 
onun yerini bütün camaata bildirməyə ixtiyarı yox idi. Çünki əks təqdirdə 
İmam üçün hökumət tərəfindən təhlükə yaranardı. İmamın ad və yerinin gizli 
saxlanılması siyasəti o Həzrətin öz göstərişi əsasında icra olunurdu. Bir dəfə 
İmamdan bu barədə heç bir sual olunmadan aşağıdakı məzmunda ikinci 
nümayəndə Məhəmməd ibn Osmana bir məktub gəlməsi də, bu məsələni 
təsdiqləyir: “(Mənim) adımı soruşanlar bilməlidirlər ki, sükut etsələr, onları 
Cənnət, danışsalar, Cəhənnəm gözləyir. Əgər onlar mənim adımı bilsələr, 
onu hamıya deyər, yerimi bilsələr hamıya göstərərlər.”1 
Həmçinin, bir gün şiənin böyük şəxsiyyətləri Osman ibn Səidlə 
görüşərkən ondan “İmam Həsən Əskərinin (ə) canişinini görməsi” barədə 
soruşurlar. Osman ibn Səid adını deməkdən imtina edib buyurur: «Bu barədə 
soruşmaq sizə haramdır. Özü də bunu mən demirəm. Çünki hansısa halal 
şeyi haram, haramı isə halal etməyə mənim ixtiyarım yoxdur. Bunu (İmamın 
adını soruşmağın qadağan olunmasını) onun özü buyurmuşdur. Çünki Abbasi 
hökuməti elə bilir ki, İmam Həsən Əskəri (ə) vəfat etmiş, özündən sonra isə 
heç bir övladı qalmamışdır. Buna görə də, onlar İmam Əskərinin (ə) əmlakını 
heç onun vərəsəsi olmayanlar (Cəfər Kəzzab və anası) arasında bölüş-
dürdülər. İmam bu məsələ barədə sükut və səbr ixtiyar etmişdir. İndi İmamın 
                                                          
1
  Əl-ğeybə, səh.222 
İmamların siması tarix guşəsində ..................................................................................................................... 
166 
 
ailəsi ilə əlaqə saxlamağa, yaxud onlardan bir şey soruşmağa heç kəsin cürəti 
yoxdur. Əgər İmamın adı bəlli olarsa, onda o, hökumət tərəfindən axtarışda 
olar...»1 
 
b. Vəkilləri (nümayəndələri) idarə etmək 
 
Qeyd etdiyimiz kimi İmam Məhdinin (ə) qeyb dövründə müxtəlif 
yerlərdəki nümayəndələri şiə mərkəzlərində fəaliyyət göstərirdilər. Bu 
nümayəndələrin onuncu və on birinci İmamın dövründə əsasən, birinci (əsas) 
nümayəndənin vasitəsilə İmamlarla əlaqə saxlamasına baxmayaraq, onlar 
İmamın özü ilə də bilavasitə əlaqə saxlaya bilirdilər. Kiçik qeyb dövründə isə 
bu nümayəndələrin on ikinci İmamla bilavasitə əlaqəsi tamamilə kəsilir, 
onlar da məcbur olub İmamın xüsusi nümayəndəsinin nəzarəti altında 
fəaliyyət göstərməli olurlar. Belə ki, onlar İmam Məhdiyə (ə) çatacaq 
məktub, sual və şəri vergiləri İmamın xüsusi nümayəndəsinin vasitəsilə ona 
çatdırırdılar.  
 
 
c. İmama (ə) məxsus olan dini vergilərin toplanıb paylanması 
 
İmam Məhdinin (ə) xüsusi naiblərinin hər biri öz növbəsində şiələrdən 
İmama məxsus olan (İmama çatacaq) dini vergiləri bilavasitə, yaxud da yerli 
nümayəndələrin vasitəsilə təhvil alıb bir yolla İmamın özünə çatdırır, ya da 
İmamın göstərişi ilə lazımi yerlərə xərcləyirdilər. 
İmam Həsən Əskərinin (ə) şəhid olduğu ilk günlərdə Qum və İranın başqa 
şəhərlərindən vergini vermək üçün bir qrup Samirraya gəldi. Amma öz 
həmvətənlilərinin topladığı vergini İmama təhvil verə bilmədilər. Məcbur 
olub öz ölkələrinə qayıtmaq məqsədilə Samirradan çıxdılar. Samirradan 
kənarda İmam Məhdinin (ə) gizli qasidi yetişib onları İmamın hüzuruna 
apardı. İmam pulları təhvil aldıqdan sonra buyurdu: “Bundan sonra 
Samirraya heç nə gətirməyin. Mən Bağdadda bir nəfər təyin edərəm, siz də 
pulları ona verərsiniz. Bütün məktubları da ona çatdıraram.”2  
Bu hadisədən sonra İmam Məhdi (ə) Osman ibn Səidi xüsusi nümayəndə 
təyin edir, o da Bağdadda öz vəzifəsini yerinə yetirməyə başlayır.  
 
                                                          
1
  Əl-ğeybə, səh.219 və 246 
2
 Kəmaləd-din, səh.476-479 
.............................................................................................................  İmamların siması tarix guşəsində 
167 
 
 
d. Fiqhi sual və əqidəvi müşkülata cavab vermək 
 
İmam Məhdinin (ə) xüsusi nümayəndələrinin fəaliyyəti təkcə qeyd 
etdiyimiz bəndlərlə qurtarmır. Onlar eyni zamanda müxtəlif şəri və fiqhi 
sullara cavab verir, əqidəvi müşkülatı həll edir və müxaliflərin irəli sürdüyü 
şübhələri aradan qaldırırdılar. Beləliklə də, onlar şiə əqidəsinin zəifləməsinin 
qarşısını alırdılar. İmamın xüsusi nümayəndələri bu vəzifələri o Həzrətin 
təlimindən istifadə edərək öz yüksək elmləri sayəsində layiqincəsinə yerinə 
yetirirdilər. Bu nümayəndələrin həyatına qısa bir baxış onların bu sahədəki 
səy və uğurlarını çox yaxşı şəkildə oxucuya çatdırır. Onlar bir tərəfdən 
İmamın olmamasına dair yürüdülmüş iddiaları dəf edir, bu yolda bəzi vaxtlar 
məcbur olub İmamla gizli əlaqələrinin üstünü açır, bəzi vaxtlar isə bu barədə 
İmamdan məktub gələrək o Həzrətin özü onların köməyinə gəlirdi.1  
Digər tərəfdən də, şiələrin müxtəlif şəri və fiqhi suallarını İmama 
göndərib onların cavabını öyrənir, sonra da camaata çatdırırdılar. Nümunə 
olaraq İmamın Məhəmməd ibn Osmana yazdığı və onda İshaq ibn Yəqubun 
suallarına cavab verdiyi məktubu qeyd etmək olar. Həmçinin, İmamın Qum 
camaatının nümayəndəsi Məhəmməd ibn Abdullah ibn Cəfər Himyərinin 
suallarına verdiyi geniş məktubu da qeyd etmək olar.2  
Qeyd etdiklərimizdən əlavə, bəzi vaxtlar xüsusi nümayəndələr 
müxaliflərlə elmi mübahisələr edib onları məhkum edir və verdikləri 
cavabların İmamdan öyrəndiklərini təkid edirdilər. Məsələn, Hüseyn ibn Ruh 
bir mübahisə zamanı İmam Hüseynin (ə) şəhadətinə dair şübhə irəli sürmüş 
bir müxalifə çox gözəl cavab verir. Bildirirdi ki, eşitdiklərinin hamısı Allahın 
hüccətinin (İmam Məhdinin (ə)) buyurduqlarıdır.”3  
 
 
e. İmamın (ə) naibi olmağını yalandan iddia edənlərlə mübarizə 
 
 Kiçik qeyb dövründə özlərini yalandan İmamın xüsusi nümayəndəsi 
adlandıran şəxslər də meydana çıxır. Onlar İmama məxsus olan əmlakı yersiz 
istifadə edir, fiqhi və əqidəvi məsələlərdə azdırıcı və həqiqətdənkənar sözlər 
deyirdilər. Belə olduqda İmamın xüsusi nümayəndələri İmamın öz göstərişi 
                                                          
1
 Əl-ğeybə, səh.176-177 
2
 Əl-ğeybə, səh.229-236 
3
 Əl-ğeybə, səh.198-199 
İmamların siması tarix guşəsində ..................................................................................................................... 
168 
 
ilə onlarla mübarizə etməyə başladılar. Bəzi vaxtlar onların qeyri-məqbul və 
lənətlənmələrinə dair İmamdan məktublar da gəlirdi. Əbu Məhəmməd Şərii, 
Məhəmməd ibn Nəsir Nümeyri, Əhməd ibn Hilal Kərxi, Əbu Tahir 
Məhəmməd ibn Əli ibn Bilal, Hüseyn ibn Mənsur Həllac və Məhəmməd ibn 
Şəlməğani bu cür şəxslərdən olmuşlar.1  
Şəlməğani əvvəllər şiə fəqihlərindən olmuşdur. Lakin sonradan yolunu 
azıb ifrat dərəcəsinə vararaq küfri iddialar irəli sürmüşdür. O cümlədən 
“Ruhun başqa bədənə keçməsi” nəzəriyyəsinə təkid edərək deyirdi ki, 
Peyğəmbərin (s) ruhu (ikinci nümayəndə) Məhəmməd ibn Osmanın, İmam 
Əlinin (ə) ruhu (üçüncü nümayəndə) Hüseyn ibn Ruhun, xanım Fatimeyi-
Zəhranın (səlamullahi əleyha) ruhu isə Məhəmməd ibn Osmanın qızı Ümmü-
Külsümün bədəninə keçmişdir. Hüseyn ibn Ruh onun bu fikrini kafirlik 
əqidəsi hesab etmiş, onu məsihilərin əqidələrindən sayaraq Şəlməğaninin 
batil fikirlərini öz tayfası arasında ifşa edərək onu rüsvay edir. Şəlməğaninin 
ziyankar təbliğatı nəticəsində hicrətin üç yüz on ikinci ilinin zilhiccə ayında 
İmam Məhdidən (ə) onun kafir və mürtəd (dindən çıxmış) olması haqqında 
Hüseyn ibn Ruha bir məktub gəlir. Nəhayət, hicrətin 323-cü ilində 
Şəlməğani öldürülür.2  
 
Böyük qeyb dövrü 
 
Dördüncü naibin ölməsi ilə İmam Məhdinin (ə) böyük qeyb dövrü 
başlayır. Bu dövrdə müctəhidlik səlahiyyətinə malik olan alimlər İmamın 
ümumi nümayəndələri hesab olunur. Ötən səhifələrdə qeyd etdik ki, xüsusi 
nümayəndə o idi ki, İmam Məhdi (ə) özü müəyyən bir şəxsi nümayəndə 
təyin edir, ancaq ümumi nümayəndə o idi ki, İmam nümayəndə üçün lazım 
olan ümumi şəraiti deyir və bütün dövrlər boyu həmin şəraitə malik olan 
şəxslər (alimlər) də, İmamın nümayəndəsi olaraq şiələrin dini və dünyəvi 
işlərdə müraciət obyektinə çevrilir. Məsum İmamlar, xüsusən də, İmam 
Məhdinin (ə) özü bir çox rəvayətlərdə bu şəraiti müəyyənləşdirmiş və 
müsəlmanları böyük qeyb dövründə həmin şəraitə malik olan alimlərə 
müraciət edərək onlara tabe olmağı əmr etmişdir. İndi həmin rəvayətlərdən 
ikisini oxucuların nəzərinə çatdırırıq: 
                                                          
1
 Əl-ğeybə, səh.244 
2
 Əl-ğeybə, səh.248-254 
.............................................................................................................  İmamların siması tarix guşəsində 
169 
 
1) Ömər ibn Hənzələ deyir: “İmam Sadiqdən (ə) soruşdum ki, əgər iki 
nəfər şiənin borc, yaxud irs məsələsində mübahisələri olsa, bu məsələni 
aydınlaşdırmaq üçün dövlət qazısına müraciət edə bilərmi? İmam buyurdu: 
“Haqla batili ayırd etmək üçün onlara (dövlət qazılarına) müraciət edən şəxs 
həqiqətdə zalıma müraciət etmiş olur. Onun hökmü ilə əlinə gələn bütün 
şeylər hətta onun öz haqqı da olsa belə, haramdır. Çünki onu zalımın hökmü 
ilə ələ gətirmişdir. Halbuki, Allah-taala zalıma müraciət etməyi qadağan 
edərək buyurmuşdur: “Onlar zalım məhkəməsinə müraciət etmək istəyirlər. 
Halbuki, onlara zalıma müraciət etməmələri əmr olunmuşdur.” (Nisa surəsi, 
ayə.60) Soruşdum ki, bəs onda nə etsinlər? İmam buyurdu: “Fikir 
verməlidilər ki, bizim rəvayətlərimizi kim söyləmişsə, halal-haramımıza 
nəzər salıb hökmləri tanımışsa, onu hakim təyin etməlidirlər. Çünki mən onu 
sizin üçün hakim təyin etmişəm. Əgər o, bizim buyurduğumuza əsasən hökm 
versə, lakin kimsə onun hökmünü qəbul etməsə, Allahın hökmünü yüngül 
tutmuş və bizi inkar etmişdir. Bizi inkar edən isə Allahı inkar etmişdir. Bu 
isə eynilə Allaha şərik qoşmağa bənzər...”1  
İmam Sadiqin (ə) bu əmri ümumi bir əmr olub bütün müctəhidlik 
səlahiyyətinə malik olan alimlərə şamil olur. Əgər İmam Sadiq (ə) kiçik bir 
məsələdə mübahisə yaranarkən onun həllində zalım hakimə müraciət etməyə 
razı deyilsə, şübhəsiz ki, müsəlmanların digər işlərinə də zalımların nəzarət 
etməsinə razı olmaz. Buna görə də, o Həzrət bu kimi işləri ədalətli şiə 
müctəhidlərinin öhdəsinə buraxmışdır. 
2) İshaq ibn Yəqub deyir: “(İkinci nümayəndə) Məhəmməd ibn 
Osmandan məktubumu İmam Məhdiyə (ə) çatdırmasını istədim. Məktubda 
qarşılaşdığım çətin məsələləri yazmışdım. İmam məktuba öz xətti ilə cavab 
yazmışdı. Yazdığım məsələlərdən biri də bu idi ki, (böyük) qeyb dövründə 
mübahisəli məsələlərdə kimə müraciət edək? İmam sualımın cavabında belə 
yazmışdı: “Qarşılaşdığınız məsələlərdə bizim hədisləri söyləyənlərə müraciət 
edin. Onlar mənim sizə olan hüccətim, mən isə Allahın (sizə olan) 
hüccətiyəm.” 2 
 
                                                          
1
 Usuli-Kafi, c.1, səh.67 
2
 Əl-ğeybə, səh.177 
İmamların siması tarix guşəsində ..................................................................................................................... 
170 
 
İmamın qeyb dövründə olmasının faydaları 
 
Bəzən sual olunur ki, İmamın qeyb dövründə olmasının nə kimi faydası 
var? Başqa sözlə desək, İmamın qeyb dövründə yaşaması bir rəhbər kimi 
ümumi həyat tərzi deyil, xüsusi yaşayışdır. Belə olduğu halda, onun 
müqəddəs vücudunun ümumi müsəlmanlar üçün nə kimi xeyri ola bilər və 
camaat ondan nə kimi istifadələr edə bilər? 
Cavab verməkdən öncə nəzərə almaq lazımdır ki, İmamın qeybdə olması 
heç də o demək deyildir ki, o Həzrətin vücudu görünməz bir ruha, yaxud 
görünməz bir dalğaya və bu kimi şeylərə çevrilmişdir. Əksinə, o da təbii 
həyat sürür, sadəcə olaraq onun ömrü uzundur. O Həzrət camaat arasında, 
cəmiyyət içərisindədir, müxtəlif yerlərdə yaşayır, lakin naməlum şəkildə. 
Naməlum olmaqla görünməz olmaq arasında isə (yerdən göyə qədər) fərq 
vardır. İmam Sadiq (ə) buyurardı ki, camaat öz İmamını itirəcək, o, həcc 
mövsümü zamanı ziyarətə gələrək camaatı görər, camaat isə onu görməz.1  
Lakin verilmiş sualın cavabında İmamın (ə) qeyb dövründəki faydalarını 
aşağıda qeyd etdiyimiz bir neçə mövzuda izah etmək olar: 
 
1. Gizli Günəş 
 
İmamın (ə) qeyb dövründə müqəddəs vücudu buludun arxasındakı günəşə 
bənzər. Günəşin canlı aləmin inkişafında misilsiz xidməti onun bilavasitə 
təbiətə işıq verdiyi vaxta aiddir. Lakin onun istilik vermə, bitkilərin açılması 
və yetişməsi, həyat üçün lazım olan enerji istehsalı, ağacların bəhrə verməsi, 
güllərin açılması kimi işlərdə təsiri bulud arxasında olarkən də özünü 
göstərir. İmamın qeyb pərdəsi arxasında olarkən mənəvi şüasının da bir sıra 
təsirləri vardır ki, təlim-tərbiyənin və bilavasitə rəhbərlik etməsinin 
dayanması onun vücudunun fəlsəfəsini aşkar edir. 
Həzrət Məhdinin (ə) özü də bu məsələ üzərində çox təkid etmişdir. O 
Həzrət İshaq ibn Yəqubun yazdığı suala cavab verərək buyurmuşdur: 
“Camaatın məndən istifadə etməsi eynilə bulud arxasında gizlənmiş 
günəşdən istifadə etmələri kimidir.”2  
 
                                                          
1
 Usuli-Kafi, c.1, səh.338 
2
 Əl-ğeybə, səh.177 
.............................................................................................................  İmamların siması tarix guşəsində 
171 
 
2. Dünyanın döyünən ürəyi 
 
İmamət mövzusuna dair rəvayət olunmuş hədislərə və eləcə də, alimlərin 
gətirdiyi sübutlara əsasən, İmam dünyanın ürəyidir. Dünya bütün əzəmətilə 
ona bağlıdır. İmam varlıq aləminin qəlbi, dünyanın mərkəzi və Allahla 
məxluqat arasında bir vasitədir. Buna görə də, onun açıqda olması ilə qeybdə 
olmasının heç bir fərqi yoxdur. Lakin o, dünyada olmazsa bütün aləm bir-
birinə dəyər. İmam Sadiqin (ə) dili ilə desək “Əgər yer üzü (bir an) İmamsız 
qalsa, öz sakinlərini kamına çəkər.”1  
 
3. Allah dinini qorumaq 
 
Əmirəl-möminin Həzrət Əli (ə) İlahi bir rəhbərin olmasının zərurətini 
vurğuladığı çıxışlarından birində buyurur: “İlahi, həqiqətən də belədir, yer 
üzü heç vaxt zühur edəcək və Allahın hüccəti olan bir şəxssiz olmamışdır. 
İstər həmin şəxs aşkarda olsun, istərsə də qeybdə. Bu, ona görədir ki, açıq-
aşkar İlahi sübutlar itib batmasın...” 2 
Hər hansı bir mühüm müəssisədə həmin idarənin sənədlərini oğrudan, 
yanğından və bu kimi hadisələrdən qorumaq məqsədilə seyflər qoyulur. 
İmamın qəlbi və böyük ruhu da səmavi təlimləri ilk nazil olduğu gün kimi 
gözləmək məqsədilə İlahi qayda-qanunları qoruyub saxlamaq üçün bir 
seyfdir.3  
 
4. Ümid vermək 
 
İctimai və fərdi həyatda ümidin müsbət rolu heç kəsə gizlin deyildir. 
Xüsusilə döyüş meydanında bir komandirin öz adamlarına və ya bir rəhbərin 
öz xalqına verdiyi ümidin faydası danılmazdır. 
Nə qədər ki, bir ordu, yaxud bir cəmiyyətin başçısı sağdır, bu onların 
ruhiyyəsinin artmasına səbəb olur. Hətta başçı səfərdə, yaxud ölüm yatağında 
olsa belə, yenə də ordu və cəmiyyət fəaliyyətdə olur. Lakin onun ölüm xəbəri 
bütün ordunu, cəmiyyəti ruhiyyədən salır. Şiə məzhəbi sağ qalmış İmama 
olan əqidəsinə görə onu öz aralarında görməsə də, özünü başçısız hiss etmir. 
                                                          
1
 Usuli-Kafi, c.1, səh.179 
2
 Əl-mənaqib, səh.264 
3
 Məhdinin böyük inqilabı kitabı, səh.255-256 
İmamların siması tarix guşəsində ..................................................................................................................... 
172 
 
Təbii ki, bu əqidə qəlblərdə ümid işığını saxlamaqda və camaatı özlərinə 
yetişib böyük bir ümumdünya qiyamına hazırlaşmaqda öz təsirini kamil 
şəkildə göstərir.  
 
  
.............................................................................................................  İmamların siması tarix guşəsində 
173 
 
 
 
 
 
MÜNDƏRİCAT 
 
ƏMİRƏL-MÖMİNİN ƏLİ İBN ƏBUTALİB (Ə)................................. 6 
İMAM HƏSƏN MÜCTƏBA (Ə) ........................................................ 20 
İMAM HÜSEYN (ə) ........................................................................... 34 
İMAM ZEYNÜL-ABİDİN (Ə) ........................................................... 52 
İMAM MƏHƏMMƏD BAQİR (Ə) .................................................... 66 
İMAM CƏFƏR SADİQ (Ə) ................................................................ 82 
İMAM MUSEYİ-KAZİM (Ə) ............................................................. 95 
İMAM RZA (Ə) ................................................................................ 109 
İMAM MƏHƏMMƏD TƏQİ (Ə) ..................................................... 123 
İmamların siması tarix guşəsində ..................................................................................................................... 
174 
 
 
İMAM ƏLİYYƏN NƏQİ (Ə) ........................................................... 123 
İMAM HƏSƏN ƏSKƏRİ ................................................................. 146 
İMAM MƏHDİ (ƏC.) ....................................................................... 158 
 
