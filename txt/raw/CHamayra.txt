VAHİD QAZİ ÇAMAYRA Kuba dəftəri BAKI – 2012 Naşir:Vasif Qurbanzadə Redaktorlar:Hikmət Sabiroğlu,İmran Bədirxanlı Üz qabığının dizaynı:Fəxri Vəliyev Vahid Qazi Çamayra.Kuba dəftəri.Bakı,«MHS – poliqraf»,2012,104 сəh O,ən istedadlı publisistlərimizdəndir.“Ruhlar şəhəri” və “Yaddaş ləpirləri.Demokratiya yazıları” kitabları ictimai həyatda hadisəyə çevrilməklə,yurda sevginin,azad düşüncənin,keçmişə sərrast baxışın yeni təcəssümü kimi geniş oxucu kütləsinin marağı-na səbəb olub.Yaradıcılığında publisistika ilə nasirliyin incə sintezini ortaya qoyan Vahid Qazi özünün modern üslubu ilə bu janra yeni nəfəs gə-tirib desək,yanılmarıq.“Çamayra”-Kuba dəftəri bu kommunist adasına səfər təəssüratları zəminində qələmə alınsa da,azadlıq və insan haqları kimi ümumbəşəri dəyərlərə geniş diapazonlu yanaşma,fərdlərin faciəsinin cəmiyyətin problemi kimi təqdimatı sayğılı oxu-cuya düşünmək,anlamaq və nəticə çıxarmaq üçün kifayət qədər “qida” verir.Məhz bu məziyyətlərinə görə Vahid Qazinin “Çamay-ra”sı son illərin ən maraqlı nəşrlərindən biridir.İSBN:978 – 9952 – 459 – 12 – 8 «MHS – poliqraf»,2012 3 MÜNDƏRİCAT Ön söz yerinə. Rüstəm İbrahimbəyov:“Vahid Qazinin “Çamayra”sı.4 Hotel azadlığı 7 Ağ paltarlı qadın.17 Nostradamusdan məktub var.30 Çamayra 40 Müqəddəs halə 50 Qırx yaşın romantikası.62 Söz yolu 73 Qorxulu Quantanamo .83 Sonun sevinci.94 4 Ön söz yerinə Vahid Qazinin “Çamayra”sı İstedadlı publisistlərin öz mətnlərini yalnız real faktlar üzərində qurmaları çoxdandır ki,məndə onlara qarşı rəğbət hissi doğurur. Mən özüm öz əsərlərimdə həmişə uydurma “do‐ pinq”lərdən istifadə edirəm. Bu təxminən hün‐ dürlüyə tullanma yarışına bənzəyir – yerin cazi‐ bə qüvvəsinin öhtəsindən gələ bilmək üçün biri yalnız öz ayaqlarının gücünə güvənir, bir başqa‐ sı isə dopinq həbləri qəbul edir.Vahid Qazinin Kuba dəftərini oxuyarkən mən, müəllifin Azadlıq adasında başına gələnlə‐ ri təsvir edə‐edə, real insanlardan, onların ölkə‐ dəki ümumi siyasi ab‐hava ilə bağlı həyatları və problemlərindən danışa‐danışa çox güclü bədii təhkiyədən istifadə etdiyini və bu bədii təhkiyə‐ nin onun özünü hekayətin baş qəhrəmanına çe‐ virdiyini görüb sevindim. Elə buna görədir ki,yazıçının hiss və fikirlər dünyasına qərq olan oxucu onun füsunkar Çamayranın intim xidmət təklifindən imtinasını öz əxlaqi qələbəsi sayır.Nümunə kimi bir çox digər emosional epizodla‐ rı da misal çəkmək olar. Amma məncə, ən əsas məsələ,ümumilikdə bütün əsərin gözəl bədii nəsr nümunəsi olmasıdır.5 Qəribədir ki, Azərbaycan müstəqillik qazan‐ dığı son iyirmi ildə bizdə mövcud olan demok‐ ratik rejimin bütün özünəməxsus xüsusiyyətlə‐ rinə baxmayaraq totalitar‐avtoritar quruluşun hər hansı formasına qarşı açıq nifrətini bildirən insan tipi formalaşıb.Vahid Qazinin gördüyü Kubaya bənzər bir ölkədə böyüyən bizim nəslin nümayəndələri isə dünyanın harasındasa ele‐ mentar azadlıqların olmamasına daha sakit yanaşır. “Çamayra” müəllifinin ictimai‐siyasi inanc‐ ları əsərin hər cümləsində özünü büruzə verir və bu inanclar o qədər səmimidir ki,onlara qeyd‐şərtsiz inanırsan. Bu yalnız kitabda təsvir olunan hadisələrin iştirakçısına çevrildiyin hal‐ da mümkün olur.Mənimlə də məhz bu baş verdi.Və sonda. Kuba dəftəri həddən artıq maraq‐ lı məlumatlarla zəngindir.Kubada olsam da,onun haqqında çox oxusam da mən kitabdan bu ölkəylə bağlı çoxlu yeni şeylər öyrəndim. Sevin‐ dirici haldır ki, bizim publisistika artıq bu janrın ən yaxşı nümunələrini yaratmağa qadir bir sə‐ viyyəyə yüksəlib. Və Vahid Qazinin Kuba dəftə‐ ri bunun bariz nümunəsidir.Rüstəm İbrahimbəyov 6 7 Hotel azadlığı İkinci axşamdı kreslonun yumşaqlığına bata‐bata, sağ yanım uyuşanda sol böyrüm üstə yayxanır,sonra əksinə,əvvəlki vəziyyətə qayı‐ dıb rahatlıq axtara‐axtara tamını hələ ayırd elə‐ yə bilmədiyim “Varadero” romundan qurtum‐ qurtum içir,şokolad dadan yoğun siqardan yüngül qullab alır, gəlin gərdəyindəki tülə oxşa‐ yan tüstünün o üzündə gələnlərə qabaqdan, ge‐ dənlərə arxadan baxmaqdan usanmırdım. Baş‐ qa əlac da yox idi, darıxmamaq üçün əvəzolun‐ maz məşğuliyyət tapmışdım.Tünlükdə heç vaxt darıxmıram. Bir şərtlə ki,kimsənin mənimlə işi olmasın,söhbətə tutma‐ sınlar,nəzərlərini üstümdə cəmləməsinlər,elə bilsinlər heç yoxam.Əslində izdihamda adam adamı heç “görmür”,burda hamı qarışqa oca‐ ğındakı kimi “kor”du.Tələbəlikdə vağzallardan ləzzət alardım,indi də aeroportlarda, böyük hotellərdə yorulmuram.Burda adamların hər biri oxuduğun maraqlı kitab səhifəsi kimidi, birini çevirirsən, o biri gəlir.Böyük hotelin foyesi aeroport zalına oxşayır.Burda da adamlar gah tək, gah ikibir, üçbir, gah da dəstə ilə gəlib‐gedir. Qəribəsi də odu ki,ilk baxışda səs‐küylü bu məkanın özünəməxsus bir 8 sükunəti var, başqa yerdə rastlaşmadığın dincliyi tapa bilərsən.Adam kütlədə insanları tək‐tək yox, cəm şəklində, camaat halında görür, eynən səs kimi, səs‐küydə səsləri tək‐tək eşitmirsən. Səs xaosunun özündə bir hüzur var.Bəlkə də elə kosmosun səssizliyi ulduzların hay‐haray qarışıqlığındandı,nə biləsən! Başqalarını bilmi‐ rəm,məndə belədi:tək adamla görüşdən tez darıxıram, di gəl məclisdə saatlarla olaram, Tək səsli otaqda yuxuya gedə bilmirəm ‐ çox səsdə,lap orkestr olsun, yatacam, düz sözümdü.Məşhur sovet dissidenti, 1976‐cı ildə Çili kom‐ munistlərinin lideri, Pinoçet rejiminin siyasi qəh‐ rəmana çevirdiyi Luis Korvalanla dəyişdirilərək cənnəti satın alırmış kimi SSRİ‐nin həbs düşərgə‐ lərindən, “psixbalnitsa”larından sonra Avropanın azad həyatına qovuşan Vladimir Bukovski sonra‐ lar Moskva səfərlərinin birində jurnalistin “Harda yaşamaq istərdiniz – Kembricdə,ya Moskvada” sualına belə cavab vermişdi: “Hoteldə!” Ürəyimdən xəbər verən cavabdı.Mən də hotel üçün sino gedirəm. Bəlkə də ona görə ki,burda hər işi sənin yerinə görürlər, özü də səli‐ qə‐sahmanla. Tənbəl səliqəbaz olar! *** Havananın ən iri hotellərindən olan “Hava‐ na Libre”. Həm görünüşü, həm də tarixi onun 9 əzəmətini xeyli artırır – bura uzaq 1959‐cu ilin yanvarınadək “Hilton” adlanıb. Foyenin aypara şəkilli pilləkənləri ilə ikinci mərtəbəyə qalxanda geniş dəhlizdə divar boyu asılmış fotolar hote‐ lin tarixini nəzərində canlandırır. Burda kimlər olmayıbmış? 50‐ci illərin məşhur cazmenlərin‐ dən tutmuş kosmosa ilk qadın nəfəsi aparan Va‐ lentina Tereşkovayacan,yazıçı Ernest Hemen‐ queydən sovet lideri Leonid Brejnevədək.Əvvəl adama elə gəlir ki, içkidən mədən, si‐ qardan ciyərin,yarılüt qadınlardan gözün tez doyar. Amma belə deyil, əyləncə həvəsi kazino işıqları kimi adama gəl‐gəl deyir, iştaha açıldıq‐ ca açılır.Pulemyot şaqqıltısı kimi qulaq deşən ispan dilinin oynaq havasına çönüb bir baxışla mis rəngli kubalı qızın qaynar təbəssümünü süzsən,bayaqdan deşilən qulağın ta deşilməz,ürəyinin ritmi artar, gözünə işıq gələr.Burda hər şey sadədi,axıcıdı,xumarlanmış baxışların önündən keçən qol‐boyun kişilər,qa‐ dınlar cənnət mələkləri kimi sanki uçurlar, sən də tamaşa eləyirsən. Yaş, irq, cins fərqi dərhal seçilən cütlüklərin bəxtəvər gülüşləri ilk baxışda sənə süni gələ bilər, gəlsin, bu heç nəyi dəyişmir, əksi‐ nə, fərqliliyin xüsusi vəhdətini yaradır. Sən də bu vəhdətdən qabaqlar duymadığın zövqü alırsan.SSRİ dağılandan sonra hər cür yardımdan məhrum olub, çıxış yolu kimi sərhədləri turist‐ 10 lərin üzünə açandan “Azadlıq adası“ sözün şəh‐ vət anlamında azadlıq adasına çevrilib – aşiqlə‐ rin azadlıq diyarına. Eşq axtaran turistlər oyla‐ ğıdı Kuba, sanki bütün dünyanın qocaları bura cavan sevgili tapmağa gəlir.Yaşı 60‐ı ötsə də, ehtirası hələ sönməyən bir qadın 20‐25 yaşında yerli mulatın qoluna girib qocalığın dadını çıxarmaqla məşğuldu. Bu gözəl qızınsa yaşı 20 olmaz, babasını xatırladan qoca‐ nın əti tökülən qırış boynuna sarılması quruyub oduna dönmüş ağaca dırmaşan yaşıl sarmaşığı xatırladır.Mənim yaşımsa o yaş deyil, nə qoca qarıya cavan aşiq, nə də cavan qıza qoca dayıyam. Lap yaraşsam belə, olmaz! İş başındayam.2006‐cı ildi.Bura kefə yox,kommunizmlə mücadilə edən kubalı dissident‐ lərə,ictimai fəal adamlara,siyasi məhbusların ailələrinə dəstəyə gəlmişik. Kuba kimi ciddi re‐ jimli kommunist ölkəsinə belə səfər təhlükəlidi.Hər addımın izlənə bilər,ilişdin, özündən küs.Dünyanın ən murdar türmələrindən birində iş‐ gəncə aparatına bağlanarsan,sorğu‐suala tutu‐ larsan,boynuna nə desən yükləyib iş kəsərlər.Yerli televiziya kommunist quruluşunu dağıt‐ maq istəyən düşməni saatbaşı göstərib lənətlə‐ yər. Dünyanın hüquq müdafiə təşkilatları mü‐ dafiənə qalxar, yəni bəyanat‐zad verər. Dövləti‐ 11 mizin rəsmilərindən köməyə ümid də yoxdu,deyəcəklər, “canı çıxsın, nə ölümü vardı orda”.Müxalifətimiz də elə o sayaq yön alacaq, “burda camaatın başına min oyun açırlar, bu da dünya‐ nın o başına gedib,elə qoçaq oğlandı,burda qorusun, hüququ tapdanmışları”.Təlimatım belədi:“Dostlar gələnədək otur,gözlə!”, “Diqqəti cəlb eləmə!”. “Unutma, burda turistdən çox yerli xəfiyyə var!” *** Şaxtalı hava uçuşları ləngitdiyindən bir gecə‐ ni Varşava, bir gecəni də Paris aeroportunda ke‐ çirəndən sonra iki gün də hoteldə gözləmək höv‐ sələ tələb eləyir, hövsələsiz adam üçün bu, mə‐ şəqqətdi. Gözləməliydim, ayrı əlacım yox idi.Dostum sayılan tanımadığım birisi – mənə yerli dissidentlərin ünvanını verəcək adam gələ‐ nədək foyedə olmalıydım. Mənimlə otaqda yox,məhz adamların gur yerində görüşməliydi.Çünki otaqda dinləmə qurğusu, yaxud kamera‐ nın olmamasına heç kim təminat verə bilməz.Qarışqa kimi qaynaşan adamların hansıdı axı o? Baxmaqla yəqin eləmək mənasız iş oldu‐ ğundan ta bu barədə düşünmürdüm. Bunu dü‐ şünmək ulduz kəhkəşanında öz ulduzunu ax‐ tarmaq qədər səfehlik idi.Bir də ki, mən onu yox, o məni tapacaqdı, çünki o məni tanımalıy‐ dı.Dünən gecə yarıyadək elə burda – foyeyə 12 açılan bütün qapıların göründüyü yerdəcə otu‐ rub gözləmişdim.Bu gün səhər isə əvvəlcə evə məktub yaz‐ maq üçün hotelin “İnternet” yazılan zalına get‐ dim. Burda internet səhər 9‐dan axşam 9‐can iş‐ ləyir. İnanmarsınız, iki cümlə yazmağa 45 dəqi‐ qə sərf etdim. Hövsələm bir tikə olduğundan,həm də xeyli adam növbə gözlədiyindən çox qalmadım.Durub postuma – strateji nöqtədə yerləşən kresloma qayıtdım.‐ Salam! ‐ Qəşəng sarışın qız nə vaxt gəlib yanımda oturub ki,xəbərim olmayıb?! ‐ Mən Maşayam. İnsan Hüquqları Komitəsindən.‐ İki gündür harda qalmısız? ‐ Biz sizi görürdük, amma yaxınlaşa bilmir‐ dik. Çevrilməyin mənə sarı. Bura onlarla doludu.‐ Axı mən onları görmürəm! ‐ Siz onları tanıya bilməzsiz. Dünən axşam elə onlara görə sizə yaxın dura bilmədik. Mən çıxıram çölə,beş dəqiqə sonra arxamca gəlin.Soldakı küçə ilə aşağı düşün,ətrafa baxmayın,birinci tini sola burulub dayanın.Əsl detektiv filminə oxşayırdı. Sözləri sanki buz dolabından çıxarırdı, elə deyirdi ki, adamın canına üşütmə düşürdü. Amma vəziyyətin heç də belə olmadığına inamım içimə bir sakitlik çiləyirdi. Kubanın ta o dönəmi, Fidelin də “ko‐ mendante” olan vaxtı deyil ki, hər gələni güd‐ 13 sünlər, hərəyə bir güdükcü qoysunlar. Bir mil‐ yon turist gəlir bura.Hər halda daha təcrübəlilərə qulaq asmalıy‐ dım.Gecənin qaranlığında yad şəhərin kanalizasi‐ ya qoxulu, qulaq batıran səssizliyinə doğru gedir‐ dim. Yan‐yörədə maşın görünməsə də, havadan maşın qazının hisi sallanırdı. Ötən əsrin 40‐50‐ci illərindən qalma maşınların tüstüsü belə tezliklə çəkilən deyil. İnqilab qapıları bağladığından ölkə‐ nin dünyayla təması da kəsilmişdi, burdakı ma‐ şınların əksəri elə inqilaba qədər olanlardı. Köhnə maşınlar Kubanın brendlərindəndi,bu barədə sonra daha geniş yazacam. İndisə ayağımı ehmal‐ ca atıram ki, yol üstündəki konserv qabları, ayrı zir‐zibilə dəyib səs‐küy çıxarmasın.Tində, küçənin işıq düşməyən yerində bayaq‐ kı qız durmuşdu. Yanındakını – moskvalı köhnə tanışımı elə siluetindən tanıdım.Arxayınladım.Andrey Saxarov, Mustafa Cəmilov kimi məşhur sovet dissidentləri ilə “yatıb çıxmış“ canısulu qoca tanışıma salam verəndə bir anlıq yadıma hoteldə‐ ki “fərqli cütlüklər“ düşdü: “Bu da cavan qızladı“.Söhbətimiz çox çəkmədi. Qısa salam‐kəlam‐ dan sonra ovcuma kağız parçası dürtdü:‐ Bu ünvanda tanınmış dissidentin ailəsi yaşayır. Özü həbsdədi. Telefonu da var. Amma zəng eləməyin, dinləyə bilərlər. Ən yaxşısı bir‐ 14 başa evlərinə getməkdi.Arvadı “Ağ paltarlı‐ lar“dandı. Ondan başqa dostların ünvanını alar‐ sız. Gerisini özünüz bilirsiz. Uğurlar! “Ağ paltarlı qadınlar” Kubanın ən məşhur siyasi qadın hərəkatıdı. Burda əri, oğlu, qardaşı siyasi motivlərlə həbs olunmuş qadınlar cəmlə‐ şib. Onlar başdan‐ayağa ağ geyinir, ağ çətir gö‐ türüb etiraz piketləri keçirirlər.Dostlarım dönüb üzüaşağı getdilər,yavaş‐ yavaş qaranlıqda əridilər. Yalnız onlardan ayrı‐ landa hiss elədim ki,yorğunam.Ayaqlarımı pud daşları asılıbmış kimi sürüyürdüm. Ünvan yazılmış kağızı,köhnə kişilər demiş,“piston cibimdə” gizlətdim.Hotelə qayıtdım. Kefim durulmuşdu. Həmi‐ şə uzun nigarançılıq bitəndə rahatlaşıram, ovqa‐ tım düzəlir. Amma ürəyimdə qocanın qarasına deyinməyimdən də qalmadım: “Mənimlə agent‐ agent oynayır. Allah bilir iki gündür bu qızla nə keyflər çəkib.Güdürmüşlər bunları.Bu qızı nəyə gətirib bura?! Ruslardan da baş açmaq ol‐ mur, heç “Tulaya da samovarla gələrlər?” Am‐ ma canı yanmış əla candı, bu iki gündə hoteldə beləsinə rast gəlmədim.Kim nə deyir desin,dünyanın ən qəşəng qadınları Rusiyadadı. Keç‐ mişdə Hələb gözəlləri məşhur imiş. Hələb‐mə‐ ləb görməmişəm, mən gördüyümü deyirəm”.15 Saşa (bayaqkı kişini belə çağırırlar)ilə çox‐ dan tanış idik.İlk dəfə onu Krımda görmüş‐ düm,bizi Krım tatarlarının lideri Mustafa Cəmilov tanış eləmişdi. Mustafa bəy üst‐üstə 17 il həbsdə olub. Tək günahı da öz tarixi vətənlə‐ rindən deportasiya olunmuş xalqının hüquqları‐ nı müdafiə etməsidi. Saşa da sovet illərində si‐ yasi baxışlarına görə tutulubmuş.İndi belə adamlar bütün dünyada azadlıq mücahidlərinə dəstək verməyi boyunlarının borcu bilirlər. Mə‐ nimsə sovet vaxtı elə bir qoçaqlığım‐zadım ol‐ mayıb,sadəcə,onlardan xoşum gəlir,bura da məni elə bu azar gətirib çıxarıb.*** Otağın qapısını açıb eyvana çıxdım. Şəhərin baş küçələri işıqlı olsa da,bəzi məhəllələrdə lampalar közərirdi.Xose Marti meydanındakı abidənin başı elə mənim durduğum 19‐cu mər‐ təbə hündürlüyündə olardı. Uzaqdan gələn 23‐ cü küçə hotelin yanından keçib körfəzə dirə‐ nirdi. Atlantik okeanın ilıq havası gecə sərinli‐ yində Havananın küçələrinə şeh çiləyirdi. Yarı‐ çılpaq bədənimdə hər şehin milyon‐milyon his‐ səciyini dən‐dən hiss edirdim sanki.Qayğısızlıq – bax budur hotel otağının verdiyi ən ləzzətli duyğu.Yatağın yumşaqlığında ürək‐ dən gərnəşib elə nərə çəkdim ki, bağırtıma az qala 16 özüm qorxacaqdım.“Bukovski ağıllı adammış!” Əvvəl onun jurnalistə cavabını,sonra da özünü xatırladım. 1998‐ci ildə Varşavada Polşa Seymin‐ də keçirilən III Beynəlxalq İnsan Hüquqları Kon‐ fransında tanış olmuşdum onunla.Xeyli söhbət eləmişdik,xatirəmdə isə onun bu sözləri qalıb:“Demokratik mübarizə uzun prosesdi. Müstəqil‐ lik hələ azad olmaq deyil. Sizin işiniz çətindi. Nef‐ tin bəlasını hələ sonra çəkəcəksiniz”.Ağıllı adamdı, nə deyəsən? Həm demokrati‐ yası olmayan neft ölkələrinin gələcəyindən xə‐ bəri varmış,həm də hotelin verdiyi azadlıq duyğusunu yaşayıbmış.Hotel otağının azadlığına bürünüb yuxuya getdim.17 Ağ paltarlı qadın  .Günəş milyon illərdi gördüyü işi elə 2006‐ cı ilin dekabr səhərində də görürdü; tələsmədən gecənin yaxasını açır, sonra da qucaqlayıb boy‐ nuna sarılır, nəvazişlə bağrına basırdı. Bu izdi‐ vacdan dünyaya ağappaq, tər‐təmiz işıq gəlirdi.İşıq ürkək‐ürkək Yerdə özünə yer axtarırdı.Pərdənin pəncərə küncünü tutmayan yerindən onun bir zolağı da yatağıma sarı sürünürdü.Yuxunun ağırlığı o zolağın üzümə toxunuşuyla əriyirdi.Gün işığı oğrun‐oğrun gəlsə də,gözlərimi qəfil yaxaladı.Gözümün acısını ovuşdura‐ovuşdura dağıt‐ dım.Əzələ‐oynaqların haray‐həşirinə fikir ver‐ məyib ayağa qalxdım. Pərdəni çəkib eyvana çıx‐ dım. Gün işığı bədənnüma dərimə yapışdı. Gü‐ nəşin şüaları sanki okeanın sonsuz çöllüyündə böyük bir ocaq qalamışdı,sular alışıb yanırdı,“ocağ”ın nəfəsi üz‐gözümü yalayır,canıma is‐ tilik verirdi.Hotelin eyvanından açılan mənzərənin bir hissəsi Meksika körfəzi, bir hissəsi də Havananı tuturdu. Səhər okeanın o başından şəhəri oyat‐ mağa gəlmişdi.Şəhər stola sərilən xəritə kimi məhəllə‐məhəllə,küçə‐küçə aydın görünürdü.18 Burda “kommunizm günəşi” vaxtilə bizdəki ki‐ mi şimaldan doğmamışdı, elə çıxacağı yerdən – Şərqdən çıxmışdı. Çıxmışdı ki, bütöv bir adaya,onun sakinlərinə işıq bəxş eləsin, xoşbəxt gələ‐ cək yolunda çıraq olsun. Milyon‐milyon insanı ağappaq günə çıxarsın.Hər gələn işıq adamı xoşbəxt eləsəydi, daha nə vardı ki.O milyonlardan biriylə görüşəsiyəm bu gün.Otağa qayıdıb əynimi geyindim,şalvarın dar, dərin “piston cibin”dən ünvan yazılan ka‐ ğızı iki barmağımın arasına güclə keçirdim. Ha‐ vanada ünvan Bakıdakından fərqli yazılır, evin və mənzilin nömrəsiylə yanaşı binanın hansı iki küçənin kəsişməsində yerləşdiyi də qeyd olu‐ nur.*** Tərcüməçi Elnuru restoranda tapdım.Təy‐ yarəsi gecəyarısı gəldiyindən görüşə bilməmiş‐ dik. Elnur universiteti bu il bitirib, bir neçə dil bilir.Bakıda ispandilli tərcüməçi tapmaq asan deyil. Bəxtim gətirmişdi. Elə onunku da.İspan dilini təkmilləşdirmək üçün əlinə əla fürsət düş‐ müşdü.Naməlum qəhrəmanımızı tapmağa getmək üçün vədələşdiyimiz vaxtda hotelin çöl qapısı ağzında görüşdük. Üzümüzə gülən taksi sürü‐ cülərini görmürükmüş kimi yan keçdik. Kubada taksilər dövlətə məxsusdu. Şəxsi maşınlarından 19 taksi kimi istifadə edənlər də az deyil, amma bu maşınlar çox köhnədi.Ümumiyyətlə,burda 1940‐50‐ci illərin ABŞ,60‐80‐ci illərin sovet is‐ tehsalı olan avtomobillər əksəriyyət təşkil edir.Maşınların on illər boyu bir ailədə qalmasının tək səbəbi odur ki, adamlar özünün olan bu ma‐ şınları sata bilməzlər,ona görə də nəsildən‐ nəslə ötürülərək qalıb.Mənə burda taksi sürücülərinin təhlükəsizlik orqanları ilə əməkdaşlığından demişdilər.Odur ki, dostuma “Biz maşını yoldan tutacağıq” dedim.Kommunizmi dirigözlü görən gənc dostum məni təcrübəli bilib dediklərimə həvəslə əməl edir,tarixi missiyanın iştirakçısı olmaqdan zövq alırdı.Nuh əyyamından qalmış “Chevrolet” arxa‐ dan gömgöy tüstü buraxa‐buraxa Havananın küçələri ilə şütüyürdü. Sürücü nəsə danışır, ba‐ sıb bağlayırdı.Elnur onun dediklərini maşını başına götürən ritmik “Mambo” musiqisindən necə ayırırdı, bilmirəm.Anlamasam da, görürdüm ki, dedikləri El‐ nura maraqlı gəlir,ona tez‐tez suallar verirdi.Binalarda peyk antenlərinin yoxluğunu Elnurun gözü almışdı.Sürücü bunu belə izah elədi ki,Kubada peyk antenləri qadağandı, bunun üçün hətta həbs cəzası da var. Bəzi hallarda adamlar gizlində belə antenləri quraşdırırlar. Amma təh‐ lükəsizlik orqanları xüsusi cihazlarla onları tez 20 tapa bilir. Bəli, Elnur kommunizmlə ilk görüşü‐ nə beləcə başlayırdı. Mən də haçansa bu “xoş‐ bəxtliyi” yaşamış sovet xalqının övladı kimi onu maraqla müşahidə edirdim.Getdiyimiz evə iki tin qalmış maşından düş‐ dük.Sürücünün hansı ünvana gəldiyimizi bil‐ məsini istəmirdim. Bir qədər piyada getdik.Vedado Havananın bir‐birinə oxşayan iki‐ mərtəbəli evlərdən ibarət yaşayış məhəllələrin‐ dəndi.Şəhərin bu hissəsində yaşayanları sosial statusuna görə ortabab təbəqə hesab eləmək olar. Burda bu “ortabab”larla birgə “inqilab ke‐ şikçiləri” də ömür sürürlər. Əslində onlar da sa‐ də kubalılardı, amma bir qədər fərqli.Kubada hər məhəllədə “inqilab keşikçiləri” kontoru var. Kontor bir növ bizim JEK‐ə oxşa‐ yır,amma qeyri‐rəsmi işi sakinləri nəzarətdə saxlamaq,şübhəli işlər barəsində siyasi polisə xəbər verməkdi.Vəzifələri inqilaba təhlükəni görüb xəbər eləmək olsa da, başqa işlərə də bu‐ runlarını soxurlar. Bir sözlə, qorxulu adamlardı‐ lar,onlardan nə qədər uzaq dursan,o qədər yaxşıdı. Qorxu və şübhənin insanların taleyində yaratdığı çatlar bizə otuzuncu illərin bolşevik dönəmindən tanışdı – heç kimə bel bağlamaq olmaz, hətta ailə üzvlərinə də.Ünvanı tapmışdıq,qalırdı diqqəti cəlb elə‐ mədən binaya girmək. Yerli olmadığımız balaca 21 uşaqlara da aydın idi. Turistlər kimi geyinməyi‐ miz diqqəti bizdən yayındıra bilməzdi,çünki buralar turistlərin hələm‐hələm gəldiyi yer de‐ yildi.İkinci mərtəbənin eyvanında yaraşıqlı bir qadın paltar sərirdi. Mehriban çöhrəsi vardı, əli‐ ni bir anlıq saxlayıb çoxdanın tanışı kimi bizə elə xoş təbəssümlə baxdı ki,açığı ilk anda ağ‐ lımdan başqa fikirlər keçdi.Qəşəngliyinə söz ola bilməzdi.Binanı ötüb keçdik. Ünvanı bir daha dəqiq‐ ləşdirməyə,blokun qapısının bağlı olmadığını yoxlamağa,bir sözlə,şəraiti aydınlaşdırmağa vaxt lazım idi. Geri qayıdanda eyvandakı qadın bizə daha diqqətlə baxdı.– Odur! ‐ dedim.– Nə bilirsən? ‐ bu, Elnurun mənim təcrübə‐ mə ilk şübhəsiydi.– Fəhmim belə deyir. Bura məşhur dissiden‐ tin yaşadığı binadı.Bizim kimilər buralara az gəlmir yəqin.– Onda bizi güdürlər ki.– Özünü o yerə qoyma! Soruş görək! Elnur 360 dərəcə çevrə vurub guya ətrafa turist marağı ilə baxdı. Sonra üzünü eyvandakı qadına tutdu.Anladığım qədər belə deyirdi:“Salam.Bizə xanım Dalqado lazımdı!” Elə bil eyvandakı bir dəstə qızıl gülün qönçəsi ilahi bir 22 əfsunla hərəkətə gəldi, qadının təbəssümü qızıl gülün ləçəkləri kimi qat‐qat açıldı.Valehedici,iri, parlaq gözləri güldü. Əli ilə bloku göstərib,nəzakətlə “Dördüncü mənzilə qalxın” dedi.Qapını açıb bizi içəri dəvət elədi. Qara dərili qədimi divanda yer göstərdi,içindəki son pal‐ tarları da sərib vannanı ortalıqdan götürdü.Yüngül yır‐yığışdan sonra döşlüyünü çıxardı.Bizi yuxudan təzəcə durana oxşayan cavan bir qızla tanış eləyib gülə‐gülə yan otağa keçdi. Qızı olduğunu deməsəydi,bacısı,yaxud başqa tay‐ tuşu zənn edərdim.Bir neçə dəqiqə keçmiş saçına,üz‐gözünə,əyin‐başına yüngül əl gəzdirib iki fincan qəh‐ vəylə qayıtdı.Fincanları balaca mizin üstünə qoyub bizimlə qabaq‐qənşər kresloda oturdu.“Gisela Dalqado”. Özünü belə təqdim elədi. Ağ‐ zını açıb danışmasaydı, elə bilərdin ki, gözəl bir şərqli qadınla üz‐üzə dayanmısan.Gözlərinin iriliyi onu cənublu məşhur müğənni Ququşa bənzədirdi. Qırışsız üzü hamar idi. Boğaz, çiyin,qol dərisinin tarımlığı bədənin təravətindən xə‐ bər verirdi. Təravətli bədən isə göz parıltısından sonra qadınlarda həyat eşqinin ikinci zahiri əlamətidi.Əyninə yaşıl rəngli qolsuz, yaxası açıq kofta,bir də uzun yubka geyinmişdi.Bəzənib eləmə‐ dən də gözəlliyi göz deşirdi. Bədən ölçüləri bi‐ 23 zim vərdiş elədiyimiz,iyirmi yaşlı qız anasının bədən ölçülərinə oxşamırdı.Saçına dən düşmə‐ səydi, elə onu da cavan qız sayardım. Yəqin bu qız ərinin əvvəlki arvadındandı,deyə düşün‐ müşdüm. Yanıldığımı isə səhəri gün biləcəkdim.Söhbətimiz elə ilk sözlərdəncə tutdu.Bir saat sonra bizi görən olsaydı, elə bilərdi ki, yüz ilin tanışlarıyıq.Xəritədə Azərbaycanı tapıb uzaqlığına təəccüblənən qızı Giselle bizə ekzotik canlı kimi baxırdı. Elnurdan gözünü çəkmirdi.Anası ilə söhbətimizdə kiçik pauza yaranan kimi girəvələyib suallar verirdi.Qəhvəni üç qurtuma içdim. Şirinliyi Krım ta‐ tarlarının dəmlədiyi qəhvəni xatırladırdı. Ayağa qalxıb danışa‐danışa müxtəlif yöndən onun şək‐ lini çəkir, maraqlı anlar tutmağa çalışırdım.Gisela kompüter mütəxəssisidi.Amma bu sahədə işləmək ona qadağandı. Səbəb də sadədi – siyasi məhbusun,“xalq düşməni”nin arvadı işləyə bilməz,özü də kompüter kimi strateji texnika ilə.İxtisasca fizik olan əri tanınmış dissidentdi.Xarici mətbuatda Kastronu davamlı kəskin tən‐ qid etdiyi üçün iyirmi beş illik həbsə məhkum olunub. Bu illərin hələ dördünü yatıb. Kubada iyirmi beş illik həbs adi cəzadı. Giselanın da üzv olduğu “Ağ paltarlı qadınlar” hərəkatı bütün dünyaya səs salmasaydı,bəlkə ərinə “vətən 24 xaini” kimi ölüm hökmü çıxarardılar,ya da ömürlük iş verərdilər.“Ağ paltarlı qadınlar” hərəkatı atası, qarda‐ şı, əri, oğlu siyasi məhbus olan qadınların təşki‐ latıdı. Hərəkatın etiraz aksiyalarından sonra ağ paltar geyinmək yasaq olunub. Amma bu qada‐ ğadan qorxmayan etirazçılar həmişə tapılır. Bir dəfə küçədə belə bir qadına rast gəldim. Şəklini çəkmək istəyəndə elə götürüldü ki, elə bil quşu yuvasından perik salmışdım. Cəmi bir kadr çə‐ kə bildim,kameraya dikilən gözündəki qorxu bütün çılpaqlığı ilə düşüb.Kuba türməsi dünyanın ən dözülməz məh‐ bəslərindən sayılır. Min bir xəstəliyin tüğyan et‐ diyi, işgəncə və təhqirlərin ölçüyə sığmadığı bu yerdən salamat çıxmaq hər adama nəsib olmur.Buranın işgəncə üsullarını faşistlərin gestaposu‐ na,bolşeviklərin NKDV‐sinə tay tuturlar.Elə Gisela da ərinin sağlamlığı sarıdan narahatdı.Deyirdi ki, karserdən bu yaxınlarda çıxıb. Ayaq‐ ları şişib,yeriyə bilmir. Meksikalı dostlar dər‐ man göndəriblərmiş, həbsxanaya aparıb, amma ərinə çatmasına ümidi azdı.Bu vaxt Giselle divardakı qəfəsə yaxınlaşır.Quşları doğma bir səslə əzizləyib yedirtməklə diqqətimizi cəlb edir. Deyir ki, bunları yedizdi‐ rəndə elə bilir həbsdə olan xəstə atasına qulluq edir.25 Giselle Havana Universitetində oxuyur,təbii ki,arzuladığı diplomatiya fakültəsində yox, dövlətin məsləhət bildiyi fakültədə. Dissi‐ dent qızını diplomat olmağa qoymazlar. Səbəbi‐ ni soruşanda bir himə bənd imiş kimi ürəyini boşaltmağa başladı. Öyrəndik ki, Havana Uni‐ versiteti 1793‐cü ildə yaradılıb. İnanılmaz səslə‐ nir, amma belədi: 55 fakültəsi var. Kubada təd‐ ris məcburidir. Təhsildən yayınma qanunla tə‐ qib olunur. Məktəbə getməyən şagirdlərin vali‐ deynlərini dörd ilədək həbs gözləyir. Bir sözlə,hamı oxumalıdı,amma ixtisas seçmək hüququ dövlətin əlindədi. Onun da ixtisasını universitet özü seçib.Sonra Gisela bizi kitabxanası ilə tanış elədi.O, ölkənin hər yerində fəaliyyət göstərən 140 ic‐ timai kitabxananın koordinatorudu. Bura kitab‐ xanaların ən böyüyüdü.Kubada kitabxanalar QHT‐ləri əvəz eləyir.İndi 83 belə kitabxana qalıb. O birilərini hökumət bağlayıb. Siyasi polis vaxtaşırı bu kitabxanaları “lazımsız ədəbiyyat‐ dan” təmizləyir. Hər halda, burda dövlət kitab‐ xanalarında rastlaşmadığın maraqlı kitab tap‐ maq mümkündü.Siyasi polis dissidentlər,onların ailələri,ümumiyyətlə, ictimai‐siyasi işlərlə məşğul olan‐ lar üçün bir kabusdu. Kompüter,printer,yazı makinası,siyasi ədəbiyyat polislərin kefinə 26 soğan doğrayan şeylərdi.Odur ki,vaxtaşırı basqın eləyib onları götürürlər.Bizim gəlişimizin onlar üçün təhlükə olaca‐ ğından narahatlığımı bildirdim. Səsini bir qədər qaldırıb cavab verdi: “Onsuz da hökumət xarici‐ lərlə görüşən hər kəsi müxalifətçi sayır. Siz qo‐ naq gəlmisiniz, görüşməyimizi istəmirlərsə, on‐ da zəhmət çəkib qapının ağzına qarovul qoy‐ sunlar. Sizin kimi dostların gəlişindən də xəbər tuturlar.Sizdən sonra ola bilər gəlsinlər”.Bu sözləri elə səlis deyirdi ki, sanki dediklərini ki‐ məsə eşitdirirdi.Bəlkə də mənzilində “juçok” (dinləmə qurğusu) olduğunu bilirdi və sözünü qorxmadan “juçok” yiyələrinə çatdırırdı.Bu söhbətdən sonra ona gətirdiyimiz noutbuku, is‐ panca siyasi ədəbiyyatı,filmlər olan diskləri və DVD pleyeri sabah şəhərdə görüşəndə verməyi qərara aldım.*** Səhəri gün qaldığımız “Havana Libre” hote‐ lində onlarla görüşdük,nahara dəvət elədik.Yerli əhalinin turistlər olan yerlərə icazəsiz gir‐ məsi yasaqdı. Gisela hər gün bu hotelin yanın‐ dan keçib gedib, amma indiyəcən içəridə olma‐ yıbmış. Bizimlə gəldiklərinə görə içəri girə bilər‐ dilər. Bunun onlar üçün nə qədər riskli olduğu‐ nu soruşub,başqa yerə getməyi təklif elədim.Dedi ki,bütün yerlər eynidi,onsuz da harda 27 xarici ilə nahar eləsək,biləcəklər.“Siz qorxur‐ sunuzsa, başqa məsələ, mən qorxmuram onlar‐ dan” ‐ deyib gülə‐gülə hotelin qapısını açıb bizə yol verdi. İlk dəfə hotelin içini görürdülər, ətra‐ fa elə heyranlıqla baxırdılar ki.Onları ən çox heyrətləndirən menyüdəki qiymətlər oldu. Elnur ana‐balanın söhbətini qor‐ xurmuş kimi pıçıltıyla tərcümə edir: “Heç nə ye‐ mək istəmirlər, deyirlər ki, burda ən ucuz yemə‐ yin qiyməti bir kubalının aylıq qazancı qədər‐ di”.Biz təkid edirik. Demək olar,dinib‐danış‐ mırlar.Burda hər kəsin – ofisiantdan tutmuş qapıçıyadək – xüsusi xidmət orqanları ilə əmək‐ daşlığına şübhə yoxdu.Odur ki,elə özüm danışası oldum.Onlara Azərbaycan haqda, onun tarixi, azad‐ lıq mücadiləsi,Qarabağ davası,indiki duru‐ mundan danışırdım.Diqqətlə dinləyir,hərdən sual verirdilər.Dünənki sözlərindən,bugünkü suallarından Giselanın geniş dünyagörüşlü,məlumatlı qadın olduğuna əminliyim artdıqca onunla söhbətdən aldığım zövq də çoxalırdı (Ümumiyyətlə,ağıllı qadınlarla söhbət həmişə xoşdu, beləsi üstəlik həm də gözəl olsa, adam tək ağlıyla deyil, qəlbiylə də bağlana bilər).Çox oxumuşdu. Xalqların azadlıq, demokra‐ tiya uğrunda mübarizəsi,xüsusilə Polşanın “Solidarnost” hərəkatı,postkommunist ölkələ‐ 28 rin keçid dövrü üzləşdiyi problemlər onu daha çox maraqlandırırdı. Suallarından belə başa dü‐ şürdüm ki,onu mövcud rejimlə mübarizədən çox, rejimdən sonrakı vəziyyət daha çox düşün‐ dürür. Keçmiş sovet ölkələrində siyasi azadlıq‐ lar,çoxpartiyalı demokratiya,vətəndaşların si‐ yasi fəallığı, mətbuat və seçki azadlığı mövzu‐ sunda suallar verirdi. Cavablarım onu təəccüb‐ ləndirirdi. Onun təsəvvüründə Azərbaycan qa‐ rışıq əksər postsovet ölkələri bu illər ərzində xeyli qabağa getməliydilər. Ona demokratik cə‐ miyyət quruculuğunun nə qədər çətin bir pro‐ ses olduğunu, buna uzun illər, yeni nəsillər gə‐ rəkdiyini deyirdim. Məni axıracan dinləyəndən sonra gözləmədiyim belə bir sual verdi:“Bəs onda ölkənizin Kubadan fərqi nədir? Bununçün bu qədər mübarizə aparmağa, qurbanlar vermə‐ yə dəyərdimi?” Həmin gün bu sualını cavablandırmadım,geniş məktub yazacağıma söz verdim. Giselanın ayda bir dəfə İsveçrə səfirliyindəki informasiya mərkəzinə getməyə icazəsi vardı və internetə çıxışı da bu vaxt mümkün olurdu. Ona gələn məktubları yalnız orda oxuyur və cavablandıra bilirdi.***.Ayrılanda bizi yüz ilin dostu kimi qucaqla‐ dı. O,necə də sadə,səmimiydi.Kasıb,qapalı 29 ölkələrin adamları belə olurlar. Onların gözləri də təmiz olur, dibini göstərəcək qədər təmiz. Bu adamların özlərindən xoşbəxt və azad zənn elə‐ dikləri insanlara baxışlarını dilə gətirmək olmur,görmək lazımdı. Bu,sovet adamının bir vaxtlar avropalılara, amerikalılara baxışını görənlərə ta‐ nış mənzərədi.Özümü bir anlıq Gisela üçün uzaq, okean dalğalarının bitdiyi yerdəki o məc‐ hul azad ölkənin bəxtəvər vətəndaşı sandım. Əla duyğudu. Amma heyf ki, bu, sadəcə bir duyğu‐ du,yarpaqlar arasındakı bir əlcə göy üzündən ani keçib gedən bulud kimi ötəri duyğu.Əllərimlə hər iki çiynindən tutub gözlərinə baxdım. “Əriniz tezliklə azad olacaq. 21 il yox,heç 21 ay da qalmayacaq orda” dedim.Verdiyin təsəllinin təsiri dediyin sözə özünü nə qədər inandırmağından asılıdı.Kubaya qısamüddətli ilk səfərim beləcə ba‐ şa çatdı.Bakıya qayıdanda ona geniş məktub yazdım. Sonra “Ağ paltarlı qadına” adı ilə tər‐ cümə olunub Kubanın demokratik kəsimi ara‐ sında yayılacaq bir məktub.30 Nostradamusdan məktub var Xeyli müddət idi “ağ paltarlı qadın”dan xə‐ bər yoxuydu. Bəlkə məktubum çatmayıb, yoxsa səfirliyin internet mərkəzinə getməyi ona qada‐ ğan ediblər?! Ağlıma başqa səbəb gəlmirdi.Onun ayda bir dəfə səfirliyin internet xidmətin‐ dən istifadəyə icazəsi vardı. Hər dəfə o günü həvəslə gözləyirdi. Elektron poçtuna xüsusi xid‐ mət orqanlarının müdaxiləsi az ehtimal olunan‐ dı, hər halda səfirlik informasiya təhlükəsizliyi üçün ciddi ölçü götürməmiş olmazdı. Deməli,nəsə başqa ciddi səbəb var.Adı məktub olsa da,əslində böyük məqalə yazmışdım – “Ağ paltarlı qadına” adlı 15 səhifə‐ lik əhatəli bir yazı idi. Üstündə on gün əziyyət çəkmişdim. Belə çıxırdı ki,əziyyətim də,tərcü‐ məyə verdiyim pul da hədər imiş.İnsan Hü‐ quqları Komitəsinin bu məktubu bəyənib kubalı fəallar arasında yaymaq istəməsini sonra bilə‐ cəkdim. Yazılarımın dərc olunduğu Azərbaycan mətbuatından fərqli olaraq bu yazıya babat qo‐ norar da verəcəkdilər. Bunlar sonra olacaqdı.Məktub “Havana Libre” hotelində nahar zamanı Azərbaycan haqda uzun‐uzadı nitqim‐ dən sonra Giselanın verdiyi suala cavab idi.Sual isə asan deyildi: “Bəs onda ölkənizin Kuba‐ 31 dan fərqi nədi? Bunun üçün bu qədər mübarizə aparmağa, qurbanlar verməyə dəyərdimi?” Məktubun qısa məzmunu belədi:“Salam! Səninlə cəmi iki görüşdə söhbət açdığımız müxtəlif mövzular barəsində indi daha geniş dü‐ şünür, bu maraqlı söhbətləri şirin təəssüratla xa‐ tırlayıram. Bu xoş xatirələrlə yanaşı sənin mənə ünvanladığın sonuncu suala cavab yazmaq və‐ dimi də unutmamışam: “Bəs onda ölkənizin Ku‐ badan fərqi nədi? Bunun üçün bu qədər müba‐ rizə aparmağa, qurbanlar verməyə dəyərdimi?” Çətin sualdı,həm də əhatəli cavab istəyir.Havana hotelində çuğul ofisiantların arasında açıq danışmağımız, darmacalda ciddi söhbətimiz mümkün deyildi. Məktub yazmaq isə asandı. .Bilirsən, demokratiya uzun illərin məhsu‐ ludu,yetişdikcə dadlanan bəhər kimidi.Onu yetişdirmək böyük fədakarlıq, davamlı zəhmət,dəli aşiqlik istəyir. .Demokratiya münbit olmayan torpaqda kövrək bir ağacı bəsləməyə bənzər. Köksüzdü,gücsüzdü,həssasdı,qayğıya ehtiyacı var. Am‐ ma tutdumu,cücərib yarpaqladımı,min‐min köklü‐budaqlı ağacdan da sevimli olacaq. Bala‐ sını gec tapan ailənin sevinci kimi. .Demokratiya qarşılıqlı münasibətdə, daim ünsiyyətdə olanların harmonik davranış məka‐ 32 nıdı. İncəlik sevər, qabalıq ona yaddı. Demokra‐ tiya elə mexaniki düzümdü ki, iştirakçıların ha‐ mısının bu prosesdə rolu və payı var: saat zəngi saatın içindəki irili‐xırdalı neçə‐neçə detalın bir‐ birinə bağlı hərəkətinin, “birgə əməyinin” məh‐ suludu,bir nəfərin qol gücü ilə hərəkətə gəlib çalınan kilsə zəngi deyil. .Demokratiyanın problemi,çətinliyi onda‐ dı ki, o, insanları inandırmalıdı. İnandırmaq de‐ mokratiyanın mahiyyətindədi. Avtoritarizm bu‐ na ehtiyac duymur. Adamları inandırmaq aldat‐ maqdan çətindi.Odur ki,avtoritar idarəetmə demokratik idarəetmədən asandı. .Sovet İttifaqının süqutu neçə‐neçə xalqın azadlıq və demokratiya yoluna start verdi.Startda eyni olsaq da, az sonra müxtəlif məsafə‐ lər qət etdik.İndi hərə bu marafonun ayrı‐ayrı yerindədi.Əlbəttə, mənim ölkəm də bu yolda çox uzağa gedə bilmədi. Arzuladığımız demok‐ ratiyanı hələ qurmamışıq.Səbəblər çoxdu,ob‐ yektivi,subyektivi var: müharibəni,nefti, mü‐ səlmanlığımızı,şərqli,cənublu olmağımızı,daha nələrisə səbəb gətirirlər.Lazım olanda min bir bəhanə tapılır. .İnkişaf etmiş demokratiyalardan geri qal‐ saq da, bizim çoxlu azadlıqlarımız da var. Am‐ ma mən bunlara “yarımçıq azadlıq” deyirəm.Bir məsəl var,içində su olan yarımçıq stəkanı 33 biri yarıyacan boş, digərisə yarıyacan dolu gö‐ rür.Amerikadan,Avropadan baxanda bizim demokratiyamız “yarıyacan boş”, Kubadan ba‐ xanda isə “yarıyacan dolu”du. .Sənə bizim əldə etdiyimiz azadlıqları sa‐ dalayım, fərqimizi özün ayırd elə. Yarımçıq olsa da,tez‐tez kobud şəkildə pozulsa da, bu azad‐ lıqlar üçün mübarizə aparmağa dəyməzdimi? Hərəkət sərbəstliyi. Mən pasport alıb dün‐ yanın istənilən yerinə, o cümlədən Kubaya sə‐ ninlə görüşə gələ bilərəm. Amma səni öz ölkə‐ mə dəvət etsəm də, gələ bilməzsən, çünki sənin dövlətin buna icazə verməz.Mən öz ölkəmin istənilən şəhərində yaşaya,işləyə bilərəm,bu‐ nun üçün qeydiyyat və ya icazə lazım deyil. Sən isə, məsələn, Santa‐Klara şəhərində yaşamaq, iş‐ ləmək üçün xüsusi icazə almalısan. Bunu icazə‐ siz eləsən, həbs olunarsan.Mülkiyyət hüququ. Mən mülkiyyətçi ola,yəni ev,torpaq və s. ala bilərəm. Şəxsi mülkiy‐ yətimi satmaq, yaxud da bağışlamaq hüququm var. Sənin isə mülkiyyətin yoxdu. Yaşadığın ev,gəzdiyin torpaq dövlətindi. Sizdə dövlət ʺşuluq vətəndaşıʺ evdən bayıra atar,göndərər neçə‐ neçə əmək düşərgələrindən birinə ‐ kommu‐ nizm quruculuğu yolunda can qoymağa.Kommunikasiya. Dünyanın istənilən yerinə zəng vura,poçt,faks göndərə,ala bilərəm.34 İnternetdən hər yerdə: evdə, işdə, küçədə istifa‐ də etmək hüququm,imkanım var.Sən isə bu‐ nun üçün xarici ölkə səfirliyinin internet mərkə‐ zinə getməlisən. Özü də yalnız sən və sənin ki‐ mi beş‐on ictimai fəal, başqalarının buna imkanı yoxdu.Azad bazar. Bizdə istənilən formada biznes‐ lə məşğul olmaq yalnız bacarığa bağlı məsələdi.Həm ölkə daxilində,həm də xaricində biznes əlaqələri qurmaq hüququm var. Sizdə isə buna nəinki icazə verilmir, biznes hələ də “burjuaziya qalığı” sayılır,“çürüməkdə olan kapitalizmin” ünsürü kimi lənətlənir.Seçim. Mənim seçim hüququm var: uşaqlar üçün məktəb, müalicə üçün ölkənin və ya dün‐ yanın istənilən klinikası, arzuladığım ədəbiyyatı tapmaq və oxumaq,film, musiqi seçmək,hər hansı ölkənin televiziyasına baxmaq və s. Sizdə isə bütün bu seçimləri dövlət edir.Siyasi azadlıqlar. Bura siyasi partiya yarat‐ maq,seçkilərdə müstəqil namizəd kimi iştirak etmək, müstəqil qəzet açıb istədiyini yazmaq ki‐ mi hüquqları əlavə edərdim.Sizdə bunun heç biri yoxdu.Bu siyahını uzatmaq da olar.Yaxın keçmişədək biz də bütün bu azadlıq‐ lardan məhrum idik. Eynən sizdəki kimi. Düz‐ dü, sadalanan azadlıqların çoxu qüsurludu, ya‐ 35 rımçıqdı, arzuladığımız səviyyədə deyil, tez‐tez kobud pozulur,ilbəil azalır,amma azadlıq su kimi, hava kimidi, bir içimliyi, bir udumluğu da əzizdi.İndi sən de, bunlar üçün mübarizə aparma‐ ğa, qurbanlar verməyə dəyməzmi? Sizin azad cəmiyyət quracağınız gün uzaq‐ da deyil. Bu, aydın görünür! Sayğılarla,Vahid” *** Üç aydan sonra poçtuma bir məktub gəldi.Ad günü hədiyyəsini açan uşağın marağıyla məktubu açdım. Giselanın qısa cavab məktubu beləydi:“Əziz Nostradamus! Sözlərin düz çıxdı.İnanılmazdı! Robertonu buraxdılar. Evdədi! Bir az xəstədi, ayaqları şişib.Əsas odur ki,azadlıqdadı. Qızım vədinə əməl elədi,atası dönən kimi qəfəsdəki quşları açıb azadlığa buraxdı.Səninlə razıyam,sizdəki elə o yarımçıq azadlıqlar üçün də mübarizə aparmağa dəyər.Bizim də azadlığımız olacaq, mütləq olacaq, özü də yarımçıq yox! Səni qucaqlayırıq! Gisela”.36 Məktubu oxudum.İlıq,xoş,məstedici bir duyğu sanki əllə toxunulan, gözlə görünən, səsi eşidilən maye kimi içimdən üzümə axdı. Onun ilan sürünürmüş kimi dərimi yalayaraq üzüyu‐ xarı yeridiyini hiss edirdim.Sifətimə çatıb üz əzələlərimi ətrafa dartırdı.Bu, sevincin, məmnunluğun üzdəki əksiydi.Bəs necə? Cəmi 3 ay əvvəl təsəlli verməyə söz tapmayanda ona bu sözləri demişdim:“Əriniz tezliklə azad olacaq. 21 il yox, heç 21 ay da qal‐ mayacaq orda”. Doğrudan da “Verdiyin təsəl‐ linin təsiri dediyin sözə özünü nə qədər inandır‐ mağından asılıdı.” *** Kubaya növbəti yolum Meksikanın Kankun şəhərindən keçdi. Kankun Qəraib dənizinin sa‐ hilindədi.Buranın bitib‐tükənməyən çimərliyi,çimərlik boyu saya gəlməyən hotelləri var. Re‐ gionun ən böyük kurort şəhərlərindəndi.Adamları balacaboy,gülərüz və səmimidilər.Adamın heç inanmağı gəlmir ki,bu insanlar “Qəraib dənizinin quldurları”nın törəmələridi‐ lər. Məsələ onda deyil, heç biz də Babəkə, Kor‐ oğluya oxşamırıq, gözə görünən odur ki, bura‐ lar cənnəti xatırladır.Kankundan qalxan təyyarə Havanaya 50 də‐ qiqəyə çatdı.Gecə yarı olmuşdu.Bərk yorul‐ muşdum. Tez çıxıb getmək, başımı atıb yatmaq 37 istəyirdim.Meksikada mənə zülm etmişdilər.Sən demə, burda tranzit yolçular da əvvəlcədən viza almalıymışlar. Odur ki, Kankunda paspor‐ tumu alıb, özümü də salmışdılar qapısı bağlı şü‐ şəli bir yerə. Qışqır‐bağırın mənası yox idi,eşi‐ dən olmayacaqdı,olan da başa düşməyəcəkdi.Şüşə qəfəsdə altı saatlıq iztirabdan qurtulub Ha‐ vana sərhədçilərinin çamadanaçma əməliyyatına düşəcəyimi ağla gətirəndə cin başıma vururdu.Çamadanımda az qala bir kitabxananın kita‐ bı, videotekanın filmi vardı – müstəqil jurnalist‐ lər, yazıçı və rəssamlar, müəllimlər, hüquq mü‐ dafiəçiləri, din xadimləri, bir sözlə,ictimai fəal adamlara ünvanlanmış kitablar, filmlərlə doluy‐ du. Məsələn, A.Kamyunun “Taun”, F.Kafkanın “Proses”, A.Kestlerin “Kor qaranlıq”, F.Hayekin “Köləliyə aparan yol”, “Azadlıq konstitusiyası”,C.Oruellin “1984”,V.Şalamovun “Kalım heka‐ yələri”, N.Şaranskinin “Demokratiyanın müda‐ fiəsində:azadlıq tiraniya və terrora qalib gələ‐ cək”,H.Falladanın “Hər kəs təklikdə ölür”,M.Kunderanın,Ç.Miloşun,A.Soljenitsının,baş‐ qalarının xeyli kitabı, filmlərdən isə “Şərq‐Qərb”,“Arbat uşaqları”,“Doktor Jivaqo”,“Keşişi öl‐ dürmək”, “Qandi”, “Master və Marqarita”, “Da‐ irədə birinci”,“Tyananmen meydanı”,“Andeq‐ raund”,A.Tarkovskinin,M.Formanın,A.Vay‐ danın,S.Spilberqin və başqalarının daha neçə‐ 38 neçə filmi olan DVD.Xanımlar üçün sabun,şampun, diş pastası, çox da baha olmayan par‐ fümeri isə öz təşəbbüsümlə almışdım – burda əl çatan deyil.Buranın da vaxtilə bizdə olmuş “kubinka” kimi qara bazarları var, amma ordan nəsə alma‐ ğa çoxunun imkanı çatmır.Aeroportlarda is‐ pandilli qəzet və jurnalların son saylarını da al‐ mağı unutmamışdım.Görüşəcəyim adamlar üçün azad dünyadan xəbər gətirmək yaxşı işdi,elə bil,türmədəki siyasi məhbusa təzə qəzet verirsən,bax elə.Bu qədər DVD və kitablarla sərhədi keçməyin riskli olduğunu bilirdim.Düzdü,indi belə şeylərə o qədər də əhəmiyyət vermirlər, amma bütün hallarda ilişə bilərdilər.Soruşana cavab hazırlamışdım:“Yeni tanışları‐ ma hədiyyə edəcəm”.Əlbəttə, 10‐15 il əvvəl sənin bu sayaq arqu‐ mentin keçməzdi. Əvvəllər açıq şəkildə bir kitab belə keçirmək mümkün deyildi. Yaxşı xatırlayı‐ ram,1996‐cı ildə keçmiş dissident dostumun Quba tərəfdə sərhədi qanunsuz keçməsi xəbəri bütün ölkəni silkələmişdi. Səhər işə gələndə jur‐ nalistlərdən biri sensasiyalı xəbərə məndən təs‐ diq alacağına ümid edib zəng eləmişdi: “Xəbər var ki,sənin amerikalı dostun Quba tərəfdən sərhədi qanunsuz keçərkən saxlanıb.Bütün dünya agentlikləri bağırır.Amma bizimkilər 39 deyir ki,xəbərləri yoxdu. Məsələnin nə qədər ciddi olduğunu deyirəm, amma hələ də təsdiq‐ ləmirlər”.Dərhal dostları aradım, o vaxt rabitə indiki kimi deyildi,internet yox,mobil telefon yox.Axşama doğru öyrəndim ki, dostumu Qubada yox, Kubada, Havana aeroportunda saxlayıblar.Sən demə,çamadanındakı uşaq yeməyi qutu‐ sundan Soljenitsının “Qulaq arxipelaqı” çıxıb,digər qutulardan da başqa bu sayaq ədəbiyyat tapıblar.Üç gün dindirəndən sonra “persona non‐qrata” edib geri göndəriblərmış. Rusiya in‐ formasiya agentliklərinin səhv xəbəri bir jurna‐ listin sayəsində bizim sərhəd qoşunlarımızı bax beləcə ayağa qaldırıbmış.Nə çamadanlarıma, nə də portfelimə baxan oldu. Sakitcə keçib şəhərə çıxdım. Taksiyə otu‐ rub gedəcəyim ünvanı dedim.Əvvəlki səfərlə müqayisədə sərhəd keçidindəki yumşalma mə‐ ni xeyli arxayınlaşdırmışdı.Daha hotelə yox,tərcüməçi dostum Elnurun əvvəlcədən kirayələ‐ diyi evə getdim.Ev sahibi məni yerləşdirib çıxmağı ilə soyu‐ nub yatmağım bir oldu.Elnur da yatmışdı.Səhər ilk gedəcəyimiz yeri bilirdik – Giselagil.40 Çamayra Gözlədiyim olmadı – qapını incə,lətafətli qadın yerinə yekəpər bir kişi açdı. Üz‐gözündən yorğunluq,biganəlik tökülürdü.Gəlişimizdən məmnun olmadığını dərhal duydum.Evin xanımını soruşduq,dedi günortadan sonra gələcək.İspandillilərin vaxta münasibəti elə bizimki kimidi,“günortadan sonra” dəqiq zaman ölçüsü deyil,“Allah bilir nə vaxt gələ‐ cək” anlamı verir.Qarşımızdakı Giselanın həbsdən təzə çıxan əriydi, buna şübhə yoxuydu, divardakı şəkli də bu əminliyə şahidlik edirdi.Könülsüz yer göstərdi, özü də əvvəlki səfə‐ rimiz zamanı xanımı oturan kətildə əyləşdi.Bizi ittihamedici nəzərlərlə süzür,narazı tonda əvvəl‐əvvəl həvəssiz,candərdi danışırdı.Danışa‐danışa cuşa gəlir, coşduqca da dedikləri‐ ni anlamaqda tərcüməçini çətinə salırdı. Gileyli sözlərindən əməlli‐başlı çaşmışdıq: “Burada cid‐ di mübarizə gedir, diasporun, beynəlxalq təşki‐ latların yardımları isə gəlib çıxmır.Bir hissəsi elə orada, bir hissəsi də yolda itib batır”.Belə bir ittihamla üzləşəcəyim yatsam yuxu‐ ma da girməzdi.Söhbətin nədən getdiyini bil‐ mirdim. Nə deyəcəyimi də ilk anda kəsdirmə‐ 41 dim. Mayamidəki varlı Kuba diasporunun yar‐ dımları barədə eşitmişdim.Hökumət əvvəllər bu yardımlara imkan vermirdi, indi isə göz yu‐ mur,çünki ac əhalinin xeyli hissəsi xaricdəki qohumlarının göndərdiyi yardımların hesabına yaşayır. Bizdə “uruset”dən göndərilən pul kimi.Yəqin bizi kimlərləsə səhv salırdı.Amma cavab verməyə də bilməzdim, odur ki, elə onun özü kimi sərt dedim:“Biz yardım paylamırıq,bizi nahaq ittiham edirsiniz. Ona qalsa,biz də eşitmişik ki, burada siyasi müxalifət, dissident‐ lər,ictimai fəal şəxslər marginallaşıb.Bura da sizə görə yox, Gisela üçün gəlmişik”.Elnur dediklərimi həvəslə tərcümə elədi,həmsöhbətimizdən onun da xoşu gəlməmişdi.Sözlərim onun üzündəki ifadəni də,səsinin tonunu da dəyişdi.“Əlbəttə,mən hamını nəzərdə tutmuram” dedi.O,bizi tanımamışdı.Bəlkə də Gisela ərinə Azərbaycandan gəlmiş “Nostradamus” haqqın‐ da heç nə deməyibmiş. Yoxsa bizi belə qarşıla‐ mazdı.Söhbəti özümüz açdıq. Altı ay əvvəl burada olmağımızdan,tezliklə onun azad olacağına inamımızı xanımına əminliklə bildirməyimiz‐ dən,“Ağ paltarlı qadına” adlı məktubdan da‐ nışdıq. Nəyisə qəfil xatırlayıbmış kimi dik aya‐ ğa qalxdı, “Nostradamus” deyib bizi qucaqladı.42 Bir anın içində onun davranışı 180 dərəcə dəyiş‐ di. Tanımışdı. Çox keçmədi, daha onun üzündə əvvəlki yorğunluqdan,biganəlikdən əsər‐əla‐ mət qalmadı.Roberto “Unidos” adlı qeyri‐leqal siyasi hə‐ rəkatın koordinatorlarından biridi.Bu təşkilat iqtisadi islahatlar paketi hazırlayıb. O,iqtisadi azadlıqların ardınca siyasi islahatların gələcəyi‐ nə inanır, Çini də Kuba üçün model hesab edir:‐ Biz Çini diqqətlə öyrənirik. Onların inkişaf modeli bizə daha uyğundu.‐ Demokratiyasız hər hansı bir modelin ixra‐ ca yaradığına inanmıram. Məncə,Kubanın öz modeli olmalıdı. Ölkə varlı ola bilər,ərəblərin də bir neçə zəngin dövləti var,amma siyasi azadlıqlarsız sabit inkişafa, nəsillərdən‐nəsillərə ötürülən rifaha təminat yoxdu.‐ On bir milyonluq Kubada 26,iki milyard‐ lıq Çində 25 jurnalist həbsdədi.İqtisadi inkişaf siyasi azadlıqları artırır.‐ Avtoritar rejimlər kənddə,aqrar ölkələrdə daha güclüdü. İqtisadi inkişaf ölkədə urbanizasi‐ yanı gücləndirir. Urbanizasiya avtoritar rejimləri çökdürür. Çinin qüdrətli gələcəyi iqtisadi yüksə‐ lişlə demokratiyanın simbiozundan keçir.Sizdə isə bu proses daha sürətlə baş tuta bilər. Urbani‐ zasiya və iqtisadi inkişafa tək elə ABŞ‐dakı varlı Kuba diasporunun sərmayəsi kifayətdi.43 ‐ Onların qayıdıb əvvəlki əmlaklarını istə‐ məsi ciddi problemlərə səbəb olar.‐ Ədalətli qanun qəbul olunsa, böyük fəsad‐ lar verməz. Postkommunist Şərqi Avropa ölkə‐ ləri bu problemin öhdəsindən uğurla gəldilər.Bir də niyə yaxındakı Amerikanı qoyub,uzaq Çində model axtarırsınız? ‐ Antiamerikanizm güclüdü.İnqilabdan əv‐ vəl və inqilab dönəmində ABŞ‐ın tutduğu möv‐ qe, apardığı siyasət, üstəgəl hakimiyyətin 50 il‐ lik antiamerika təbliğatı beyinlərdə diridi.Onunla söhbətimiz xeyli çəkdi.“Günorta‐ dan sonra” gələsi Giseladan xəbər yox idi. Get‐ məliydik.Onları axşam yeməyinə dəvət edib,görüş yerini və saatını danışıb evdən çıxdıq.*** Taksiyə minib sahil boyu Malekon prospek‐ tiylə şəhərin qədim hissəsinə – Havana Viejaya gəldik. Növbəti görüşəcən gəzmək,nahar elə‐ mək fikrindəydik.Taksi Karlos Kespedes prospektindən Em‐ pedrado küçəsinə burulub saxladı.Sağ‐solu köhnə,təzə kitablar, çoxunda Çe Gevaranın şə‐ killəri əks olunmuş suvenirlər satılan küçəylə gedib 156 saylı ünvandakı nəhəng binanın qar‐ şısında dayandıq.Elnurun kitablara baxmağa həvəsi yox idi, əksəriyyəti inqilab, Çe Gevara və bu sayaq mövzulara həsr olunmuşdu. Əvvəllər 44 bizdə Leninin, Brejnevin kitabları aləmi bürüdü‐ yü kimi burada da hara baxsan Xose Martinin,Kastronun, Çe Gevaranın kitablarını görürsən.Əzəmətli bina San Kristobal kilsəsidi. 1748‐ ci ildə tikilib. Kilsənin hər iki yanında uca qüllə qoruqçu kimi durub, birində iki zəng var. Məş‐ hur Kuba yazıçısı Alexo Karpantiyer Barokko üslubunda tikilmiş bu kilsənin fasadını “daşa çevrilən musiqi”yə bənzədirmiş.Kilsənin qarşısındakı turistlərlə dolu böyük meydan Plaza de Armas adlanır. Meydanın əks tərəfində zəngin eksponatları olan Kolonial İncəsənət Muzeyi yerləşir.Şəhərin tarixi hissəsi neoklassik memarlıq üslubu ilə tikilib. Əsasən kolonial dövrün yadi‐ garı olan bu abidələrə Barokko memarlıq mək‐ təbinin təsiri güclüdü. Lakin 18‐ci əsrdən etiba‐ rən Havana özünün müstəqil,ekspressionist memarlığı ilə seçilməyə başlayıb. Burda klassik Avropa memarlığı – Roma, qot, mavritan üslub‐ larıyla yanaşı Antil Barokkosu deyilən yerli me‐ marlıq da inkişaf edib. Binaların fasadında Ba‐ rokko əlamətləri,Əndəluz elementləri açıq gö‐ ründüyü kimi, müxtəlif tərəflərdən divar, qale‐ reya, darvaza və məhəccərlə əhatələnmiş, patio adlanan açıq daxili həyətlər Roma üsulundadı.İsti, bürkülü havada burada soyuq pivə iç‐ məyin ləzzətini heç nə əvəz eləməz! 45 Bina divarlarındakı freskalar, divar naxışla‐ rı,sqraffito deyilən divar oymaları,ornament‐ lər, qapı və pəncərələrin mozaikası,vitrajı göz oxşayır. Yoğun sütunlar binaların əzəmət və qə‐ dimliyini daha da artırır. Adamı riqqətə gətirən bu tikililər qocalıb qarımış,amma gəncliyində füsunkar gözəlliyi şübhə doğurmayan qadına bənzəyir.Baxımsızlıq ucbatından uçub dağıl‐ mış, qopub tökülmüş, kif basmış binaları görən‐ də hiss edirsən ki, bu şəhərin nə vaxtsa çox gö‐ zəl dövranı olub.20‐ci əsrin ortalarında ABŞ şəhər memarlıq üslubunun təsiriylə Havanada hündür binalar tikilməyə başlayıb.Miramar və şəhərin digər varlı qərb rayonlarında villalar eklektik tərzdə tikilirdisə,sahil boyu 7 kilometr uzanan Male‐ konda modern memarlıq stili daha çox özünə yer eləyib. .Mərkəzi küçələr üfunət qoxuyur.Çünki şəhərin mərkəzində kanalizasiya sistemi yaxşı işləmir.Getdiyin yerdə balkondan başına sa‐ bunlu su tökülə bilər. Burada su da problemdi.Yuxarı mərtəbədə yaşayanlar suyu vedrələrdə kəndirlə balkonlarına dartırlar. Plaza Vieja mey‐ danındakı fəvvarəni hündür dəmir cağla hasar‐ layıblar ki, camaat hovuzdan su daşımasın.Yayın cırhacırında susuzluqdan dodağın çatlaya, özün də pörşələnə‐pörşələnə qəfəs için‐ 46 də fontan vuran suya baxasan. Mənzərə lap İnti‐ bah dövrünün dini tablolarına oxşadı.Bu tarixi abidələr baxımsızlıq üzündən da‐ ğılmaq təhlükəsi altındadı. Yaxşı ki, YUNESKO var.Bəzi binaları bu təşkilatın hesabına bərpa edirlər.Hökumət isə öhdəsinə düşən binaları belə təmir etməyə çətinlik çəkir. Xaraba qalmış binanı Elnura göstərib deyirəm ki, bu binaya bir neçə milyon dollar veriləcək zaman hələ qabaqdadı, vaxt gələcək bu şəhər dünyanın ən gözəl şəhərləri sırasına qayıdacaq.“Floridita” barında əyləşdik.Obispo və Monsereta küçələrinin kəsişməsində yerləşən bar 1817‐ci ildən fəaliyyətdədi.1953‐cü ildə dünyanın 7 ən populyar barından biri seçilib.Onun belə tanınmasında məşhur yazıçı Ernest Heminquey də böyük rol oynayıb.O,tez‐tez bura baş çəkər, özünün sevimli “Darkiri” kok‐ teylini içərmiş.İndi bilmirəm, dünyanın neçənci barı sayı‐ lar, məncə, heç ilk 7 minliyə də düşməz. Burada da Amerika brendli bir içkiyə rast gəlməzsən,ofisiant kola, pepsi haqqında yalnız eşidib, düş‐ mən ölkənin malını yalnız turistlərdə görərsən.Elnur Meksika istehsallı şirə istədi, mənsə yerli Bucanero pivəsi, bir də çipsi sifariş elədim. Pivə gəldi, çipsi isə yox, çünki onun tək adını eşidib‐ lər, üzünü görən olmayıb.47 Küçədə gül satan qaradərili bir qız açıq pən‐ cərədən bizə baxıb gülür, nəsə deyir, yenə gü‐ lürdü.Əl eləyib stolumuza dəvət etdik.Öm‐ rümdə belə gözəl qaradərili qız görməmişəm.Stul çəkib oturdu. Onu yeməyə qonaq edib söh‐ bətə tutduq. Söhbət onun nə işlə məşğul olma‐ sından başladı.Çamayra bizə dolanmaq üçün əyalətdən necə əzab‐əziyyətlə gəlməsindən da‐ nışdı. Kuba qanunları bunu qadağan edir,hər an onu tutar, həbs edərlər. Amma onun başqa əlacı yoxdu,evə,ailəsinə pul göndərməlidi.Anası, balaca bacı‐qardaşları, xəstə körpə balası acdı. Gül satışından gündəlik qazancı 1‐2 dollar civarındadı. Buna baxmayaraq ayda evlərinə 15‐ 20 dollaradək göndərə bilir.Çamayra deyir ki, burada kim necə bacarır,pulu da elə qazanır, ac qalmamaqdan ötrü kimi şəkil çəkir, kimi ağac yonur, kimi camaatı əylən‐ dirir, kimi də bədənini satır. Aclıq və ehtiyac fa‐ hişəliyin hədsiz artmasına, QİÇS‐in sürətlə ya‐ yılmasına, cəmiyyətin tənəzzülünə, insan mənə‐ viyyatının pozulmasına gətirib çıxarır.Onun ağıllı sözləri kimi ağıllı gözləri də təsirliydi.İri gözləri gecə zülmətində parlayan bir cüt ulduz kimiydi. O,danışığı,yeməyi,iç‐ məyi, bəzən bir anlıq bədbin xəyala dalması, bə‐ zən məsum gülüşüylə bizi sehrləmişdi. Hemin‐ queyin “Qoca və dəniz” əsərindəki qoca balıqçı 48 Santyaqonun onların kəndindən olmasını xüsu‐ si manera ilə elə fəxr və şövqlə deyirdi ki, ada‐ mın o qoca balıqçı olmağı gəlirdi.Bir saat ərzində onunla əməlli‐başlı dostlaş‐ dıq.Bayırdakı güllərindən arxayın idi,almaq istəyən olsaydı,ona xəbər edərdilər.Yeməyi bitirsək də, durmaq istəmirdik. Bu sadə,gözəl kubalı qızla vidalaşmaq heç ürəyimizcə deyildi.Qalxıb kafeni tərk etmək istəyəndə Çamayra gözlənilmədən Elnurun qulağına nəsə dedi.Elnur donub qalmışdı.Çamayra bizə özünü təklif edirdi.Elə bil içimdə nəsə qırıldı. Nə deyəcəyimi bilmədim.Küçəyə çıxıb onun gül piştaxtasına yaxınlaşdıq. Heç nə demədən 10 dollar çıxarıb hərəyə bir dəstə gül aldıq. Gülləri elə onun özü‐ nə bağışlayıb, sağollaşdıq.Tini burulanadək durub baxan o məsum qa‐ dının iri, parlaq, yarı nisgil, yarı həsrət dolu göz‐ lərini,yəqin,ömrüm boyu unutmayacam.Bu,xəstə körpəsi üçün həyatın dibinə belə baş vur‐ mağa hazır olan gənc ananın kədərli gözləriydi.Viktor Hüqo,“.istibdad əxlaq sərhədini pozur” deyərkən sən nə qədər haqlıymışsan! *** Axşam 7‐də vədələşdiyimiz kimi Gisela, əri Roberto, qızı Giselle bizi “Paris” kafesində göz‐ 49 ləyirdilər. Gisela bizi köhnə dostu kimi sevinclə qarşıladı, Giselle Elnurun boynuna sarıldı, Ro‐ berto məni dükanlarda satılmayan, xüsusi qay‐ dada hazırlanmış 13 ədəd “ev” siqarıyla salam‐ ladı. Həmin gecə bu xoşbəxt ailənin sevincinə şərik olduq,yedik,içdik,rəngarəng mahnılar dinlədik,gah Salsa,gah da Rumba rəqslərinə baxdıq,hələ istəsən, Ça‐Ça‐Ça havasına oyna‐ dıq da. Səs‐küyün fasilələrində xeyli söhbət də elədik. Gecə yarısı kafedən çıxıb Havananın kü‐ çələriylə gəzəndə hamı bəxtəvər insanlar kimi sevinc içindəydi.Bütöv bir gecəni nurlandıran bu sevinc isə ürəyimə dolmuş nisgili dağıtmaq gücündə de‐ yildi,gözüm Havananın ala qaranlıq küçələri‐ nin ümidsizlik tökülən döngələrində – vicdanın öldüyü tində Çamayranın məni ovsunlamış gözlərini, bir də onun balaca, köməksiz körpəsi‐ ni gəzirdi.50 Müqəddəs halə Ramiz Rövşən açıq cəmiyyətlə qapalı cəmiy‐ yət arasında maraqlı müqayisə aparıb: “Qapalı cəmiyyətlər konserv qutusu kimi insanı sıxır,orda boğulursan, amma çürümürsən, çünki ha‐ va yoxdu. Açıq cəmiyyətlərdə isə boğulmursan,amma orda min cür təsir olur, çürümə gedir”.Bu fikri belə davam etdirərdim ki, qapalı cə‐ miyyətlərin “ağzı açılanda” – “hava dəyəndə” o vaxta qədər oranın qəhrəmanı sayılan bir çoxları‐ nın heç də “salamat” olmadığı üzə çıxır.“Sala‐ mat olmayan qəhrəmanları” vaxtında zərərsiz‐ ləşdirmək üçün Mərkəzi və Şərqi Avropanın bəzi postkommunist ölkələri “lüstrasiya” qanunları qəbul ediblər. Bu qanunların sayəsində arxivlər açılıb,cəmiyyətin qapalı dönəmində kimin giz‐ lində nə işlə məşğul olduğuna aydınlıq gətirilib,ali ranqlı kommunistlərin yüksək dövlət postları tutmasına qadağalar qoyulub və sairə.Bir gün məlum olub ki,uzun illər xalqın inandığı, lider bilib arxasınca getdiyi bir siyasət‐ çi, yaxud mənəviyyat mücəssəməsi sandığı din xadimi xüsusi xidmət orqanının hansısa bapba‐ laca əməkdaşının əlində oyuncaq imiş. Polşanın məşhur kilsə xadimlərinin uzun illər xüsusi xidmət orqanının agenti olması xəbəri polyak 51 cəmiyyətində əsl şok effekti yaratmışdı.Belə misallar çoxdu.Düzdü,ağrılı prosesdi,amma müəyyən intellektual hazırlığı olan,tolerant vərdişlərə malik cəmiyyətlər “lüstrasiya” döv‐ rünü az ağrıyla ötüşdürüb.Keçid dövründə,“lüstrasiya” mərhələsin‐ dən keçməsək, bizdə də bənzər hadisələr az de‐ yildi, “konserv” qəhrəmanları iş‐işdən keçəndə,başımıza oyunlar gələndən sonra tanıdıq, çoxu‐ nu hələ də tanımırıq. Vaxtında arxivlər açılsay‐ dı,bəlkə sonrakı illərdə xalqın üzləşdiyi tale‐ yüklü ağır hadisələr baş verməzdi, məsələn, Qa‐ rabağ itirilməzdi.*** Son illərin çox bəyəndiyim filmlərindən olan “Başqaların həyatı” (The Lives of Others)Kubanın ictimai fəalları arasında ən çox sevilən‐ di. Almanlar 2006‐cı ildə çəkiblər. Film Almani‐ ya Demokratik Respublikası Dövlət Təhlükəsiz‐ lik Nazirliyi (Ştazi)əməkdaşının bir yazıçının evində quraşdırdığı dinləmə aparatı vasitəsilə insan həyatına müdaxiləsi fonunda qapalı cə‐ miyyətlərdə total nəzarətin,qorxunun insan mənəviyyatına təsirinə, şəxsi və ictimai faciələrə işıq tutur.Özümlə bu filmin çoxlu nüsxələrini götür‐ müşdüm.52.Lopes Ramos “Pen klub”un rəhbərlərin‐ dəndi. Klubun 40 fəal üzvü var, burda müstəqil yazıçılar birləşib. Təsisçilərindən birinə 26 illik həbs kəsiblər.Bu yaxınlarda onların əsərlərin‐ dən ibarət almanaxın son nömrəsi xaricdə nəşr olunub. Nəşrin adını dilimizə çevirəndə təxmi‐ nən belə alınır:“Dəyişikliyin səsi”.Birini bizə verir,başqa kubalı dostlara bağışlamaq üçün götürürük.Ramos almanax üçün seçim edən komissiyanın sədridi.Darısqal mənzil birotaqlıdı.Bura həm qo‐ naq, yataq, kitabxanası olan iş otağıdı, həm də mətbəxdi. Səs‐küylü Via Blanka küçəsinə baxan eyvan da mənzillə iç‐içədi.Sovet “kommunal‐ ka”ları bunun yanında çoxulduzlu hotelə oxşa‐ yır.Klub gənc yazıçılarla seminarlar,görüşlər keçirir. Əlbəttə, qapalı. Onların yazıları “samiz‐ dat” kimi “Kuba” adlı jurnalda nəşr ediləndən sonra polis 35 nəfəri həbs edibmiş. “Printer hö‐ kumətin ən əsas düşmənidi” ‐ deyən Ramosdan adamların kitaba marağını soruşuram.“Bizdə kitaba maraq çox böyükdü,Kubaya gətirilmə hər kitabı bəzən 10, 20 adam oxuyur”.Onu dinləyə‐dinləyə rəfdəki kitabları varaq‐ layıram.“Bunları nəinki 10,20 adam,heç özü də oxumayıb, qatı açılmayan kitab necə oxuna bilər?” fikirləşirəm.53 Dilxorçuluğumu üzə vurmadım. Eləcə əsa‐ sən Meksikada,İspaniyada çap olunmuş nəfis kitabların tozunu şkafnın küncünə vurulmuş mıxdan asılan dəsmalla silir, qaytarıb yerinə qo‐ yurdum. Bu kitabları alıb dünyanın üzünə bağlı ölkənin azadlıq mücahidlərinə göndərənlərin böyük bir tarixi missiyanın iştirakçısı olmaq səadətindən doğan sevinclərini təsəvvürümə gətirəndə əməlli‐başlı qanım qaraldı.İmitasiya elə hər yerdə imitasiyadı, bizdə də, Kubada da.Ordan çıxanda ağlımda bir fikir dolaşırdı:“Hər kəs yaşadığı mühitin məhsuludu.Faciə onda başlayır ki,absurd ideyalara qurban ge‐ dən cəmiyyətin üzvləri absurd bir ömür yaşa‐ dıqlarını fərq etmirlər”.1959‐cu il inqilabından başlayaraq yüz min‐ dən çox kubalı həbsxana və islah‐əmək düşərgə‐ lərinin dəhşətlərini yaşadı.17 minədək adam güllələndi.İncəsənət adamları da repressiyanın ən sərt üzünü gördülər.1961‐ci ildən Fidel Kastro yaradıcı adamların cəmiyyətdə rolunu dəqiq müəyyənləşdirdi.Bu müəyyənlik özünü qısa bir şüarda tapdı:“İnqilab daxilində – hər şey, inqilab xaricində – heç nə!” Səfər yoldaşım,moskvalı etnoqraf alim,dünyanın ən mağmın çeçeni (sakit adam oldu‐ ğundan ona belə deyirdim)– dostum Leça isə gördüklərinə, eşitdiklərinə sakit tərzdə şərh ver‐ 54 di: “Guya bizdəki, sizdəki müxalifətçilər, QHT‐ çilər belə deyil?” Maşınların tüstüsüylə havanın istisi qarışıb dözülməz boğanaq yaratmışdı. Sərin pivənin əsl vaxtıydı.Qabağımıza çıxan ilk kafeyə girdik.Bura sovet dövrünün “zakuşnik” deyilən tünd içki qoxulu yeməkxanasına oxşayırdı. Menyu‐ dakı tanımadığımız yeməklərdən adama birini seçdik. Özümüz ayrı‐ayrı yemək seçdik ki, bə‐ yənməyən bəyənəninkindən də yesin. Ofisiant qız hələ naşı olduğunu yerişi, davranışı, bir də baxışlarından bildirirdi. Ətrafdakılar bizə qəribə baxırdılar,nəzərlər xoşniyyətli olmasa da,aq‐ ressiv də deyildi. Bu maraqlı baxışların səbəbini az sonra biləcəkdik.Yeməklər yeyiləsi çıxdı.Soğanı bol oldu‐ ğundan, əti də yaxşı qızardığından bəyənəsi ol‐ dum,yağın yad tamını birtəhər ötüşdürdüm.Leçanınkı da pis deyildi,qara lobyayla düyü‐ nün qarışığıydı.Hesabı gətirəndə isə gözüm kəlləmə çıxdı.Belə bəlli olurdu ki,bir boşqab “Kamaro”,bir boşqab da Əndəluz əsilli “Moros kristianos” (“mavrlar və xristianlar” deməkdi)yeməyi,iki şüşə “Bucanero” pivəsi, bir stəkan Moxito kok‐ teyli, canım sənə desin, salat, bir qab da dilim‐ lənmiş manqo,ananas,banan,quayava, porta‐ ğal meyvələri 36 peso, yəni “bizim pulla” cəmi 1 55 dollar 50 sent edir. Belə ucuzluq heç fəhlə ye‐ məkxanasında da olmur.Çox çəkmədi, yeməkxananın müdiri özünü yetirdi, səhv olduğunu deyib, yeni qəbz verdi – 36 CUC.Kubada 2 pul vahidi var: CUC (Cuban Con‐ vertable)deyilən konvertə olunan (turistlərin istifadə elədiyi)və konvertə olunmayan peso (yerli vətəndaşların işlətdiyi). CUC əsl kağız pul kimidi, əlində xışıldayır, peso isə elə bil it ağzın‐ dan çıxıb. Aralarında nisbət iyirmi dördün birə‐ di, yəni 1 CUC‐a 24 peso ala bilərsən. 1 CUC 80 sentə dəyişdirilir. Hökumət bu yolla düşmən öl‐ kənin pulunu guya dəyərsiz hesab edir. Burda ən bərk gedən valyuta avrodu.Göstərilən xidmət kimi başqa ödənişlər də yerlilər və xaricilər üçün ayrı‐ayrı hesablanır.Kafedəkilərin bizə maraqla baxmalarının səbəbi indi aydın oldu. Sən demə, belə yerlərə turistlər nadir hallarda gəlirlər.Təzə ofisiant da səhv olaraq pulu peso ilə hesablayıbmış.Gözüaçıq müdir isə daha dəqiq hesablama apardı – 36 CUC, yəni 864 peso, və ya 45 dollar.Bayaqkı dilxorçuluğa biri də beləcə əlavə olundu. Bu pula hotellərin birində əməlli‐başlı nahar edərdik.Ofisiant qız pərt olmuşdu, üzünə gülüb göz vurdum. Qırışığı açıldı, deyəsən, başa düşmüş‐ 56 dü ki, “vejinə də alma!” deyirəm. Mənim pərtli‐ yimin qayğısına isə Leça qaldı: “nu, niçeqo!”.*** Artıq gün əyiləndə birmərtəbəli yaraşıqlı villanın zəngini basdıq.Qapını “Qvadelupa” seriyalının qəhrəmanına oxşayan mələk üzlü bir xanım açdı. Santa Kruz adını axıracan çəkməyə imkan verməyib bizi içəri dəvət elədi. Yaraşıqlı evin foyesində bir küncdə qoyulmuş divan və kreslolarda bizə iltifatla yer göstərib yan otağa keçdi.Beş dəqiqə sonra gələn Santa Kruz elə ilk andaca xoş təəssürat yaratdı. Altmışa yaxın yaşı olardı. Söhbətcil adamdı. Danışdıqlarından cid‐ di mütaliəli, mükəmməl təhsil almış hüquq mü‐ dafiəçisinə oxşayırdı. Əksər müxalifətçilər kimi o da vaxtilə Havana Universitetində marksist fəlsəfədən dərs deyib.Dünyada baş verənləri ciddi izləyir. Azərbaycanla bağlı elə suallar ve‐ rirdi ki, sanki oradan təzəcə qayıdıb. Əslində isə xaricə ilk və son səfərini 1988‐ci ildə edib.O vaxt BMT rəsmilərinin ciddi təpkisiylə ona ölkə‐ dən çıxmağa icazə verilibmiş.İndi əsas istəyi Kubada ölüm hökmünün ləğvinə nail olmaqdı.Ölkədə 50 adamın ölüm hökmünün icrasını gözlədiyini deyir. .“Qvadelupa” əvvəl mizin üstündəki ka‐ ğız‐kuğuzları,kitabları yığışdırdı.Hərəyə bir 57 fincan qəhvə gətirdi.Arxamızdakı pəncərənin jalüzünü endirdi,aralı qalmış bayır qapısını örtdü. Bunları elə incə etdi ki, elə bil otaqdakı o deyil,xəfif mehdi. Hər dəfə otağa girəndə fik‐ rim dağılır, sonra tərcüməçidən dediyini təkrar‐ lamasını xahiş edirdim. Onun bu evin xanımı,yaxud bu məşhur hüquq müdafiəçisinin kö‐ məkçisi olmasını ayırd edə bilmirdim. Bura həm ev, həm də iş yerini xatırlatdığından o, evin xa‐ nımı da, direktorun katibəsi də ola bilərdi. Am‐ ma bunun heç nəyə dəxli yoxuydu. Kim olur ol‐ sun, belə bir qadının nəfəs aldığı yer elə cənnə‐ tin bir guşəsidi.Santa Kruz nə dedisə,“Qvadelupa” Kuba‐ nın xəritəsi çəkilmiş iki plakat gətirdi. Divanın üstünə qoyub çıxdı. Plakatların birində “1958‐ci il”,digərində “2004‐cü il” yazılmışdı.Bunlar Kubada inqilabdan 1 il əvvəl və 46 il sonra möv‐ cud olan həbsxanaların, islah‐əmək düşərgələri‐ nin müqayisəli xəritəsidi. Qara nöqtələr həbsxa‐ naları,qırmızı nöqtələrsə düşərgələri göstərir.1958‐ci ildə 14 həbsxana varmış,indi sayı 200‐ dən çoxdu.“Kommunizmin Kubaya gətirdiyi “xoşbəxtliyi” bu xəritələrdən aydın görmək olar” ‐ deyir.İnsan hüquq pozuntularından faktla, əyani vasitələrlə, özünəməxsus şərhlə da‐ nışmağı, bəlağəti,inandırmaq bacarığı ilə o, bi‐ 58 zim qadın hüquq müdafiəçilərimizi xatırladır,xüsusilə Novella Cəfərovanı.Söhbətin bu yerində otağa bir kişi girdi.Təkcə saçı deyil, qaşları, hətta kirpikləri də tö‐ külmüş adamın adını eşidən kimi tanıdım. Bu,neçə‐neçə beynəlxalq təşkilatın mükafat verdiyi,amma bu mükafatları almağa getmək üçün hökumətin icazə vermədiyi məşhur vicdan məhbusu, 11 ildən artıq həbsxana ömrü yaşamış dissident,dəfələrlə uzun müddətə aclıq elan edən və aclığı özü dayandırmayan müstəqil jurnalist Orlando (kitabdakı adlar onların təhlükəsizliyi üçün dəyişdirilib)idi.Kubanın əksər ziyalıları kimi o da SSRİ‐də təhsil alıb.2010‐cu ilin oktyabrında Avropa Parlamenti ona Saxarov mükafatı verib.Təqdimat törənində yenə yox idi, mükafat isə səhnədəki boş kətilin üstünə qoyulmuş fotosunun qabağındaydı,yanında da bir dəstə gül.Əlini sıxanda ətim ürpəşdi, sanki əlində sü‐ mük yox idi.Santa Kruz danışırdı ki,uzun müddətli aclıq, həbsxana işgəncəsi onun bədə‐ nində hormonal dəyişikliyə səbəb olub. Halsız olduğu danışığından,yerişindən də bilinirdi.Həbsxanadan təzəcə çıxıb (bu sətirlər yazılan anda yenə həbsxanadadı – müəllif).İnternetə sərbəst çıxış tələbiylə 200 gün aclıq edibmiş. Hö‐ kumət ona limitsiz internet sərbəstliyi verib, ac‐ 59 lığı dayandırmasını istəyirmiş, hamıya bu azad‐ lığın tanınmasını tələb edərək razılaşmayıb.Beynəlxalq təşkilatların diqqətində oldu‐ ğundan hökumət onu ciddi nəzarət altında sax‐ layırmış.Hər dəfə ölüm anında,son nəfəsdə məcburi qidalanmaya keçiblər. Damarlarına qi‐ dalı maddələr yeridiblər. Onun solğun bənizinə,çuxura düşən gözlərinə baxanda nədənsə bizim üç‐beş günlüyə aclıq edənlərimiz yadıma düş‐ dü. .“Qvadelupa” içəri girib bayaqdan ora‐bu‐ ra qaçan “itə oxşamaz” balaca iti o biri otağa apardı. Ağlıma gəldi ki, o, Santa Kruzun qızı da ola bilər, nə bilim, bəlkə də.Onunla söhbət çox təsirliydi.Qırıq‐qırıq,təngənəfəs danışan Orlandonun bizim gördüyü‐ müz gücsüz vücudunun içində nə qədər iradəli bir şəxsiyyətin yerləşdiyinin fərqindəydik. De‐ diklərinin doğruluğuna, elədiklərinin ədalətliyi‐ nə daxili inamı,son nəfəsində,axırıncı qüvvə‐ sində belə dönməzliyi onu hər cür ehtirama layiq edir.“Bu inadınız nədən qaynaqlanır” sualıma maraqlı cavab verdi. “Havasızlıqda, yaxud suda boğulan adam yaşamaq üçün niyə çabalayır,inad edir? Bu da elə inaddı. Hökumət terrorla cəmiyyəti iflic edən qorxuya nail olub.İnsanlar hər şeydən,hətta bir‐birindən qorxur.Yoxsul‐ 60 luq,səfalət, qorxu apatiya, gələcəyə ümidsizlik yaradıb. Gənclik heç nəyi dəyişmək, risk etmək istəmir, onun bir amalı var:çıxıb başqa ölkəyə getmək, başqa həyat yaşamaq. Elə ilk imkanda‐ ca əhalinin 4‐5 milyonu ölkəni tərk etməyə ha‐ zırdı. Xalqımı belə görmək mənə ağır gəlir, çox ağır”.Sözünün gerisini gətirə bilməyəndə Santa Kruz davam etdi:“Kuba xalqı ədalət yanğısı içindədi. Hakimiyyət 100 minədək insanı həbsə salıb,öldürüb,həyatını alt‐üst edib.Onların ailələri bunu unutmayıb. Fidelin ölümü rejimin simvolunun məhv olması demək olacaq.Bun‐ dan sonra adamlar ədalət tələb edəcək”.O danışırdı,gözümsə Orlandodaydı.Sifəti sanki çarmıxa çəkilmiş İsanın üzüydü – bəşəriy‐ yəti xilas edən əzab! İsa əzabı! Çöhrəsi müqəd‐ dəs cizgilərlə işarələnmişdi,ilahi halə də yerin‐ dəydi – başın üstündə.Gözümü qaldırıb haləyə bənzətdiyimə bax‐ dım – “Qvadelupa” divanın arxasında başının üstündə durub, əlləriylə onun çiyinlərindən tut‐ muşdu.Qvadelupa Latın Amerikasında müqəddəs Məryəmin bir başqa adıdı.*** O evdən çıxanda buxur tüstüsü kimi yüngül idim,elə bil İsanı Məryəmin qucağında görüb 61 gəlirdim.Bəlkə də bu daxili yüngüllükdən idi ki,yumrusifət,eynəkli birinin arxamıza düş‐ məsi məni narahat eləmirdi. “Konserv qutusu” kimi bağlı ölkədə adamı güdmək adi işdi.Yarım saatlıq “qaçdı‐tutdu”dan sonra onu azdıra bildik.Azdıra bildikmi? 62 Qırx yaşın romantikası Yataq da adamlar kimi cürbəcürdü. Bərkli‐ yin, yumşaqlığın min cür halından tutmuş yüz duyğu yaradan qoxusunacan fərqlidi.Daş kimi sərtliyindən bel‐buxunun qırılan əsgərlik qaravulxanasının tapçanı da yataqdı,yumşaqlığı xəyalını cənnət mələklərinin dizləri üstünə aparan beşulduz hotellərin qu tükündən yastığı, yorğan‐döşəyi də.Qırğız yaylalarındakı çoban yurtasında turş qımız qoxuyan yataq kimi,məsələn,Parisin “Sofitel” hotelində iyi gün boyu üstündə qalan fransız qız ətirli yataq da növbənöv duyğular yaradır.*** 2008‐ci ilin 21 mart gecəsi Havananın sakit küçələrindən birində, kirayədar Karlosun evinin ikinci mərtəbəsində pəncərəsi gül‐çiçəkli baxça‐ ya açılan mənzildəki yerim eynən əsgərlikdə həftədə bir dəfə dəyişdirilən yataq ağının qoxu‐ sunu verirdi.Ucuz ağardıcı tozundanıydı,ya nədən idisə,sovet ordusunun yataq ağları ca‐ maşırxanada yuyulub çıxanda özünəməxsus kimya qoxuyurdu. Bu iy xoşagələn olmasa da,dözülməz də deyildi. Kasıbçılıq duyğusu yara‐ 63 dan ətrə tez öyrəşirdin. Bir də ki, Yerin o boyda yerini tutan ölkənin Yerin yerdə qalan yerini lərzəyə gətirən ordusunda hər bazar eyni cür qoxuyan yataq ağları bir‐iki günə dəyişib mil‐ yon‐milyon oğlanın öz ətrini alırdı. .Yuxudan ayılanda “kimya” iyi çəkilmişdi,yataqdan öz qoxum gəlirdi, bir də pəncərədən bağça ətri. Yazın ilk günü onsuz da qışı olma‐ yan Havanada da bahar təravətindəydi. Hər il bu günün səhərini qəribə hisslərlə açıram,bu dəfə isə tamam başqa bir səhər idi.Belarusun Lukaşenkoya müxalif,tanınmış dissident yazıçısının oğlu Aleksandrla qazaxıs‐ tanlı hüquq müdafiəçisi, müstəqil jurnalist, keç‐ miş vicdan məhbusu Sergey yan otaqda artıq ayılmışdılar. Söhbətlərini aydın eşitmirdim, am‐ ma hənirtidən güman edirdim ki, nəyinsə ciddi müzakirəsi gedir.Karlosun xanımı yaxşı bir səhər süfrəsi aç‐ mışdı. Mehriban xanımıydı. Süfrəni yeməklərlə bəzədiyi kimi maraqlı söhbətlərlə də rövnəqlən‐ dirirdi.Həmişəki kimi iki yumurtanın qayğanağını,çay,həm də qəhvə sifariş etmişdim,çəhrayı rəngli quayava şirəsi də yanında.Bu dostlarla mənimki tuturdu – gülərüz, nikbin, adamı müs‐ bət enerjiylə əhatələyən.64 Karlosun xanımı üçümüzə də baxıb ayırd edə bilmirdi ki,hansımız böyüyük,neçə yaşı‐ mız var.İnanmırdı ki,tərcüməçimiz Aleksandr məndən düz 15 yaş kiçik, Sergey isə 15 yaş bö‐ yükdü. 25 yaşlı Aleksandrın 55 yaşlı Sergeydən kiçik, yaxud 55 yaşlı Sergeyin 25 yaşlı Aleksan‐ drdan böyük olduğunu müəyyən etmək asan deyildi, biri yaşından çox qoca, o biri isə çox ca‐ van görünürdü.İkisi də 40 yaşlı Vahidlə yaşı‐ dıydılar elə bil.Günün planını Sergey açıqladı:“Maşın gö‐ türüb Santa‐Klaraya gedək,işimizi görüb qayı‐ danda özümüzü dənizə verərik, axşam da Allah kərimdi”. Maşını da Aleksandr sürəcəkmiş. Sə‐ hər elə bunu müzakirə edirmişlər.Sergey deyən oldu. Bir saat sonra kirayəlik “Opel” üzü Santa‐Klaraya şütüyürdü.Adanın mərkəzi hissəsində yerləşən Santa‐Klara inqilab beşiyi sayılır.Əsasən onunla məşhurdu ki, Çe Gevara 1958‐ci ilin son günlərində burda döyü‐ şüb. 1997‐ci ildə meyitinin qalıqları Boliviyadan gətirilib şəhərin qərbində təntənəylə basdırılıb,üstündə mavzoley tikilib.Santa‐Klaranın yerli fəalları ilə görüşüb geri dönəndə Çe Gevaranın qəbrini ziyarət eləməyi heç ağlımıza belə gətirmədik. Şəhərin çıxacağın‐ dakı sovet qəhrəmanlıq abidələrinə bənzəyən 65 heykəlin yanında şəkil çəkdirmək də sırf statis‐ tik maraqdan doğdu.Bu inqilab romantiki kiminçünsə qəhrəman ola bilər, amma biz onu absurd ideyası ilə mil‐ yon‐milyon insanı bədbəxt edənlərdən sayırıq.Uğrunda vuruşduğu hansısa romantik ideyanın göz qabağındakı nəticəsiydi Kuba: aclıq və səfa‐ lət ölkəsi.Çe Gevara Latın Amerikasının az qala nağıl qəhrəmanı,əfsanəyə dönmüş mübarizə simvo‐ ludu.“Hər yerdə azadlıq uğrunda mübarizə aparan xalqların önündə gedən” Çe xüsusilə gənclərin sevimli qəhrəmanıdı.“Mənim kimi düşünməyən dostum ola bilməz” deyən bu ma‐ cərapərəst inqilabçı bolşeviklərin və onların mü‐ barizə metodunun heyranı idi.Deyilənə görə,Leninə olan sevgisini oğluna Vladimir adı ver‐ məklə nümayiş etdirib. Çox da ki, rəsmi bioqra‐ fiyasında Vladimir adlı oğlu yoxdu. Qəhrəman‐ ların rəsmi olmayan oğulları ola bilməzmi? Dünya onu yönəldənlərin saxta tərcümeyi‐halı‐ na azmı şahidlik edib? Onun tez bir zamanda milyonların sevimli‐ sinə çevrilməsində bioqrafiyası da az rol oyna‐ mayıb:Argentinada doğulub imkanlı ailədə burjua tərbiyəsi görən, mükəmməl təhsil alan,rahat həyatını dünyanın müxtəlif yerlərində ağır inqilabçı ömrünə dəyişən “ac və yoxsullar 66 dünyası”nın qəhrəmanı,əqidəsi yolunda qur‐ ban gedən əfsanəvi şəxs, bütöv bir qitə miqya‐ sında düşünən inqilabçı.Romantik ömrün sehrli 40‐cı qapısında qa‐ lan – 39 yaşında öldürülən Komandante! Hobbisi “onun kimi düşünməyən”ləri dizi üstə oturdub boynunun arxasından güllələmək olub. Kuba gəncliyi bunu hələ sonralar biləcək.Biz isə artıq kommunistlərin nə qədər başkəsəni kütlələrin sevimli qəhrəmanına çevirdiklərinin şahidi olmuşuq.Diktaturalar öz qəhrəmanlarını yaratmaqda bütün siyasi rejimlərə dərs keçər. Anjey Vayda‐ nın “Mərmər adam” filmi (belə filmləri az deyil)sıradan bir bənnanın necə əmək qəhrəmanına çevrilməsinə parlaq nümunələrindəndi.Belə misallar minlərlədi.Çenin bütün dünyada məşhur rəmzi olan ağ‐qara portretini irland rəssamı Cim Fiçpatrik çəkib.Ədalət aşiqinin inqilab romantikasını ideallaşdırmaq üçün ilk növbədə onun şəklin‐ dən qəşəng obraz yaratmaq lazım idi. Əfsanələr,nağıllar da bu obraza uyğun uydurulacaqdı.Ernesto Çe Gevara belə obraz üçün çox us‐ talıqla düşünülmüşdü. Onun qəşəng üz cizgiləri seyrək saqqalı fonunda çox cəlbediciydi, doda‐ ğındakı siqar isə imicinə xüsusi çalar qatırdı.Asta hərəkəti, sakit danışığı, iti zəkası, dərin ba‐ 67 xışları, ucadan cingiltili gülüşü xarizmasını da‐ ha da artırırdı.Onunla ünsiyyətdə olmuş xa‐ nımlar,xüsusən də jurnalist qadınlar nə qədər çalışsalar da, heyranlıqlarını gizlədə bilmirdilər.Azərbaycanda da Çesevərlər az deyilmiş,hətta klubları da varmış. Bir dəfə biriylə əməlli‐ başlı mübahisəmiz düşdü. Elə ağızdolusu danı‐ şırdı ki, guya Kubanın tropik meşələrində, Kon‐ qoda, Boliviyada bir yerdə vuruşublarmış. Onu inandırmaq istəyirdim ki, romantik inqilabçı ki‐ mi Ənvər Paşa Çedən qat‐qat doğmadı bizə,bəlli bir ideyası olub.Turan yolunda Türkiyə‐ dən üzü bəri yol keçib,Türküstan çöllərində əlində silah vuruşub, elə orada da ölüb. Dedik‐ lərim beyninə batmışdı, deyəsən.Kubadan bizim solçu yazarımız,qocaman Çesevərimiz üçün üstündə fotosu olan bir neçə suvenir almışdım. Başqa məsələlər kimi Çe Ge‐ varaya da münasibətində saxtalıq duyduğum‐ dan ona aldığım suvenirləri başqalarına payla‐ dım.*** Havana yaxınlığındakı çimərliyə çatanda günortadan keçmişdi. Günəş görünməsə də, ha‐ va istiydi. Özümüzü qamış çətirin altına verib yemək sifariş elədik, içki istədik. Yemək gələnə‐ dək Atlantik okeanının sularına baş vurduq.68 Okean əzəmətini dalğalarının böyüklüyü,ağırlığı ilə göstərir. Su isti, səma buludların min cür rəngində, sahildəki palmalar da kölgəsində sevişən cütlüklərin keşiyində.Dalğaların hün‐ dürünü tutmaq həvəsi ən şirin sevgiyə qovuş‐ maq istəyi kimidi. Hər belə dalğanı qarşılayıb yola salanda suda batıb çıxırsan və ətrafa dün‐ yaya yenidən gəlmiş kimi təzədən baxırsan.Dörd bir yan adamla doludu, “qol‐qola kişi‐ lər, qadınlar keçir”, kimi quma uzanır, kimi dai‐ rə qurub ça‐ça‐ça sədaları altında nazlanır, kimi də suda öpüşür.Suda öpüşən cütlük elə bəxtəvər idi ki, dün‐ yadan xəbəri yoxuydu, elə bil Həvvayla Adəm bir‐birinə sarılıb, hələ cənnət buğdasını görmə‐ yiblər.Az sonra qara‐qara buludlar okeanın üstü‐ nü alanda, göydə şimşək çaxıb oxuyanların səsi‐ ni batıranda, göy sel olub üzü aşağı axanda, ha‐ mı qaçıb daldalanmağa yer axtaranda “Adəmlə Həvva” qaçmadı, sevişməyə davam etdilər. On‐ lar yağış damlalarının arxasında tül dalındakı kimi görünürdülər.Okeanda onlardan başqası yox idi,yalnız uzaqda tək‐tük qaraltı görünürdü. Bu mənzərə‐ yə sahil boyu daldalanacaqlara yığılanlar sevgi kinosuna baxan kimi baxırdılar.69 Dəqiqələr keçir, dalğaların sayı və boyu ar‐ tırdı. Şimşək göyün kardioqramını cızırdı. Oke‐ anla göy bir‐birinə qarışmışdı – bu qarışığın tü‐ kürpərdici səsi vardı. Sevgililər isə bir‐birindən ayrılmır,talelərinə yazılmış andan bərk‐bərk yapışıb buraxmaq istəmirdilər.Adamlar narahat halda onlara baxırdılar, tə‐ laşlananlar da vardı. Yaşı altmışı ötmüş bir fran‐ sız qadın çətirin altından çıxıb yağışın ağır,ilıq damlaları başına döyəcləyə‐döyəcləyə okeanın ləpədöyəninə qədər getdi, üzü sevişənlərə sarı durub əl çalmağa başladı.Fransız romantikası leysan altında da dipdiridi – hərəkətindən xo‐ şum gəldiyindən qaçıb yanında durdum. Mən də alqışlamağa başladım! Əvvəl Aleksandr, son‐ ra Sergey də bizə qoşuldular. Daha sonra adam‐ lar bir‐bir, beş‐beş, on‐on gəlib yanımızda sıra‐ landılar. Dünyanın yüz yerindən gəlmiş bu tu‐ ristlər bəlkə də ömürlərinin ən maraqlı canlı fil‐ minə baxırdılar. Dondurma, meyvə satan yerli uşaqlar qışqırışırdılar.Bizi ilk görən “Adəm” oldu. Qolunu boyun‐ bağı kimi “Həvva”nın boynundan açdı.Bizi sevgilisinə göstərdi,çevrilib bir sahil dolusu adamın onları alqışlamasına baxdılar.Əvvəl utanan təhər oldular,sonra bizə əl edib,sahilə doğru üzdülər.70 Axşam saatlarında çimərlikdən çıxanda ha‐ va açılmışdı, qara‐qara buludlar qeyb olmuşdu,günəş elə olacağı yerdəymiş,sanki məni təbrik etmədən getmək istəmirmiş.*** Maşını təhvil verib taksiyə oturduq. Sergey “Melia Havana” hotelinə gedəcəyimizi deyəndə çevrilib üzünə baxdım. Ora bahalı yer idi. “Bu axşam qonaqlığı mən verirəm” dedi.“Melia Havana” şəhərin ən tanınmış hotel‐ lərindəndi,onun restoranında hər axşam ma‐ raqlı konsert olur. Bu gün də belə axşamlardan biriydi.Dostlarla yeyib‐içir,əylənirdik.Alek‐ sandrın kefi əməlli‐başlı açılmışdı. Bəlkə də ke‐ finin köklüyündən idi ki, 40 yaşıma maraqlı bir hədiyyə eləmək istədi. Bizdən ayrılıb qayıtmağı beş‐on dəqiqə çəkərdi. Tək gəlməmişdi. Yanın‐ da bir Havana gözəlçəsi vardı.“Hədiyyə”sini qəbul edə bilməzdim. Sergey də narahat olmuşdu. Qızın baxışları, təbəssümü,şəhvanə davranışı bizi sehrləməyə yetmədi,bundan da güclü bir hiss bizi sərbəst olmağa qoymurdu.Onu inandırdıq ki,qızı gətirdiyi kimi geri aparmaq lazımdı.Səhəri gün bizimlə belə tez razılaşmasına özü də məəttəl qalacaqdı. Gözəl‐ çəni əvvəlki masaya ötürüb qayıdan Aleksandr 71 cibindən qara mərcan boyunbağı çıxarıb “Vəfalı ər, xanımına bağışlayarsan” dedi.Dünən kimin üçünsə aldığı boyunbağını mənə verməsi ürəyimcə deyildi, ciddi təkid elə‐ di, “ikinci hədiyyə”dən də imtina düz çıxmırdı,götürəsi oldum.Sergey isə ilan dərisindən bir kəmər bağışladı: “40 yaşda adam ilan kimi dəri‐ sini dəyişir. Taxmasan, asarsan divardan”.O gecənin bütün sağlıqları üzü mənə sarı idi. Biri 40 yaşın romantikasından danışır, o biri müdrikliyindən. Mənsə bunların heç birini kəs‐ dirə bilmirdim – restoranın qulaq batıran musi‐ qisində lal sükut və yüzlərlə gülər göz içində yad baxış vardı.Gecəyarısı restorandan çıxanda kürəyimdə birinin nəzərlərini mənfi enerji kimi duydum.Çevriləndə arıq bir kişinin qorxunc gözlərini gö‐ züm aldı. Hardasa görmüşdüm, amma xatırlaya bilmirdim.Taksiyə minəndə xəyalımda onun buz kimi soyuq çöhrəsi bir də canlandı. Tanıdım! Onu bir gündə üç müxtəlif yerdə görmüşdüm:Santa‐ Klarada bir dissidentin evindən çıxanda, çimər‐ likdə,bir də indi.Sergey də görübmüş:“Bizi güdürlər!!!” *** Ömrümün 40‐cı ilinin ilk gününü dostlar beləcə bayrama çevirdilər. 40‐cı ilin ilk gecəsini 72 isə ana əlinin yırğaladığı beşik kimi yupyumşaq yatağa uzandım, daha “kimya” qoxumayan ya‐ tağa.Dünyanın ən güvənli yatağında ta məni kiminsə güdməsi qorxutmurdu. Kürəyə dikilən yad baxışların deşici enerjisi də təsir etməzdi mənə. .Gecənin bir aləmində yuxudan tər içində ayıldım: “Bizi güdürlər???” 73 Söz yolu Allah gildən adam yaradıb nəfəs verəndən sonra hər şeydən qabaq bəndəsinə yol bağışla‐ yıb,axırını göstərməsə də,yolun başlanğıcını nişan verib,taleyini də elə bu yola yazıb.Yol Allahın “Ol!” əmrindən sonra ikinci böyük ha‐ disədi.Adamlar bir‐birinin qəlbinə yol salmazdan öncə bir‐birinin mağarasına yol tapıb. Sonra bir‐ likdə bəşəriyyətin ilk ovuna çıxıblar. Ov yolu in‐ sanın çıxdığı ilk düz yoldu.Ovdan dönəndə, yeyib doyanda, doyub ra‐ hatlayanda gözlərdən gözlərə yollar baş alıb ge‐ dib. Gözdən başlayan yol qəlbə keçəndə dünya‐ nın ilk sevgisi yaranıb.Görən mağara dünyasının ilk sevəni kim idi, onun ilk kəlməsi nə olub? Dünyanın ilk sevgi yolu çəkilən gün ona pa‐ ralel bir yol da başlayıb – nifrət yolu. Mağara əhli dünyanın ilk aşiqini həzm eləməyəndə bu‐ runlamağa başlayıb. Beləcə qaydalara ilk etiraz yaranıb.Dünyanın ilk azad sözü azad sevgi üçün deyilib. Və dünyanın ilk aşiqi elə dünya‐ nın ilk azad söz cəfakeşi olub.Mağara başbilənləri dərhal duyublar ki, azad söz virusdu,onu deyən də bu virusu daşıyan 74 xəstə. Odur ki, onu mağaradan qovublar. Dün‐ yanın ilk dissidenti bax beləcə yaranıb.İnan‐ mayanlar inansınlar, hal‐qəziyyə belə olub: insan özünü dərk edən kimi özünü ifadəyə başlayıb,bununla da öz sözünün qurbanına çevrilib.O vaxtdan başlayan proses hələ də davam etməkdədi.Mağaradan qovulan aşiq əvvəl əmin idi ki,tənha azadlıq birgə asılılıqdan yaxşıdı! Sonra qurd‐quşdan,məsələn,dinozavrdan,aclıqdan,soyuqdan,tənhalıqdan qorxur,xiffətdən hava‐ lanır. Fikri dəyişir, qayıdır mağaraya – şərtlərin ən ağırını qəbul edir. O andan dünyanın ilk kö‐ ləsi yaranır.İnsan xislətinə yeni çalar qatılır – köləlik.Köləliyin canı yarınmaqdadı. Min illərdi in‐ san bu vərdişindən ən çəkə bilmir,çünki kölə təkcə yarınmağa çalışan yox, həm də bu yarın‐ manı qəbul edəndi.O vaxtdan başlayan proses hələ də davam etməkdədi.***  “Bismillah” eləyib şəhərdən çıxmamışdıq ki, yol polisi maşını qadağan olunan yerdə sax‐ ladığım üçün bizi cərimələdi. “Vallah beş dəqi‐ qəliyinə saxlamışdım” bəhanəsi burda keçmirdi.Polis ədəb‐ərkanla qəbz yazıb 20 CUC alanda “Yolqabağı pis əlamətdi” deyə fikirləşdim. Am‐ 75 ma polisin davranışı,getmək istədiyimiz yolu xırda detallarınacan,yorulmadan,dönə‐dönə,həvəslə izah eləməsindən xoşum gəldi. Bu pula özündən deyən ölkənin məlumat büroları belə xidmət göstərməzdi.Havanadan 800 kilometr aralı Santyaqo‐de‐ Kubaya maşınla gedib təyyarəylə qayıtmağa hə‐ lə bura gəlməmişdən qərar vermişdik. Yolboyu şəhərlərə dönüb görüşəcəyimiz adamların siya‐ hısını Havanada tutmuşduq.Əyalətin sayılıb seçilən ictimai, siyasi fəallarıyla görüşməyi bizə Havanadakı dostlar məsləhət görmüşdülər.Siyahıdakı adamların adını, ünvanını yadda saxlayıb kağızları yandırmalıydıq, heç vəchlə ələ keçməməliydi. Dostlar məlumatları Leçanın qol saatındakı fləşdə saxlayıb siyahını yandırdılar.Bu fləş çox qəribə şeymiş, bir kitabxana mə‐ lumatı dırnaq boyda yerdə gizlədə bilərsən. İndi hər şeydən fləş qayırırlar; qələm,medalyon,brelok, üzük və sairə. Ağla də gəlməz ki, boy‐ nundakı medalyonda nə qədər məxfi informasi‐ ya gəzdirirsən. Mənsə, çantamdakı siyahını yan‐ dırmadım,tez‐tez baxmaq,qeydlər eləmək üçün rahatdı deyə kağızı saxladım. Bunun hesa‐ bını sonra verəcəkdim.Maşını bir gün əvvəl “Nacional” hotelindəki CUBATUR‐dan kirayələmişdik, müqavilədə ya‐ zılmışdı ki, maşını büronun Santiyaqo‐de‐Kuba‐ 76 da “Melia Santiago” hotelindəki ofisinə təhvil verəcəyik. CUBATUR‐da maşının bir günlük ki‐ rayəsi 80‐120 avro arasındadı. Alman maşınları bahadı deyə Çin istehsalı olan yığcam “Chery” seçmişdim.Yanacaq bakını da axşamdan dol‐ durmuşdum.Burda benzinin litri 1 avrodu.Yerli əhali üçün qiymət aşağıdı. Ölkəni neftlə ucuz qiymə‐ tə Venesuela təmin edir. Uqo Çaves Fidel Kas‐ tronu ağsaqqalı hesab etdiyindən ona tez‐tez baş çəkir. Sovetin yardımları kəsiləndə turizmə icazə verilməsəydi, bir də Venesuela olmasaydı,bəlkə də Kuba ABŞ‐ın embarqolarına tab gətir‐ məzdi. Latın Amerikasında Kubanın xüsusi yeri var. Vaxtilə o, dünyanın bu hissəsinə öz roman‐ tik ideologiyası ilə nüfuz edə bilib. Nüfuz etmək deyəndə diktatura ixrac etməyini nəzərdə tutu‐ ram. Odur ki, yeni diktatorlar da ona borclu qal‐ maq istəməyiblər. .Səhər adanın bu başından o başına uzanan Kubanın baş magistral yoluna çıxanadək nara‐ hatlığım vardı. Bu mənim xaricdə ilk maşın sür‐ məyim idi. Bir polyakın maşınla adam vurub iki ildir türmədə yatması xəbəri də məni əməlli‐ başlı qorxuya salmışdı. Elə bu səbəbdən də ma‐ şını yalnız günün işıqlı vaxtlarında sürmək fik‐ rindəydim.77 Əsas məsələ xəritədə göstərilən “Autopista A1” magistralına çıxmaq idi.Ölkənin bu baş yoluna Nacional adı verilib. Bir saatdan çox idi ki,yolu tapa bilmirdim. Hövsələm bir tikə ol‐ muşdu. Əsəblərim tarıma çəkilirdi. Axırda sax‐ layıb yol qırağında duran bir cavan oğlana de‐ dim ki, sənə 10 CUC verəcəm, otur, bizi magis‐ tral yola çıxar. Şübhəylə baxsa da, həvəslə otur‐ du. Pulu da bəri başdan aldı.Ya özü küt idi, ya bizi küt bildi ‐ ayırd edə bil‐ mirdim. Qarşıdakı körpüyə burulub üst yola çı‐ xanda maşını saxlatdırıb düşdü. Düz yolu göstər‐ di. Sən demə, bayaqdan elə baş yolun bir addım‐ lığında gicəllənirmişik. Kütbaş özümüzmüşük.Qamaquey şəhərinə çatanda artıq əlim ma‐ şına öyrəşmişdi, daha heç bir narahatlığım qal‐ mamışdı, əksinə, yoldan zövq almağa başlamış‐ dım. Yüngül yağış da kefimi açmışdı. Elə qar‐ şımıza ilk çıxan velotaksi sürücüsündən gecə‐ ləməyə ev soruşduq.“Arxamca” dedi. Mən də arxasına düşüb sürdüm. Diqqətimi onun sümük kimi bərk çılpaq ayaqları cəlb elədi, gün ərzində on kilometrlərlə yol sürmək,adam daşımaq ayaq əzələlərini daşlaşdırmışdı.Arxasına “Robinio” yazılan köynəyi təkərdən sıçrayan palçığa bulanmışdı.Buradakı yol mədəniyyəti adamı valeh edir‐ di. Velosiped,at arabası sürənlər də qaydalara 78 dəqiq əməl edirdilər.İşıqforun qırmızı işığında dayanan araba atı bizim çox sürücümüzdən qa‐ nacaqlı görünürdü.Dörd‐beş küçə burulub bizi bir evə gətirdi.Bu xidmət üçün 3 CUC verdik. Qalacağımız yer qalmalı olduğundan qaldıq, üç adama bir otaq ‐ ta başqa yer axtarmağa lüzum yox idi. Bir saat dincəlib şəhərə çıxdıq, yerli fəalları tapmalıydıq.Qamaquey adanın mərkəzində yerləşir. Öl‐ kənin üçüncü böyük şəhəridi. Eyniadlı əyalətin paytaxtıdı. Şəhərin dar küçələri, saysız dalanla‐ rı,əyri döngələri labirinti xatırladır.Deyilənə görə, keçmişdə piratlardan gizlənmək, küçə dö‐ yüşlərində üstünlük əldə eləmək üçün şəhəri qəsdən belə salıblar.Axşama qədər kilsədə,kitabxanada,evlərdə xeyli adamla görüşdük. Ən təsirli görüşümüz isə Nataliya ilə oldu. Onu evində ziyarət etdik. Ərini siyasi baxışlarına görə tutublar. Bizimlə səlis rusca danışırdı.Öyrəndik ki,Ukraynadandı,keçmiş Voroşılovqraddan.Şəhərin adının çoxdan Lu‐ qanska dəyişildiyini bilmirmiş. Deyir ki, Kubaya 1975‐ci ildə gəlib. O vaxt kubalı tələbə yoldaşına vurulubmuş, sonra evlənib gəliblər. Əvvəllər ailə‐ sindən məktub alırmış,indi əlaqə tamam kəsilib.Bizə elə baxırdı ki,sanki doğmalarını görürdü.Bura gəlməyinə peşman olub‐olmadığını soruşan‐ da cavab yerinə gözündən yaş axıtdı.79 Mənzili rus kənd evlərini xatırladırdı. Evdə hər şey köhnəydi, əşyalardan səfalət süzülürdü.Hiss olunurdu ki, günlərlə doyunca yemək ye‐ mir. Əri tutulandan onsuz da ağ olmayan günü qaraya bələnib.Əvvəl tütün fabrikində işləyir‐ miş. İndi heç yerdə iş vermirlər, pul yox, yemək yox, uşaq yox, ümid yox. Bu adada bir doğması belə yoxdu. Tək olanı vətəndə keçən gəncliyinin xoş xatirələridi. Onun nələr çəkdiyini vətən həs‐ rətlilər duyar.Yarımzirzəmi mənzildə yeganə həmdəmi tənhalıqdı. O, “məğrur tənha”lığı ilə qürrələnən qadınlardan deyildi, yiyəsiz, köməksiz, gərəksiz idi.Bütün tənhalıqların ən dözülməzi səfalətə gömülən qadın tənhalığıdı. Qonşulara 30 CUC‐ dək borcu yığılıbmış. Ona 50 CUC, yəni 50 avro‐ ya qədər pul verdim.Bu mənim Kubada ilk yerlibazlığım idi,axı biz ikimiz də sovet ada‐ mıydıq! Nataliya bu halıyla mənə sovetin son nəsil mühacir yazıçılarından olan Sergey Dovla‐ tovun “Məndə pul tez qurtarır, tənhalıq isə heç vaxt” sözlərini xatırladırdı.Evdən ürəyimdə yekə bir daşla çıxdım. Lə‐ nət olsun istibdada! Burda xoş sabahlar adına insanları istismar edir, rəzil günə salırlar. Kuba‐ da Nataliyanın vaxtilə işlədiyi fabrikdə işçi gün‐ də 200‐300 siqar istehsal edir. Hökumət siqarın birini 3 dollara satır. Bir adam ay ərzində 18‐25 80 min dollarlıq siqar istehsal edir.Əvəzini 10‐15 dollarlıq əmək haqqı ilə ödəyirlər. .Axşam qaldığımız evə qayıdanda ev yiyəsi‐ nin iki nəfərlə nəsə ciddi danışdığını gördük. Gəli‐ şimizi gözləmirdilər. Yad adamlar cəld çıxıb ge‐ dəndə ev sahibəsinin nədənsə hürkdüyünü dər‐ hal duyduq.Bunu gizlətməyə uğursuz cəhdlər edirdi. Tez otağa keçib çamadanlarımızı yoxladıq.Ələk‐vələk olunsa da, heç nə götürməmişdilər.Demək bizi burda da güdürlər! Şam yeməyini heç nə olmayıbmış kimi yedik. Planımızı dəyişib səhər obaşdan gedəcə‐ yimizi ev yiyəsinə demədik. Tezdən qalxıb yola çıxanda ev sahibəsi çaşqınlıq içindəydi, belə tez gedəcəyimizi gözləmirdi.Amma bəlkə də bu qəribə qonaqların tez çıxıb getməsi ürəyincəydi.Çıxanda Havana yolunu soruşdum.İzi az‐ dırmaq istəyirdim. Şəhəri tərk etməyimizi xəbər verəcəyinə şübhə yox idi.Onlar bizi Havana yolunda gözləyəndə biz artıq Holquin istiqamətindəydik.Günəş maşının mən oturan tərəfindən do‐ ğurdu.Sanki demək istəyirdi ki,qorxmayın,burdayam. İkitərəfli enli yolda saatda bir maşın gələrdi, ya gəlməzdi. Tıxaclara, maşın basırığına vərdiş eləmiş biri üçün boş yolda sürmək xüsu‐ silə ləzzət eləyirdi.Amma fikrim‐zikrim arxa 81 güzgüdəydi. Arxadansa maşın gəlmirdi. Demə‐ li, aradan çıxa bilmişik.Yolboyu dayanacaqlarda sarı uniformalı adamlar diqqətimi çəkirdi. Onlar hərbçi deyildi‐ lər, amma nəsə xüsusi peşələri vardı. Səhər ye‐ məyi üçün balaca kafenin yanında saxlayanda belələrini yenə gördüm. Qonşu masada oturan‐ lardan öyrəndik ki,bunlar yol nəzarətçiləridi,əsl vəzifələri ictimai nəqliyyatın işini tənzimlə‐ mək olsa da, kimin hansı avtobusa nə vaxt mi‐ nib hara getdiyini dəftərə qeyd edirlər. Bu, əha‐ lini total nəzarətdə saxlamağın ən asan yoluy‐ du. Kubada yaşayış qeydiyyatı ciddi məsələdi,onu pozmağa görə həbs cəzası var.*** Holquində çox adamla görüşdük, ən yadda qalan görüş isə gənc yazıçı Luislə oldu. Döşə‐ məsi torpaq olan evində kitablar, yazı makinası,müxtəlif ölçüdə qantelləri gözüm tez aldı, divar‐ dakı çərçivədən baxan müqəddəs Məryəm də onun halına yanırdı.Əsərlərinin çap olunmaq şansı olmadığından xarici ədəbiyyatdan tərcü‐ mələr edir. Dolanışığı da bundan çıxır.İstədiyi ədəbiyyatı seçmək ixtiyarı yoxdu,seçim hüqu‐ qu dövlətin əlindədi. Ona bir çox sovet yazıçı və şairlərinin də əsərləri nəşr olunmayanda tərcü‐ məyə keçdikləini deyirəm. Maraqla dinləyir.82 Doğrudan da diktaturalarda əsərləri nəşr olunmayan yazıçıların sığınacaq yeri tərcümədi.“Bu mənim həm sevgilimdi, həm də anam‐ dı” deyərək köhnə, pası çıxmış yazı makinasını göstərir.Mənzərə təsirliydi.Tərcüməçimizin kompüterini ona vermək qərarı uzun müzakirə olmadı. Özüm yola kompüter götürməyi xoşla‐ mıram,yoxsa özümünkünü verərdim.Onu inandırıb, söz verdik ki, qayıdan baş istədiyi ən son model kompüteri İnsan Hüquqları Komitə‐ sindən alacağıq. Azad sözə görə həbs olunan,indi də Holquinə sürgün edilən Luisə kompüter bağışlamaqdan savab nə ola bilərdi ki. Gətirdi‐ yimiz kitablar da ürəyincə oldu.Axı, nə bilmək olar, bəlkə 21‐ci əsrin ən bö‐ yük əsəri elə o kompüterdə yazılacaq. Bəlkə biz gələcəyin Markesiylə görüşürmüşük. Kaş onun sevincini görəydiniz, ya da mənim elə qabiliy‐ yətim olaydı ki, bu sevinci təsvir edə biləydim.Allahın hələ ana bətnindəykən insana ötürdüyü ən saf duyğular onun sifətində gül açmışdı.Ona baxanda elə bilirdim ki, milyon illər ön‐ cə öz sözü üstündə icmadan qovulan, mağara‐ dan sürgün edilən dünyanın ilk azad söz fəda‐ isini görürdüm. .Bəlkə də dünyanın ilk azad söz deyəni mağaradan qovulmasaydı,bəşəriyyət hələ də mağaradaydı, nə biləsən?!.83 Qorxulu Quantanamo Məndən soruşan olsaydı ki,şeytanın gücü nədədi, düşünmədən deyərdim: insan qəlbində‐ ki qorxuda. Bütün mübarizələrin başında insa‐ nın öz qorxusuyla mübarizəsi durur. Bəşər övla‐ dı hələ ağlı kəsməyən, şüuru yetişməyən vaxtın‐ dan bu mübarizədədi.Qələbələrin ən şirini qorxuya qalib gələnidi.Dünyanın ən “təntənəli” hüzuru da adladığın qorxunun o üzündə keçirdiyin anlardadı.İnsa‐ nın ilk qalibiyyəti vahiməli ildırımın yaratdığı qorxunc alovu ram etməsi, sonra da istisinə qı‐ zınmasıdı.Əcdadlarımızın tit‐tir əsərək üstünə getdikləri, məsələn, mamontu öldürüb, sonra da bişirib yemələri elə qorxunun sərhədini keçib həzz duyğusunu yaşamaları idi.Spartak 70 tərəfdarı ilə öz qul qəlbindəki qorxunu əzməsəydi üsyana qalxa bilməzdi! Məcnun da heç nədən qorxmayıb ürəyini həyat mənbəyi Leyliyə açmasaydı, Məcnun olmazdı,elə Qeys qalardı. . Qorxunun düşüncə məkanı dardı. Burda olan yalnız sağ qalmaq instinktidi. İnsan qəlbin‐ dəki qorxu salamat qalmaq üçün daim yollar axtaran duyğu generatorudu.84 Qorxunun yaşam təminatı nizamyaradıcı qüvvə olmasındadı – qorxuda nizam var, amma bu harmoniya deyil. Bütün sərkərdələr orduları‐ nı, bütün şahlar, krallar dövlətlərini qorxu niza‐ mı ilə yaradıb. Elə bütün dinlərin gücü də Allah xofunda, Qiyamət qorxusundadı  amma  Qorxu Azadlığın astar üzüdü.İlk baxışda azadlıq xaosla səsləşir. Belə deyil. Onun xaosluğu göy üzündəki ulduzların “xaotik” ni‐ zamı kimidi,harmoniyası ilahi düzümdədi.Onun düşüncə məkanı da genişdi,lap elə ul‐ duzlardan ulduzlaracandı.Tərəqqipərvər bəşəriyyət qorxunu azadlığa çevirməklə xilas yolunu tapdı.İnsan dərk elədi ki,azad əsgər quldan yaxşı döyüşçüdü,azad adam kölədən sadiq vətəndaşdı,Allaha azad bəndənin sevgisi qulun qorxusundan daha sə‐ mimi ibadətdi. . Neyləyəsən ki, qorxu da azadlıq duyğusu kimi əbədidi, bu gün ölsə də sabah yenə dirilir ‐ davaları sonsuzacandı, Xeyirlə Şərin özü kimi! *** Yola çıxmağımızın dördüncü günü Havana – Santyaqo‐de‐Kuba avtobanın üstündəki növ‐ bəti şəhərə çatdıq. Bayamo magistral avtomobil və dəmiryol xətlərinin kəsişməsində yerləşir.Şəhəri ikiyə bölən Bayamo çayı yaşıl sahilləriylə 85 göz oxşayır. Amma burda da bizdəki kimi əsas küçənin asfaltı təzə salınıb,binaların fasadları rənglənib, səkiləri süpürülüb, içəri küçələr isə it günündədi.Burda bir gecə qaldıq.Səhər fikrimi dəyiş‐ mişdim. Səfərlərdə qəfil yolumu dəyişib ağla ilk gələn tərəfə getməyim az olmayıb. Yadda qalan da elə macəra dolu yollar olur. Belə “səfər”lər‐ dən gərək bir kitab bağlayam. Sağlıq olsun! Dostları inandırıb iki dəfə yoldan çıxardım.Birində yol boyu banan bağlarına valeh olduq.Burdakı banan bizdə satılan banan kimi qəşəng görünüşlü deyil,balacadı, üstü ləkəlidi,amma dadı.Bizim qızıləhmədi almamızla, məsələn,Argentinadan gətirilmə və bir neçə mövsüm “təravətini” itirməyən alma arasında fərq nə qə‐ dərdisə, bizdə satılan bananla Kuba bağlarında‐ kı bananın dadında o qədər fərq var.Şəkər qamışı plantasiyasında çalışan kənd zəhmətkeşlərinin bizi görəndə sevinmələri mək‐ təb vaxtı pambıq yığmağa gedəndə uşaqların sevinməyini yadıma saldı. Maşını saxlayıb hal‐ əhval tutmaq istədik.Bizi “Hola! Hola!”,yəni “Salam! Salam” sədalarıyla gülə‐gülə qarşıladı‐ lar. Amma birinin üstlərinə qışqırmağıyla qur‐ bağa gölünə daş atılan kimi sakitlik yarandı,başlarını aşağı salıb qayıtdılar işlərinin başına.Çox güman ki,briqadirləri idi.Sir‐sifətindən 86 zəhrimar yağan bu “briqadir”ə saxta təbəssüm bağışlayıb maşına qayıtdım.Birinci “yoldan çıxmamız” Guakanayabo körfəzi sahilindəki Manzanilloda başa çatdı.Nəzərdə tutulmayan ikinci yerə getməyimi‐ zin tək səbəbi adıyla bizi cəlb edən Quantanamo oldu. Orada tək görüşmə ehtimalı olası adam hü‐ quqşünas, uzun illər siyasi məhbus ömrü yaşa‐ mış, indi daha çox din xadimi kimi tanınan Ped‐ ro idi. Təklifim dostların da ürəyincə oldu.“Autopista A1” deyilən Kubanın baş yolun‐ dan sola burulub adı dünyanın xəbər lentlərin‐ dən düşməyən Quantanamoya yön alanda kefi‐ mizin çağ vaxtıydı. Moskvalı etnoqraf dostum,dünyanın ən mağmın çeçeni Leçanın Müslüm Maqomayevin vaxtilə dillər əzbəri olmuş “Qu‐ antanamera” mahnısını zümzümə eləməsi maşı‐ nın şüşələrindən görünən təbiət mənzərələrinə xüsusi fon verirdi.“Quantanamera” quantana‐ molu qız deməkmiş.Neçə gün idi yol gəlirdik. Min kilometrədək məsafə qət eləmişdik, amma yolda bir nəfər po‐ lisə rast olmamışdıq. Şlaqbaumlu polis postunu görəndə buranın fərqli bir yer olduğunu anla‐ dıq. Düşünürdük ki,turist olduğumuzdan bizi saxlamazlar, yanılmışdıq. Bizi elə turist olduğu‐ muza görə saxlamalarını sonra biləcəkdik.87 Pasportumuzu alıb gedən cavan polis düz ya‐ rım saata qayıtdı.ABŞ‐ın məşhur Quantanamo həbs düşərgəsi bu əyalətdə yerləşdiyindən bu‐ rada ciddi rejim varmış. İsti iqlimi, tarixi abidələri,istirahət mərkəzlərinin olmaması səbəbindən buralara turistlər nadir hallarda gəlir.Gələn də dərhal yoxlanılır. Bizi də yoxlayırdılar, amma adi yoxlamanın bu qədər uzun çəkməsi şübhəliydi.Dəfələrlə güdüldüyümüzü duymuşduq. Po‐ lis nəzarətində olan siyasi müxalifət nümayən‐ dələriylə görüşlərdən sonra arxamıza düşən xə‐ fiyyələri az görməmişdik.Əmin idik ki, barəmizdə mərkəzə xəbər ve‐ rib təlimat gözləyirlər. Planda olmayan yerə gəl‐ məyin səhv addım olduğunu indi dərk eləyir‐ dik. Çamadanlarımızı açıb siyasi yönlü kitabları görəndə,səfərimizin məqsədini soruşanda,lap belə Leçanın boynundakı medalyon‐fləşdəki öl‐ kə boyu görüşdüyümüz və görüşəcəyimiz əlli‐ yədək ictimai‐siyasi fəal adamın adı,ünvanı olan siyahını tapanda nə deyəcəyimizi saf‐çürük elədik. Dostlara demədim ki,bu siyahının bir nüsxəsi hələ də çantamdadı, onlar özlərininkini cırıb yandıranda mən saxlamışdım. Desəydim,əlavə həyəcan, narahatlıq yaradacaqdım. Onsuz da bayaqdan onlara ingilislərin çəkdiyi “Quan‐ tanamo yolu” filmindən danışır,oradakı qor‐ xunc işgəncələrdən söz salıb lağlağı eləmişdim.88 Bunu ona görə etmişdim ki, aradakı soyuq sü‐ kutu, nigaran qorxunu sındırım. Siyahı yazılmış kağızları çıxarıb cırmaq daha gec idi, maşınımız ovuc içi kimi görünən yerdəydi,içəridəki hər hərəkətimiz nəzarət olunurdu.Bir az əvvəl “Quantanamera” oxuyanların canına indi qorxu dolmuşdu. Qorxu sancı kimi qarnımı doğrayırdı, həmişə belə olur, adam qor‐ xunu öncə qarnında duyur.Əlində pasportlarımız geri dönən polisin nəinki hər addımını, əlinin hər hərəkətini, üzü‐ nün bütün cizgilərini belə oxumağa çalışırdım.Nə deyəcək? Neyləyəcək? Bizi ifşa olunmuş cə‐ sus kimi tutacaqmı? Özümü tox tutub qorxunun içimdən üzümə axmasına hər vəchlə imkan vermirdim. Qulağın ətli yerini dırnağınla sıxmaqla bədənin başqa ağrılarını keyitdiyin kimi qorxunu da canından qova bilirsən. Bunu bizə Leça dedi, hər halda çe‐ çen bu şeyləri yaxşı bilərdi. Qulağımın sırğalığı‐ nı dırnaqlarımla elə sıxdım ki, nəinki canımdan qorxu,az qala başımdan huşum da çıxacaqdı.Polisin qayıtması isə xan gəlişinə dönmüşdü; onsuz da asta addımları başqa polislərlə söhbət edəndə dayanıb donurdu. O, hər dəfə belə da‐ yananda burda da bizim ürəyimiz dururdu.Nəhayət, polis gəlib çatdı. Pasportları özü‐ müzə qaytardı,bir kəlmə də demədi,sadəcə,89 bayaq mən “briqadir”in üzünə güldüyüm kimi saxta təbəssümlə baş yellədi. Aydındı, bizi bu‐ raxıb, hara, niyə getdiyimizi, kiminlə görüşəcə‐ yimizi bilmək istəyirdilər. .Qorxudan sonrakı azadlıq bizi ağuşuna al‐ mışdı.Sevincimiz ta maşınlıq deyildi,aşıb yol boyu ətrafa səpələnirdi.Binaları əsgər kazarmalarını xatırladan Qu‐ antanamonun küçələrində Pedronu əvvəlcə evində,sonra kilsədə axtaranda,cürbəcür iko‐ naları olan otaqda görüşəndə,sürdüyü velosi‐ pedin arxasına düşüb evinə gedəndə bilmirdik ki,siyasi şeirləri, hüquqi yazıları ilə aləmi bir‐ birinə qatan bu dissident hökumətin ən təhlükə‐ li düşməni kimi bura sürgün edilib, onunla ün‐ siyyətdən hətta qonşular,kilsədəki rahiblər də çəkinirlər. Beləsi min cüt gözlə güdülür.Quantanamodan çıxanda bura gəlməklə ciddi səhv etdiyimizin fərqindəydim. Artıq gec idi. Nə olmalıydısa,olacaqdı.Pasport məlumatlarımızı,maşının nömrəsini bilirdilər,bizim nəzarətdən çıxmamız mümkünsüz görünürdü. Bir istəyim o idi ki, maşını salamat çatdırıb təhvil verim. Təki bir xəta olmasın, qurama qəzaya salıb ilişdirmə‐ sinlər. Kuba türməsinə düşməyin heç yeri deyildi.Santyaqo‐de‐Kuba şəhərinə çatan kimi ilk işimiz “Melia” hotelini tapıb maşını CUBATUR‐ un yerli ofisinə təhvil vermək oldu.Hotelin 90 otaqlarına baxdıq,qalıb‐qalmamağa qərar verə bilmirdik, çünki əmin idik ki, bizi güdürlər, belə vəziyyətdə isə hoteldə qalmaq düz deyildi. Gu‐ ya başqa yerlərdə güdə bilməzlər?! Çıxıb şəhərdə kirayə mənzil tapdıq. Mənzil otağın birini turistlərə kirayə verən yaşlı ər‐ar‐ vadın idi. Onların təzə evlənmiş oğlu da öz xa‐ nımıyla burda yaşayırdı. Ata‐oğul bütün günü əyri kresloda yellənir, ventilyatorun sərin hava‐ sı altında televizora baxırdılar. Bizdə türk kanal‐ ları kimi Kubada da Venesuelanın dövlət kanalı populyardı. Yəqin heç bir siyasi “xəta” burax‐ madığındandı ki, yayımına icazə verilir.Quantanamo olayından sonra qərara gəldik ki, bütün görüşlərə xitam verib əsl turistlər kimi yalnız gəzib dincələk. Sonda, uçuşa bir neçə saat qalmış tək bir adamla görüşə getməyə razılaşdıq – keşiş Karrero Ata ilə.Ev sahibəsinin “qonşu oğlu Dieqo” dediyi cavan oğlanın bizə sürücülük eləməsinə razılıq verməmiz isə növbəti səhvimiz idi, bunu şəhəri tərk edən gün biləcəkdik.İki gün ərzində gündüzlər Dieqonun məslə‐ hət bildiyi muzeylərə,tarixi yerlərə baxdıq, ax‐ şamlar restoranlarında şənləndik.Santyaqo‐de‐Kubada görüşəcəyimiz tək adamın yanına başqa taksiylə getdik. Hər ehti‐ mala qarşı Dieqonun kiminlə görüşəcəyimizi bilməsini istəmirdik. Keşiş Karrero Ata ilə söh‐ 91 bət onun otağının divarından asılmış sürrialist tablolar kimi maraqlı idi. İlk baxışda burada nə çəkildiyini kəsdirə bilmirsən,sonra müxtəlif heyvanları,həşəratları ayırd edirsən,daha da diqqətlə baxsan görərsən ki,heyvanların buy‐ nuzu, həşəratların quyruğu, güllərin ləçəyi belə kommunistlərin oraq‐çəkic simvolu formasında‐ dı. Şəkillərin mənasını anlamağa çalışırdım. Ra‐ hibin ürəyincə olmasa da həmin şəkillərin foto‐ sunu çəkdim. Tablolar barədə sual verəndə sa‐ dəcə gülümsədi,cavab vermədi.Bununla de‐ mək istəyirdi ki, bildiyin şeyi soruşma! Tanımadığı adamlarla hər mövzuda söhbət edən ölkənin ən məşhur din xadimi ehtiyatı əl‐ dən vermirdi. Bizimlə açıq danışmaq istəməyən bu xoşsima keşiş xeyli maraqlı sözlər də söylədi.Ömrümdə onun kimi ağıllı din xadimi görmə‐ mişdim. Bizim bir çox molla,axundla müqayi‐ sədə çox savadlı idi, az qala dünyanın altını, üs‐ tünü də bilirdi. Onu dinlədikcə qarşımda ölkəsi‐ nin taleyi,hakimiyyəti,siyasi müxalifəti,dias‐ poru,ictimai kəsimi barədə əsl vicdan ağrısıyla danışan ziyalı bir vətəndaşın olduğunun fərqin‐ dəydim.Məsələ heç də bizə güvənməməkdə deyildi,onun dediklərini xüsusi xidmət orqanları da dinləyə bilərdilər. Odur ki, dərinə getmirdi,amma elə üzdən dedikləri idrakının 92 dərinliyi,qəlbinin genişliyini duymağa bəs edirdi.Ondan ayrılıb taksiyə minəndə dəftərimə bu qeydləri elədim:“Qəhrəmanlıq iqtidarçı olub müxalifəti söymək,yaxud əksinə,müxalifətçi olub iqtidarı lənətləmək deyil,cəsarətli adam iqtidarda olub iqtidar sahibini, müxalifətçi olub müxalifət liderini tənqid eləməkdən çəkinmə‐ yəndir.Ən yaxşısı isə bunların heç birindən olmamaqdır, belədə deyəcəyin sözün sərhədlə‐ rini özün cızır, ona özün nəzarət edirsən.” Beş il sonra Karrero Atanı Polşanın Krakov şəhərində “Demokratiyalar İcması”nin 10‐cu il‐ dönümünə həsr olunmuş konfransda xüsusi mükafat alarkən bir də gördüm. Və bu nurlu ki‐ şini onda anladım.Sən demə,dəfələrlə həbs olunan, hər dəfə də Roma Papasının təkidli tələ‐ biylə azad olunan bu adam sadəcə din xadimi deyil, böyük azadlıq mücahidiymiş.Bizi aeroporta aparmağa Dieqo sevgilisiylə gəlmişdi.Bu günlərdə əməlli‐başlı dostlaşmış‐ dıq.Yəqin ona görə bizi düşürüb qayıtmadı,uçuş anınacan gözlədi. Amma gedişi qəfil oldu,bir anda qızın qolundan tutub getmək istədiyini dedi,bizimlə qucaqlaşıb sağollaşdılar. Onların zaldan çıxmağı ilə yarısı mülki geyimli,yarısı da hərbi formalı bir dəstə adamın bizə yaxınlaş‐ 93 mağı bir oldu. İndi anladım ki, Dieqo bizi nişan vermək üçün kimisə gözləyirmiş.‐ Sənədlərinizi verin! Arxamızca gəlin! Bu da son! Onların arxasına düşüb getdikcə,çantamdakı siyasi müxalifətçilər,dissidentlər,ictimai fəal şəxslərin adı, ev ünvanı olan siyahı‐ nı məhv etmədiyim üçün özümü lənətləyirdim.İçimdə Qorxunu çəkməyə gücüm çatmayan yük kimi duyurdum. Daha məni Leçanın heç bir qorxuqovan üsulu xilas edəsi deyildi. . Ümid həmişəki kimi tək Allaha qalmışdı!!! 94 Sonun sevinci  “İstərdim, məni kommunist kimi dar ağacından assınlar, bir şərtlə ki, sinəmdəki yazıda ʺkommunistʺ sözünün əvvəlinə ʺsonuncuʺ kəlməsi də əlavə olun‐ sun!” Xudu Məmmədov Şükürlər olsun Yaradanın hökmünə ki,canlı‐cansız,bütün yaratdıqlarının əvvəli kimi sonunu da məsləhət buyurub: bir gün yaranan bir gün ölür, bir gün başlayan bir gün də bitir.Çıxdığın səfərin,gəldiyin dünyanın start nöq‐ təsi kimi finişi də var. Bu dağlar, çaylar, göydəki ulduzlar nə vaxt yaranıb?! Bəs indi izi‐tozu da qalmayan dağlar, çaylar, ulduzlar nə vaxt dağı‐ lıb,quruyub,sönüb?! Başlanğıcla son nöqtələr arasında məsafələr də müxtəlifdi,bu məsafəni ölçən zaman da ‐ baxır ölçən kimdi.Sənə günəşin yaranışından sönən gününə‐ cənki zaman uzun gəlməsin,yaranışla son ara‐ sındakı ən uzun vaxt bu deyil! Zamanların ən uzunu insan zülmünün başlayıb bitən anları ara‐ sındakıdı! Həm də ona görə ki, “Zülmün ömrü zalımın ömründən uzundur” (Viktor Hüqo).Hər başlayan arta‐arta aşıb‐daşır. Nə yaxşı ki, bütün başlanğıcların bir sonu var, yoxsa hər 95 şeyin artıqlığı fəlakətdi: suyun selə, havanın qa‐ sırğaya, yeraltı qazların zəlzələyə, pulun harın‐ lığa, pulsuzluğun əxlaqsızlığa, hakimiyyətin də istibdada çevrilməyi var.*** Bizi Santyaqo‐de‐Kuba aeroportunun təhlü‐ kəsizlik xidməti idarəsinin otağına gətirdilər.İçəri ötürüb,çantalarımızı otağın küncündəki stolun üstünə qoymamızı, telefonları söndürmə‐ yimizi əmr etdilər. Qapını örtüb çıxdılar. Otaq‐ da dörd stol, yeddi‐səkkiz stuldan savayı heç nə yox idi.İki balaca pəncərənin birindən təyyarə quyruğu, o birindən açıq səma görünürdü.Yarım saatadək gözlədik.Rusca danışmır‐ dıq, dediklərimizi anlaya bilərdilər. Odur ki, sö‐ zümü tərcüməçi Elnura öz dilimizdə deyirdim.Deyirdim ki,yalnız mənim söylədiklərimi tər‐ cümə eləsin,ona verilən bütün sualları cavab‐ landırmadan öncə mənə desin,bir kəlməni də özündən danışmasın.Elnurun 21 yaşı vardı o vaxt.Qorxmaması üçün lağlağı edir,bərkdən gülürdüm,amma eyni zamanda istintaqçıların adamdan necə söz qoparmaq məharətlərinin ol‐ duğunu anlatmağa çalışırdım.Moskvalı çeçen dostum Leçayla rusca bir‐iki kəlmə söhbətimiz oldu.Dediyim əndrəbadi cümlələrdən anladı ki,sözümüz bir olmalıdı,yəni biznes dostuyuq, mən Bakıda, o Moskvada 96 işləyir, şərikli bisnesimiz var, cavan oğlan da tə‐ ləbədi,bizimlə gəlib ki,ispan dilini təkmilləş‐ dirsin.Dəqiqələr keçir,gələn isə yoxuydu. Təyya‐ rənin uçuş vaxtından keçmişdi,bəlkə də uçub getmişdi. Narahatlıq son həddəydi. Sorğu‐suala tutacaqdılar,buna şübhə etmirdim.Vaxtı da qəsdən uzadırdılar. Yəqin bizi kənardan müşa‐ hidə edir, davranışımıza göz qoyur, danışığımı‐ za qulaq asırdılar. Belə yerdə soyuqqanlı olma‐ san, batdın! Yolboyu Elnur telefonunda Koroğlu rolu‐ nun gənc ifaçısı Ramil Qasımovun oxuduğu ariyalarını səsləndirirdi.İfasına vurulubmuş.Elə ona görə də söhbəti Koroğludan salmışdım,Keçəl Həmzənin onu aldatmasından,Cəlil paşanın zindanına düşməsindən misal çəkib düşdüyümüz hala bənzədirdim.Bu dilxoşluğum Elnurun kefini xeyli açmışdı. Leça da bizə qoşulub gülürdü, anlamasa da. Qorxuya güc gəlməyin bir yolu da lağlağıdı,belədə ən ciddi işi də adiləşdirmək olur.Qoy bizə baxanlar görsün ki, biz adi turistik və dünya heç vecimizə deyil.Bunlar üzdə olanlarıydı. Daxildə isə narahat idik. Hər cür hadisəyə hazır olmalıydıq. Mən hətta gözləyirdim ki, kamera gətirib, bizi Kuba inqilabının düşmənləri kimi ifşa edəcək,sonra 97 da bütün dünyaya yayacaqlar ki,“imperialist qüvvələr Kuba xalqının azadlığına əl uzadır”.İlk olaraq Rusiyanın, Türkiyənin səfirlərini tələb etməyi düşünürdüm. Səfirlər gəlməmiş heç bir suala cavab verməyəcəyimizi deyəcəkdim. On‐ ları qabaqlayıb siyasi səs‐küy salmamızın fayda‐ lı olacağı qənaətindəydim.Bu cür düşüncələrlə özümü sakitləşdirmiş‐ dim. Bütün suallara cavab verməyə hazır idim,tək qorxum çantamdakı siyahıdan idi. Vaxtında onu məhv etmədiyimin cəzasını çəkirdim. Çan‐ tamı ələk‐vələk eləyib siyahını tapsaydılar, foto‐ aparatımda o insanların şəkillərini görsəydilər,nə qədər böyük siyasi qalmaqal yarana biləcəyi‐ nin fərqindəydim. İşgəncə verə biləcəklərini dü‐ şünəndə isə lap ağlım başımdan çıxırdı.Daha iş‐işdən keçmişdi.Siyahı,fotolar üzə çıxsaydı,siyasi bəyanatlarla çıxış eləməkdən savayı yol qalmırdı.Kommunistləri lənətləyə‐ cəkdim, əlli ildə bu xalqı səfalətə saldıqlarını de‐ yəcəkdim. Kommunistlərin vaxtilə bizim xalqla‐ rı da köləyə çevirdiklərini,indi yazıq kubalıla‐ rın da bu gündə olmalarını bağıra‐bağıra söylə‐ yəcəkdim.İsterik çıxışımdan sonra nə olacağını ta fikirləşmirdim.Nəhayət,qapı açıldı.Üç nəfər orta yaşlı,mülki geyimli, idmançı bədənli adam içəri girdi.Yuxarı başdakı stolun arxasına keçib oturdular.98 Birinci mən başladım. Bizi niyə bura gətirdiklə‐ rini soruşdum,təyyarəyə gecikdiyimizi dedim,pasportumuzu istədim.Sifətdən kubalıdan çox meksikalıya oxşayanı dediklərimi qulaqardına vurdu, oturmaq üçün yer göstərib təmkinlə özü sual verməyə başladı.‐ Bura niyə gəlmisiniz? ‐ Turistik, gəzməyə, dincəlməyə.‐ Niyə istirahət üçün Kubanı seçdiniz? ‐ Buranın dənizindən,iqlimindən xoşumuz gəlir. Qızları da qəşəngdi.‐ Sizin yerlərdə qəşəng qızlar yoxdu? ‐ Turistlərin Kubaya gəlməsini istəmirsiniz? ‐ İstəyirik! Amma baxır gələn kimdi.‐ Xoşunuza gəlmirik? ‐ Burda sualı mən verirəm.‐ Anlamadım! Biz istintaqdayıq? Əgər belə‐ dirsə,Rusiyanın,Türkiyənin səfirlərini tələb edəcəyik.Bu sözüm deyəsən, təsirsiz ötüşmədi. Onun səs tembri aşağı düşdü.‐ Nə işlə məşğulsuz? ‐ Biznesmenik. Mən Bakıdan pomidor, xiyar göndərirəm. Dostum da Moskvada satır.Dediklərimə inanıb‐inanmadığını kəsdirə bilmədim. Sonra Elnurdan nəsə soruşdu. O, ca‐ vab vermək istəyəndə qoymadım, dedim əvvəl mənə de. Elnurun üstünə çəmkirib yalnız onun 99 suallarına cavab verməsini tələb elədi.Belə olanda mən də səsimi qaldırdım. Gənc dostum bu halıyla iki qoçunun əlində qalan arşınmalçını xatırladırdı: “Oxu! Oxuma!” Onlardan biri ayağa qalxıb,arxamıza keçdi.Bu, psixoloji təsir eləmək üçün idi. Arxada gəzi‐ şən adam hər dəfə çantamız olan stola yaxınlaşan‐ da elə bil o dünyaya gedib qayıdırdım. Ürəyim divin canı şüşədə olduğu kimi çantamda, oradakı siyahıdaydı. Hər an açıb çıxara bilərdilər.“Meksikalı”ya dedim ki, bütün sualları mənə versin.Elnur sadəcə tərcüməçidi. Mübahisənin əhəmiyyəti yoxuydu; axırı o deyən oldu. Artıq bizi rahat buraxıb sualları Elnura verirdi,belə ümid edirdi ki,cavan,təcrübəsiz adama təzyiq eləmək, söz almaq asan olacaq. Dediklərini anla‐ madığımdan gözüm Elnurun sifətindəydi,söh‐ bətin nədən getdiyini, Elnurun hansı hisslər ke‐ çirdiyini sanki üzündən oxumaq istəyirdim.Sonra Leçadan da bəzi şeylər soruşdu, mə‐ sələn, “Rusiyada pomidor‐xiyar yoxdu ki, bun‐ lardan alırsınız?” kimi. Beləcə, sorğu‐sual bir sa‐ atadək çəkdi. Birdən baş istintaqçı ayağa qalxdı,səlis rus dilinə keçdi. Onun rusca danışmağı tər‐ cüməçimizi şoka salmışdı.İndi qarşımızda ta‐ mam başqa adam dayanmışdı, o, 180 dərəcə də‐ yişib, əl‐qolla, bəzən da bağıraraq danışırdı. De‐ di ki,bizim haralarda olduğumuzu,kimlərlə 100 görüşdüyümüzü, nədən danışdığımızı bilir. Ol‐ duğumuz şəhərlərin adını bir‐bir sadaladı, am‐ ma görüşdüyümüz adamları xatırlatmadı. Bəlkə də yalan deyirdi,blef edirdi.Dediklərini tam təkzib elədik,bizi kiminləsə səhv saldıqlarını dedik. Xeyri yox idi.Daha iyirmi dəqiqəyədək ona qulaq asmalı olduq.“İmperializmin onların şanlı inqilabına heç nə edə bilməyəcəyindən”,“tezliklə kapita‐ lizmin çürüyüb sıradan çıxacağından”,“kom‐ munizmin bütün dünyada qalib gələcəyindən” danışırdı.Kommunizmi dəfn edən ölkələrin vətəndaş‐ larına bu sözləri deməyin əhəmiyyətsiz bir iş olduğunun fərqindəydimi, yoxsa bu sözləri de‐ mək onun vəzifə borcuydu,bilmədim.Uzun nitqini bu sözlərlə bitirdi:“Gedin dostlarınıza deyin ki, Kuba inqilabı əbədidi, ona heç kimin gücü çatmaz. Görüşdüyünüz o adamlarsa sosia‐ list cəmiyyətimizin tullantılarıdırlar. Sizi bu də‐ fə buraxırıq. Bilin ki,sizin kimi turistləri ölkə‐ mizdə görmək istəmirik”.İspanca nəsə dedi.Digər iki nəfər qapını açıb yol göstərdi,bizi təyyarəyəcən ötürdülər,pasportlarımızı da trapda verdilər.Bizi belə rahat buraxmaları rejimin yumşal‐ masına bir işarəydi.101 Təyyarəyə minəndə hamının bizə nifrətlə baxdığını duyduq. Axı, bizim ucbatımızdan ya‐ zıqlar iki saatadək gözləmişdilər.Bir gün sonra ölkəni tərk edəndə yenə aero‐ port sərhədini keçəcəkdik deyə, Havanaya ça‐ tanda ilk işim elə aeroportdaca çantamdakı siya‐ hını çırıb unitaza axıtmaq oldu.Daha canım “divin canı kimi şüşədə” deyildi,özümdəydi.Ürəyimdən ağır bir daşı atıbmışam kimi yün‐ gülləşmişdim.Sonuncu günü heç yana çıxmadım, evdə ol‐ dum. Fikir anarxiyasının sonunda o qənaətə gəl‐ dim ki, azad cəmiyyətlərdə olduğu kimi totali‐ tar cəmiyyətlərdə də adamlar bərabərdilər. Am‐ ma birində hər şeydilərsə, o birində heç nədilər! Səhəri gün aeroport yolunda gözüm köhnə bir sovet “Jiquli”sinə sataşdı, gördüyümə inan‐ madım:ABŞ prezidentliyinə namizəd Barak Obamanın “Obama. Biden” yazılmış seçki pla‐ katı maşının arxa şüşəsinə vurulmuşdu.Bunu əlli il əvvəl başlayan istibdadın sonu kimi yoz‐ dum, Kubada SON başlayırdı.Ayrılanda bu füsunkar ölkəyə,onun sadə qəlbli insanlarına valeh olduğumun fərqindəy‐ dim.Azadlığın necə şirin bir duyğu olması Kuba kimi ölkələrdə daha aydın duyulur.*** 102 Təyyarəmiz göyə qalxır. Buludların altında azadlığa,xoşbəxtliyə qovuşacaqlarına ümidini itirməyən insanların vətəni – Kuba adasıdı. Biz‐ dən yuxarıda isə Allahdı! Şükürlər olsun Yaradanın hökmünə ki,canlı‐cansız, bütün ya‐ ratdıqlarının əvvəli kimi sonunu da məsləhət buyurub – bir gün başlayan bir gün də bitib. Fa‐ şizm, kommunizm, despotizm, hər türlü “izm”‐ lər də beləcə. İnsan əzabı da eləcə. .Mənim Kuba səfərlərim başa çatdı. Görüb eşitdiklərimdən 9 yazı alındı.Əslində yazmaq istədiklərim qat‐qat çoxdu. Yaza bilmədiklərim qaldı, zamanı deyil, vaxtı çatanda yəqin bir də qayıdaram bu mövzuya… May‐iyul, 2011 Qazi Vahid Pərviz oğlu ÇAMAYRA Kuba dəftəri Bakı, «MHS – poliqraf», 2012 Нəşriyyаt rеDакtоru:Техniкi rеDакtоr:БəDii rеDакtоr:Сəhiфələyiji:Кönül QУРБАНЗАДƏ Раuф КƏРİМОВ Еlnur ƏЩМƏДОВ СəDагət КƏРİМОВА Yığılmаğа vеrilmişDir:23.01.2012.Чаpа imzаlаnmışDır:14.02.2012.Нəşrin ölçüсü:57х82 1/16.fiziкi çаp vərəгi:6,5.Сiфаriş:03.Саyı:500 əDəD.Мüгаvilə гiyməti ilə.Bakı,Az1122,Zərdabi pr.78 Тel:(+994 12)433 86 01 Mob.:(+994 51)510 99 20,(+994 55)205 99 20,(+994 70)205 99 20 www.mhs-poligraf.gmail.com info@mhs-poligraf.com