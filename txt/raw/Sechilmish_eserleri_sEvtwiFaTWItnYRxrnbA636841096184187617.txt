__________________Milli Kitabxana_________________ 
1 
 
 
__________________Milli Kitabxana_________________ 
2 
 
 
 
 
 
NÜSRƏT KƏSƏMƏNLİ 
 
 
 
 
 
SEÇİLMİŞ 
ƏSƏRLƏRİ 
 
 
 
 
 
 
 
 
 
 
 
 
 
 
"ŞƏRQ-QƏRB" 
BAKI-2004 
 
__________________Milli Kitabxana_________________ 
3 
 
Bu kitab "Nüsrət Kəsəmənli. Gözlərimin qarası" (Bakı, Gənclik, 1975) və 
"Nüsrət Kəsəmənli. Heyf o sevgiyə" (Bakı, Gənclik, 2000) nəşrləri əsasında 
təkrar nəşrə hazırlanmışdır 
 
 
 
Tərtib edəni:     Rəhilə Kəsəmənli 
 
Ön sözün müəllifi:    Nizami Cəfərov 
 
 
 
894.3611 -dc21 
AZE 
Nüsrət Kəsəmənli. Seçilmiş əsərləri. Bakı, "Şərq-Qərb", 2004, 256 səh. 
 
Nüsrət  Kəsəmənli... Azərbaycan gəncliyinin bütöv bır nəsli öz sevgililərinə onun 
şeirlərini göndərməklə hisslərini, duyğularını ifadə etdilər. 
Dünyaya şair kimi gəlib, dünyadan şair kimi gedən Nüsrət Kəsəmənlinin sehrli söz 
aləmində yumşaq, həlim və səmimiyyətlə qovuşuq ürəklərə axan işıqlı duyğular isindirir, 
düşündürür. 
Poeziyamızın ənənəvi və yeni şeir formalarına istinad edərək həmişə maraqlı və orijinal 
lövhələr yaratmış şairin bu kitabında onun həyat, insan və cəmiyyət haqqında oxucu ilə 
səmimi, poetik söhbətləri toplanmışdır. Bu əsərlərində gənclik səmimiyyətini yaradıcılığı 
boyu qorumuş şairin mənəvi dünyası bütün zənginliyi ilə görünür. 
Bu kitab ürəyi sevgi həsrətindən yananlar üçün, ümidi yorulmuşlar üçün, başını əlləri 
arasına alıb bu dünyanı götür-qoy edənlər üçün, inciyib-küsənlər üçün və bir də sadəcə 
sevənlər üçündü... 
 
 
 
 
 
 
 
ISBN 9952-418-08-3 
 
© "ŞƏRQ-QƏRB", 2004 
 
__________________Milli Kitabxana_________________ 
4 
 
 
 
__________________Milli Kitabxana_________________ 
5 
 
 
 
NÜSRƏT KƏSƏMƏNLİ:  
SEVƏN ŞAİR, SEVİLƏN ŞAİR 
 
Nüsrət Kəsəmənli  poeziyaya çox gənc yaşlarında böyük yaradıcılıq enerjisi (və 
heyrətedici bir səmımiyyətlə!) gəldi. Əlbəttə, gənclikdə insanın istər həyatda, istərsə də 
sənətdə səmimi, ürəyiaçıq olması o qədər də böyük qəhrəmanlıq deyil; Nüsrət 
Kəsəmənlinin insan (və sənətkar!) olaraq qəhrəmanlığı onda oldu ki, gənclik 
səmimiyyətini ömrünün sonuna qədər qoruya bildi. İyirmi, otuz yaşlarında elədiyi 
"günah"ları qırx, əlli yaşlarında da eləməkdən çəkinmədi, həyatının (və yaradıcılığının) 
heç bir mərhələsində istedadından, mənəvi enerjisindən diplomatik istifadə xayalına 
düşmədi. Dünyaya şair kimi gəldi, dünyadan da şair kimi getdi. 
Nüsrət Kəsəmənlinin səmimiliyi onun ruhən güclü olmasından, daxili zənginliyindən, 
intellekt sərbəstliyindən nəşət edirdi. O, nifrətində, hətta məhəbbətində də sadəlövh bir 
güc mümayiş etdirməkdən çəkinmirdi. Nüsrət Kəsəmənlinin bu insan-şair ərköyünlüyü 
həyatda öz yerini tutmaqda, layiq olduğu mənsəblərə çatmaqda ona mane olsa da, müasir 
Azərbaycan poeziyasının ən gözəl əsərlərini yaratmaqda kömək göstərmişdi. Və o, 
məişətində, ictitmai varlığında "şair taleyi"nə yerləşməyən nə vardısa hamısını daxilindən 
(taleyindən!) gələn qeyri-adi bir ehtirasla çıxarıb atırdı. Odur ki, Nüsrət Kəsəmənlinin 
şeirləri onun yalnız mənəvi varlığının deyil, eyni zamanda, sözün geniş mənasında, fiziki 
varlığının təzahürüdür: 
 
Sənsiz gecələrim yuxu bilmədi,  
İçimdə alışan ahı bilmədi.  
Mən bildim, sən bildin, çoxu bilmədi,  
Heyf o sevgiyə, o məhəbbətə... 
 
Mən Nüsrət Kəsəmənlinin az qala hər bir şerində ona (yalnız ona!) məxsus həyəcanları, 
əhvali-ruhiyyələri, onun (yalnız onun!) keçirə biləcəyi hissləri, yaşaya (və dözə!) biləcəyi 
iztirabları görürəm. Və inanmıram ki, həmin göründuyum istedadı təkcə mənə aiddir... 
Ümumiyyətlə, Azərbaycan poeziyasında böyük Molla Pənah Vaqifdən sonra öz poetik 
fizionomiyasını bu qədər sadəlövh bir cəsarətlə, öz tərcümeyi-halını bu qədər səmimi bir 
səxavətlə təqdim edən ikinci bir şair varsa, o da Nüsrət Kəsəmənlidir - öz "kişi 
sevgisi"ndən, "kişi nifrətindən, "kişi laübaliliyi"ndən qorxub çəkinməyən, hisslərini, 
duyğularını, düşüncələrini yalnız Allah dərgahında danışılacaq emosional bir təfərrüatla 
insanlara danışan Nüsrət Kəsəmənli... 
 
Qayıdıb gəlibsən gözləri yaşlı, 
Deyirsən: bir daha küsən deyilsən. 
Hanı o vüqarın, o saymazlığın; 
Yox, bu sən deyilsən, bu sən deyilsən. 
 
__________________Milli Kitabxana_________________ 
6 
 
 
...Dərdlisən, dərdini get danış suya,  
Əl açma, alçalma mən verən paya.  
Elə bil, dilənçi gəlib qapıya,  
Yox, bu sən deyilsən, bu sən deyilsən... 
 
Nüsrət Kəsəmənlinin yaradıcılığını müasir ədəbiyyatşünaslıq anlayışları ilə izah etmək 
çətindir, ona görə yox ki, bu anlayışlar ümumiyyətlə gücsüzdür, sadacə ona görə ki, 
Nüsrət Kəsəmənli  yaradıcılığının texnologiyasının vermək gücündə deyil. Onun şeirləri o 
qədər isti, hərarətli, lirik qəhrəmanı o qədər özünəməxsusdur (hətta o qədər özüdür) ki, 
heç bir tənqidçi-ədəbiyyatşünas həmin şeirlərə professional təmkin (və soyuqluqla) 
müdaxilə etmək, Nüsrət Kəsəmənli  yaradıcilığının ruhunu incitmək istəmir. Yalnız bir 
faktı xatırlatmaq kifayətdir ki, xüsusilə 70-80-ci illərdə Azərbaycanda ən populyar 
şairlərdən olmasına baxmayaraq, ədəbi tənqid Nüsrət  Kəsəmənli haqqında, demək olar ki, 
susmuşdur. Əlbəttə, bu sükutun səbəbi çox oxunan, çox sevilən şairə qarşı total bir 
laqeydlik deyil, indiyə qədər görünməmiş bir səmimiyyətlə özünü ifadə (və təqdim) edən 
üslubun mövcud ideoloji-estetik tələblər əsasında araşdırıb dəyərləndirmək mexanizminin 
olmaması idi. Və həmin mexanizm hələ də yaranmadığına görə, mən Nüsrət  Kəsəmənli 
yaradıcılığının qeyri-adiliyini elmi anlayışlarla, akademik mülahizələrlə şərh etməli 
olduğum halda yalnız qeyri-adi sənət qarşısında heyrətimi bildirməkdən başqa bir şey 
eləyə bilməyəcəyimi hiss etdiyimdən təəssüflənirəm. Lakin mənə təskinlik verən odur ki, 
dünyada çox sadə mətləblər var ki, ağıl onun mahiyyətinə varmaq iqtidarında deyil, onları 
ancaq duymaq, hiss etmək, min illər boyu necə yaşanıbsa, o cür də yaşamaq lazımdır... 
 
Hələ çiçəklər açacaq,  
Dərilib, qoxlanıb, solacaq.  
Boynubükük bənövşələrə  
Qəmli xatirələr qalacaq... 
 
İllərin əlçatmaz uzaqlığında  
Nə vaxtsa aldadılmış gözəlin 
gözləri dolacaq.  
Ağarmıs saçların xatirələri  
Yaddaşda ilişib qalmış 
qara saçlarını yolacaq. 
 
Heç kəs arxayın olmasın  
Dünya belə getməz;  
Yerdəki mələklərin intiqamını  
Göydəki mələklər alacaq... 
__________________Milli Kitabxana_________________ 
7 
 
Nüsrət Kəsəmənli Azərbaycan insanının hisslərindən, duyğularından, özünəməxsus 
daxili şıltaqlığından, təsvirə gəlməyən ehtiraslı fədakarlığından, hansısa əxlaqi-ideoloji 
mülahizələrlə uzaqlaşmış Azərbaycan lirikasını təvazökar bir cəsarətlə onun özünə 
qaytardı. Və şairin bu cəsarəti barədə düşünərkən mənim yadıma böyük Mirzə Cəlilin bir 
qədər başqa (lakin ruhən yaxın) məsələ ilə əlaqədar dediyi sözlər düşür: "Biz həqiqəti 
yazmaqdan utanmadıq...". Nüsrət  Kəsəmənli insan həqiqətlərini ədəbiyyata, poeziyaya 
necə varsa o cür gətirdi: dadlı günahlardan, quduz hisslərdən, adamın üstünə yağış kimi 
yağan baxışlardan, xatalı gecələrdən, bir anlıq sevgilərdən, saxta sənədi xatırladan saxta 
məhəbbətdən, mənəvi dilənçilikdən... yazdı. Müasirlərinin çoxundan fərqli olaraq 
"mənşəyi bəlli olmayan" qəhrəmanlar yaratmaq arxasınca getmədi, özündən müştəbeh 
"mühəndis-bioloq" yazıçılar kimi yeni insan yaratmadı... Çünki Nüsrət Kəsəmənli Allahın 
yaratmış olduğu insanın daxilən nə qədər mürəkkəb, nə qədər zəngin olduğunu çox gənc 
yaşlarından dərk etmişdi. 
O, ədəbiyyata 60-cı illərin sonu - 70-ci illərin əvvəllərində demək olar ki, ehtiyacın 
içindən çıxıb gəlmişdi. Azərbaycan (İndiki Bakı) Dövlət Universitetinin jurnalistika 
fakültəsində tahsil ala-ala "Bakı" qəzetində çalışmış, Universiteti bitirdikdən sonra isə 
Azərbaycan Yazıçılar İttifaqında işləmişdi. 80-ci illərin ortalarından "Azərbaycanfilm" 
kinostudiyasında baş redaktor olmuş, həmin illərdə Azərbaycan televiziyasında cəmiyjətin 
boyük maraqla qarşıladığı məşhur "Dünyaya pəncərə" verilişini yaradaraq ciddi sosial-
mənəvi problemlər qaldırmışdı. Və Nüsrət Kəsəmənli 70-ci illərdə nəşr olunan 
"Sevirsənsə" (1971), "Gözlərimin qarası" (1975), "Özümə bənzədiyim günlər" (1979) 
kitabları, ədəbi görüşlərdə, məclislərdə özünaməxsus bir emosionallıqla oxuduğu şeirlərlə 
artıq Azərbaycan gəncliyinin sevimlisinə çevrilmişdi. İnsan (onun həyatı, məhəbbəti, 
nifrəti...) barədə əsl həqiqəti eşitməyə can atan 70-ci illər Azərbaycan gəncliyi 
yaradıcılıqda ilk böyük addımlarını atan şair üçün dövrün hər hansı məşhur sənətkarının 
belə qibtə edəcəyi böyük bir auditoriya idi. Nüsrət Kəsəmənli bu auditoriyada özünü 
müəllim-tərbiyəçi kimi aparmır, əbədi demaqoqluq eləmirdi. Özündən danışırdı!.. "Bizim 
evdə biri vardı, biri yox..." Və iyirmi yaşlarından otuz yaşlarına keçən gənc şairin sürətlə 
böyük ədəbi nüfuz qazanmasının birinci səbəbi, artıq dəfələrlə deyildiyi kimi, şeirlərinin 
səmimiliyi idisə, ikinci səbəbi həmin səmimiliyin ilk növbədə özünə münasibətdə 
təzahürü idi. O, atalı-analı yetimliyindən, həyata goz açıb nənəsini görməsindən, ehtiyac 
içində keçən gəncliyindən, heç kimdən mərhəmət ummamasından danışırdı... Lakin heç 
kimi mühakimə eləmir, günahlandırmır, taleyin ona bəxş etdiyi mənəvi tərcümeyi-haldan 
imtina edəcəyini ağlına belə gətirmirdi. Taleyinə bu cür mərdanə bir şəkildə yiyə durmaq, 
tərcümeyi-halını ictimailəşdirmədən (vulqarlaşdırmadan!) təqdim eləmək cəsarəti Nüsrət 
Kəsəmənlinin poetik istedadı qarşısında elə bir geniş meydan açırdı ki, bu meydanda 
insan psixologiyasının ən müxtəlif 
 
__________________Milli Kitabxana_________________ 
8 
 
spektrlərini aşkarlamaq, insanı insan edən (yaxud onu insanlıqdan çıxaran) nüansları 
xırdalamaq mümkün idi... 
 
Mən səni unuda bilmirəm, axı,  
Unutsam; nələri unudam gərək,  
Göylərə baxmışıq aylı gecədə,  
Unutsam göyləri unudam gərək. 
 
Dənizi unudum, ya dalğaları,  
Xatirən yadımdan çıxaydı barı,  
Payızda xəzanı, qışda da qarı,  
Baharda gülləri unudam gərək... 
 
Nüsrət Kəsəmənlı insanı həyatda qazandığı təcrübələrin, ictimai diplomatiyanın yekunu 
kimi yox, hansısa fövqəladə qüvvənin təzahürü olan təkrarsız "mən" kimi, mənəvi-
psixoloji impuls kimi təqdim edir. Hər şeyi ölçüb-biçən, daxilində nəyisə vuruşduran (və 
bicləşən) insan onun poetik maraq dairəsinə daxil deyil. "Ya dəli kimi sevib, ya da dəli 
kimi nifrət edib" yazan şair üçün bu, tamamilə təbiidir. 
Azərbaycan poeziyasının tarixində məhəbbət mövzusunda yazmayan bir şair təsəvvür 
eləmək çətindir. "Eşqdir mehrabı uca göylərin, Eşqsiz, ey dünya, nədir dəyərin" deyən 
Nizamidən, "Eşqdir hər nə var aləmdə, Elm bir qeylü-qal imiş ancaq" nəticəsınə gələn 
Füzulidən, "Gecə-gündüz mən didarə aşiqəm" söyləyən Vaqifdən sonrakı Azərbaycan 
şairləri də sonsuz bir ehtirasla məhəbbətdən yazmağı davam etdirmişlər. Və bu zəngin 
ənənə ədəbiyyatın ideolojiləşdiyi, insana onun daxilindən daha çox xaricindən baxıldığı 
müasir dövrdə də unudulmamışdı. Lakin əvvəlki dövrlərdən fərqli olaraq müasir dövrdə 
hansısa böyük sənətkarı ümumiyyətlə "məhəbbət şairi" adlandırmaq o qədər də asan 
deyil... Nüsrət Kəsəmənli haqqında isə cəsarətlə demək olar ki, o, Azərbaycanın ən böyuk 
məhəbbət şairlərindən biridir. Və Azərbaycan insanı onu itirməklə məhəbbətinin ən gözəl 
tərcümanını itirdi. 
 
Burax əllərimi daha,  
Əlim əlindən üşüdü.  
Ayrılıq zamani çatdı,  
Bu da Allahın işidi. 
 
Sən üzümə baxa-baxa  
Yazma hər işi günaha,  
Əllərindən uçdu daha  
Sevgi bir fürsət quşudu... 
 
Azərbaycan poeziyası öz gözəllərini (və gözəlliklərini!) bir daha Nüsrət Kəsəmənlinin 
odlu, ehtiraslı ürəyi ilə sevdi... 
Azərbaycan gəncliyinin bütöv bir nəsli öz sevgililərinə onun şeirlərini göndərməklə 
hisslərini, duyğularını ifadə etdilər... Şair taleyi yüzlərlə, minlərlə  
__________________Milli Kitabxana_________________ 
9 
 
insanın taleyində bir daha, bir daha... yaşandı. Sənətkar üçün bundan böyük xoşbəxtlik 
təsəvvür eləmək çətindir ki, hələ sağlığında səni duysunlar, yaratdığın obrazlar həyatda 
kimlərinsə təqlid obyektinə çevrilsin. Və şair üçün bu da böyük bir uğurdur ki, sənin 
şeirlərinin ideya-estelik təzyiqi ilə sənin dövrünün onlarla gözəl məhəbbət nəğmələri 
yaransın: 
Mən bulaq tək quruyub,  
Sən gül kimi solaydın.  
Gərək ya mən öləydim,  
Ya sən dəli olaydın...  
O sevgi yuxu idi,  
Gərək ayılmayaydıq;  
Biz elə görüsmüşdük,  
Belə ayrılmayaydıq... 
 
"Ocaqdan tüstü qaçar, ocaqdan isti qaçar; mənsə qalaram, külün olaram sənin" - deyən 
Nüsrət Kəsəmənlinin məhəbbəti nə qədər normasız, nə qədər standartsız məhəbbətdirsə, o 
qədər də içdən gələndir, o qədər də canlıdır. Və mən şairin hərarətli sevgi nəğmələrini 
dinlədikcə böyük Oljas Süleymenovun belə bir fikrini xatırlayıram ki, "mən axmağın 
adına Xəyyam desəydilər, mən lənətə gəlmiş Hafiz olsaydım, nə gözəl olardı... Dağlarda, 
çöllərdə gülə-gülə, ağlaya-ağlaya necə seviblərsə, hamısının şeirləri artıq yazılıb qurtarıb. 
Başqa cür sevmək olarmı!.. Mən isə səni ozüm bildiyim kimi sevirəm..." 
Özü bildiyi kimi sevən, özünəməxsus "günahlara batan" və "günahı"nı da yalnız özünə 
xas cəsarətlə etiraf edən Nüsrət Kəsəmənli üçün, hətta  
Mənim son ümidim, 
son arzum sənsən,  
Xəyalınla yatıb oyanacağam.  
Bir ömür gəzmişəm 
səni tapınca,  
Tək sənin ömründə dayanacağam, - 
 
desə də, məhəbbətin son dayanacağı yoxdur, hər açılan səhər, hər gülən bəxt özü ilə yeni 
bir sevgi, yeni bir şövq, ehtiras gətirir. Hər doğulan məhəbbət insandan indiyə qədər adət 
etmədiyi bir fədakarlıq istəyir: 
Alışıb yanardım köz istəsəydin,  
Bir nəğmə olardım söz istəsəydin.  
Məni görmək üçün göz istəsəydin,  
Kor qalıb 
verərdim gözümü sənə... 
 
Nüsrət Kəsəmənlinin ehtiraslı olduğu qədər də fədakar, emosional, dəlicəsinə olduğu 
qədər də səmimi, təvazökar məhəbbəti (və ümumən yaradıcılığı) Azərbaycan xalqının 
mənəvi sərvətidir. 
 
Nizami Cəfərov 
__________________Milli Kitabxana_________________ 
10 
 
 
__________________Milli Kitabxana_________________ 
11 
 
 
AZƏRBAYCAN TORPAĞI 
Bir muğam harayıdır,  
Bayatı sədasıdır.  
Dağları baş qaldırır,  
Buluda çatasıdır.  
Özü boyda xalıdır,  
Gözəllik adasıdır,  
Min nemət çələngidir  
Hər tarlası, hər bağı,  
Bərəkət süfrəsidir  
Azərbaycan torpağı... 
 
Çilçıraq salxımları  
Kəhrəba düzümüdür,  
Kəpəz igid ərlərin  
Qranit dözümüdür.  
Bu yer nağıldı, - 
yoxsa 
Cənnətin özümüdür?  
“Qara qızıl” nəhridir  
Xəzərimin yatağı,  
Əfsanədir, sehrdir  
Azərbaycan torpağı... 
 
 
__________________Milli Kitabxana_________________ 
12 
 
 
"YADDAN ÇIXMAZ QARABAĞ..." 
 
Epik-dramatik poema 
 
"...Heç bilmədim ömrüm necə gəldi, necə getdi... ". 
 
Ağabəyim ağa 
 
...Bir sükut bürüdü yenə hər yanı,  
Qərib bir axşama büründü Şuşa.  
Qacarın bir az da qaraldı qanı – 
Bugünkü cəhdi də çıxmışdı boşa. 
 
Əlinə düşsəydi bu el, bu oba, 
Bir özü bilirdi neyləyərdi o,  
Ona bəs etməzdi ölüm, xaraba...  
Daşları saqqıztək çeynəyərdi o. 
 
Aciz görünürdü əsgərlər ona, 
Bir qala səddini keçə bilmirdi.  
Qana susamışdı  
o qatil, qana,  
Doldurub doyunca içə bilmirdi. 
 
Yenə min qeyz ilə çıxdı çadırdan,  
Yaralı əsirlər inildəyirdi,  
Açıq yaralardan süzülürdü qan,  
Saralan bənizlər ölüm deyirdi. 
 
Soyuq baxışlarla süzdü onları,  
O qızıl libaslı ilandı, nədi?  
Hiddətlə göstərib yaralıları –  
Qulaqları boyda doğrayın, - dedi. 
 
Bir anda parladı polad qılınclar...  
Qacan axtardı kəsilən əllər,  
Üstünə gəlirdi kəsilən qıçlar,  
Qatilə dar gəldi bu geniş çöllər. 
 
__________________Milli Kitabxana_________________ 
13 
 
 
Od tutub alışan vəhşi qəlbinə 
Çilənən bir ovuc sərin suydu bu, 
- Doğrayın!!! 
Doğrayın!!! - deyirdi yenə, 
Bir xalqı doğramaq arzusuydu bu. 
 
Dönüb bir də baxdı qalaya sarı,  
Daşlarmı döyüşür, bu necə sirdi?  
O keçə bilmirdi bu daş hasarı,  
Qayıdıb qəzəblə çadıra girdi. 
 
Düşdü üzüqoylu buz yatağına,  
Cırmaq istəyirdi balıncını o.  
Yalın qılınc kimi sığmırdı qına,  
Qəzəblə sayırdı qılıncını o. 
 
Yorğunluq yumurdu gözünü onun,  
Yuxu da özünün işini gördü,  
Kəllədən qurduğu uca qalanın  
Bürcündə öz taclı başını gördü. 
 
Çırpındı yuxudan ayılsın deyə,  
Kəsdirdiyi əllər tutdu əlini,  
Göyə dirənmişdi fəryadı, göyə,  
İlk dəfə yaxından gördü ölümü, 
 
O qanlı niyyətlər puç idi daha. 
O qılınc kimsəni çapa bilmirdi. 
Çırpınmaq, 
Çırpınmaq gec idi daha, 
Baş öz bədənini tapa bilmirdi. 
 
Qan ilə dolmuşdu qılıncın qını,  
Başa gətirdiyi - başına gəldi.  
Nəfəsi soyudan buz yastığını  
Son dəfə qanıyla isidə bildi... 
__________________Milli Kitabxana_________________ 
14 
 
 
 
* * * 
 
Geriyə qayıdır, 
qoşun geriyə. 
Yorğun əsgərlərin öz dərdi-səri.  
Onlar gəlmişdilər diz çokdürməyə,  
Sürünə-sürünə dönürlər geri.  
Götürən də yoxdur yaralıları,  
Yollar insan-insan yarpaqlayırlar.  
Çoxunun qırpılmır göz qapaqları,  
Atlar dırnağıyla torpaqlayırlar. 
 
Yanır, 
Tüstülənir Şuşa qalası,  
Yumruqtək stxılıb yaralı daşlar.  
Dərədə quzğuna, quşa qalası  
Daşlardan çox olar kəsilən başlar... 
 
Karvanın önündə bir tabut gedir,  
Qoşun nə aparır ölümdən qeyri?  
Tabut içində bir kabus gedir,  
Qanlı başı yatıb bədəndən ayrı. 
 
Tökülən qanlara gülmüşdü o baş,  
Qızıl taclar idi yuvası, yeri,  
Öz çiyni üstündə gəlmişdi o baş,  
Çiyinlər üstündə qayıdır geri... 
 
Zümzümə edirdi yaralı əsgər,  
Bəlkə öz gününə ağlayırdı o.  
Hər çiçək önündə, qaya önündə  
Atını bir anlıq saxlayırdı o. 
 
Yenə düzəlirdi karvan yoluna,  
Sonunda bir kasıb ev görəcəkdi,  
Baş qoyub atının tozlu yalına  
Son dəfə yanıqlı bayatı çəkdi: 
 
__________________Milli Kitabxana_________________ 
15 
 
 
Ətəkdə lalələrə,  
Zirvələrdə qara bax.  
Unudular hər qada,  
Yaddan çıxmaz Qarabağ... 
 
* * * 
 
Xəbər çatdı saraya,  
- Düşmən gedir! - dedilər. 
Alovlanan evləri 
Çiçəklə söndürdülər. 
Pəncərə qabağında 
Dayanıb İbrahim xan, 
Tüstülənən evlərə 
Susub, baxır bayaqdan. 
Xəyalında nəyisə 
Hey uçurub, qurur o,  
Axır ki, buz sükutun  
Aynasını qırır o:  
- Sevinmək tezdir hələ, 
Düşmən başsız qayıdır. 
Kim isə şah olacaq, 
Bilirsiniz, qaydadır... 
Qoyacaqlarmı bizdə 
O ilanın qınını?  
Bundan sonra qılınclar  
Çətin tapar qınını.  
Dalğa kimi geriyə  
Çəkilərək hiddətlə,  
Qabarıb gələcəklər  
Daha quduz nifrətlə.  
Bizsə yorğun düşmüşük,  
Daşlar da yaralıdır...  
- Az olmağın dəhşəti 
Görürsən, ata, budur. 
İttifaq bağlansaydı 
Qonşu xanlıqlar ilə...  
__________________Milli Kitabxana_________________ 
16 
 
 
- Öz başını qoruyur, 
Birliyin qüdrətini 
Duymayır millət hələ...  
- Ata, yaxşı bilirsən: 
Bir budağı təklikdə 
Uşaq da qıra bilər, 
Bir damlanın önündə 
Yarpaq da dura bilər. 
Birdən qıra bilərmi 
Yüz budağı bir nəfər? 
Sellərin qabağında 
Nə durar, nə tab edər? 
Döyüşkəndir xalqımız, 
Gücü var, qüdrəti var, 
Dosta məbəbbəti var, 
Düşmənə nifrəti var. 
Lazım gəlsə sabah da 
Döyüşəcəklər onlar 
Son damla qana kimi. 
Sevirlər bu torpağı 
Yar kimi, ana kimi! 
Şəki üçün vuruşar 
Şəkililər də belə, 
Bakı üçün vuruşar 
Bakılılar da belə, 
Ölər, Qubanı verməz 
İnan, Quba xanlığı... 
Görürsənmi, ay ata, 
Bir məqsəddə birləşır 
Xalqın bu yaxınlığı. 
"Balıq başdan iylənər", - 
Yaxşı deyib atalar. 
Düz düşünməyən başda  
Şübhəsiz, bir xata var.  
Birliyin qüdrətinə  
İnandırmaq gərəkdir  
Qonşu xanlıqları da. 
__________________Milli Kitabxana_________________ 
17 
 
 
Belu getsə arada  
Xalqın qanı axacaq.  
Bir gün o qamçı şimşək  
Bakıda da çaxacaq,  
Qubada da çaxacaq.  
Şəkidə də çaxacaq... 
- Mənim ağıllı qızım,  
Özün yaxşı bilirsən,  
Boş qayıtdı elçilər,  
Əvvəlki qaydasında  
Qalıb bütün ölçülər. 
 
- Min kiçik birləşsə bir böyük edər,  
Küləklər şovurmaz onu toz kimi.  
Min yerə bölünər o sınsa əgər,  
Hər kəs qırıb yeyər onu qoz kimi. 
 
Dastandır qocamız, qarımız bizim,  
Ayrı cür düşünür yarımız bizim,  
Vətən işığımız, nurumuz bizim  
Bəs kim qoruyacaq onu göz kimi? 
 
Min yerə ayrılır hər cığır, hər iz,  
Xanlar taxta-taca, qızıla həris,  
Ağıl ucbatından təklənərik biz,  
Hərə bir tərəfdə yolur qaz kimi. 
 
Bir bahar min çiçək açar çəməndə,  
Ceyran bir-bir düşər axı kəməndə,  
Birlik deyəcəyəm ölüncə mən də,  
O gün gələcəkmi görən yaz kimi?! 
 
* * * 
 
Sübhə kimi yatmadı 
o gecə İbrahim xan,  
Elə bil xoflanırdı, 
o qorxurdu yataqdan. 
__________________Milli Kitabxana_________________ 
18 
 
 
 
Yer tapmırdı özünə 
bu böyük sarayda o.  
Şübhələr qoşun çəkib 
üstünə yeriyirdi.  
Fikirlərin odunda 
yanırdı, əriyirdi:  
- İttifaqa gələrmi, 
barışarmı heç İran?  
Bir də döyüşə girsək 
qan su kimi axacaq.  
Bu yorğun vaxtımızda 
ölkə qalacaq viran,  
Kim bilir, bu döyüşdən 
Eh, kimlər sağ çıxacaq?!  
Var-dövlətmi göndərim, 
barışıqmı istəyim?  
El tamam soyulubdu, 
xəzinəmiz kasaddı.  
Eh, Vaqif sağ olsaydı... 
dərdimi kimə deyim?  
Bir də ki, bu dünyada 
kim kədərdən azaddır?..  
Bəlkə kəniz göndərim 
öz qızımı... ay aman!..  
Düşmənlə qohum olum?.. 
Gör nələr düşünürəm?  
Çərxi döndü fələyin 
yaman dəyişdi zaman,  
Qaralan bir ocağam, 
yavaş-yavaş sönürəm... 
...Göydə ulduzlar söndü, 
Günəş boy verdi dağdan,  
 
Körpü qoydu göylərə  
Bacalardan tüstülər.  
Bir yanıqlı ney səsi 
ucaldı Qarabağdan, 
__________________Milli Kitabxana_________________ 
19 
 
 
 
Sakit-sakit dağlara 
yığılırdı sürülər.  
O ney nalə çəkirdi, 
o ney fəryad edirdi,  
Yaralanmiş torpağın 
ahıydı, naləsiydi.  
O səsdə hönkürürdü 
el səsi, çörək dərdi,  
O muğam harayıydı, 
bir etiraz səsiydi. 
 
Qoyunlar ot qırpırdı... 
qoyun elə qoyundu,  
Yeyib, yatır, mələyir, 
suyu var, çəməni var.  
Boynu bıçaq görməsə 
dünya şirin oyundu,  
O nə bilsin nə çəkir, 
nə düşünür adamlar...  
Nə şöhrət davası var, 
nə taxt-tac, nə də sərvət,  
Gündüz yaşıl çəmənlər, 
axşam arxacdı yeri,  
Təkə çəkib bıçağa 
aparacaqdır əlbət,  
Çox sadəlövh inamlı 
bu qoyun əsgərləri. 
 
Çoban neyə dəm verib 
qəlbiylə ağlayırdı,  
Bu yalançı dünyada 
nəyim var ki, deyirdi.  
Çoban neyə dəm verib 
xoş gün soraqlayırdı.  
O qəmini soyunub, 
kədərini geyirdi... 
 
__________________Milli Kitabxana_________________ 
20 
 
 
Pəncərənin önündə 
dayanıb İbrahim xan,  
Boğulurdu qorxunun, 
tərəddüdün içində.  
Çobanın ney səsini 
dinləyirdi bayaqdan,  
Tufanlar çaxnaşırdı, 
kükrəyirdi içində.  
Qəti bir fıkrə gəldi: 
"Ara soyusun bir az,  
Qızı kəniz göndərim, 
nəvəmi girov qoyum.  
İranla qohum olsam 
nəticəsi pis olmaz.  
Bəlkə bu tədbir ilə 
işi yoluna qoyum..."  
Xan bu qurbanlıq ilə 
xalqımı qoruyurdu,  
Yoxsa taxtı-tacını. 
ulu xan adınımı?  
O, göylərdə uçmaqçün 
bir qanad arayırdı,  
Öz əliylə qırırdı 
qızının qanadını... 
 
* * * 
 
Karvan yola düzüldü,  
Kəcavə sılkələndi...  
Xan köksünü ötürüb  
Qayıtdı sarayına.  
Xan qızının gözündə  
Həsrəti gilələndi,  
Kimə desin sözünü,  
Kim çatar harayına?.. 
 
__________________Milli Kitabxana_________________ 
21 
 
 
Karvan yola düzüldü,  
Torpandi ağır-ağır,  
Ağabəyim son dəfə  
Baxdı saraya sarı.  
Qucaqlamaq istədi  
Son dəfə Qarabağı,  
Bu istəyə, arzuya  
Bəs etməzdi qolları. 
 
Xəfif bir külək əsdi,  
Çiçəklər əl eylədi,  
Çəmənlər, elə bil ki,  
Arxasınca yüyürdü.  
Karvan yola düzüldü...  
Bu sehrdi, ya nədi?  
Uzaqlaşdıqca qala  
Həsrəti böyüyürdü: 
 
Əzızınəm, qara bag,  
Qara tale, qara baxt.  
Cənnətə getsəm, yenə  
Yaddan çıxmaz, Qarabağ! 
 
Qarabağım, qar bağım,  
Yaşıl ümid yarpağım,  
Oyaq gəzdim üstündə,  
Yatsam, son ol yorğanım. 
 
Qarabağım bağ olsun,  
Ömrü-günü ağ olsun,  
Dağları mənə zirvə,  
Yad ürəya dağ olsun. 
 
Şuşam qalamdı mənim,  
Yurdum - anamdı mənim.  
Mən onun balasıyam,  
O da balamdı mənim. 
 
__________________Milli Kitabxana_________________ 
22 
 
 
Əsgəran əsgərimdi,  
Xan kəndi dərd-sərimdi,  
Hər kəs yerini tapsın,  
Bura mənim yerimdi. 
 
Daha qara bağlaram,  
Sellər kimi çağlaram,  
Olub-qalan ömrümü  
"Vətən" deyib ağlaram. 
 
* * * 
 
Həsrətə gedirdi, 
Yollar həsrətə, 
Bir gülü kolundan qoparırdılar, 
Xan qızını deyil, 
o gün qürbətə 
Ürəksiz bir bədən aparırdılar.  
 
Bu yollar sərgərdan, 
Bu yollar veyil, 
Yolların İranda çatacaq sonu. 
Düşündü: 
Bəzəkli kəcavə deyil,  
Bəzəkli tabuta qoyublar onu. 
 
Əl edir uzaqdan yaşıl biçənək,  
Fikirli görünür dumanlı dağlar  
Gəlib yaxasına qonur kəpənək,  
Yaddaşına qonur qayğısız çağlar. 
 
Küləklər saçını darayır onun,  
Buludlar çətirdi başının üstdə.  
Gözündən başlanan həsrətin yolu  
Tökülür Vətənin daşının üstə. 
 
- Mən gedirəm, siz qalırsınız,  
"Əlvida", güllərim mənim. 
 
__________________Milli Kitabxana_________________ 
23 
 
 
Sizsiz bağrı qan olacaq  
Aylarım, illərim mənim. 
 
Xan qızıydım, oldum kəniz,  
Solar yanaq, saralar üz,  
Axacaqdır gecə-gündüz  
Gözümdən sellərim mənim. 
 
Qəlb sızladı hara baxdım, 
Çəkildimi dara baxtım?  
Qaraldıqca qara baxtım  
Ağarar tellərim mənim. 
 
Biri ölər, biri itər,  
Xalqın halı məndən betər, 
İndi acı nəğmə ötər  
O şirin dillərim mənim. 
 
Mən gül əkib qəm biçdim ki,  
O xalqsız mən bir heçdim ki,  
Bu günü özüm seçdim ki,  
Yaşasın ellərim mənim... 
 
Çayların göz yaşım olacaq,  
Küləyin sirdaşım olacaq.  
Qərib eldə quru daşın  
Bacım, qardaşım olacaq. 
 
Urəyımı verim sənə,  
Bir daşını qoy sinəmə.  
Sına sədaqətdə məni,  
Qəriblikdə gol sınama. 
 
Hər günüm ilə dönəcək,  
Tikanın gülə dönəcək.  
"Vətən" deyəndə sözlərim  
Alışıb gülə dönəcək... 
 
__________________Milli Kitabxana_________________ 
24 
 
 
* * * 
Karvan çatdı Tehrana 
saray qapılarına,  
Qasid xəbər apardı: 
- Xan qızı kəniz gəlib. 
- Düşmən qızı sovqattək göndərilib İrana,  
Açın qapını gəlsin!  
Əmr etdi Fələli şah, 
-Xan qızı gözəl olar, - 
dedi, bığaltı gülüb... 
...Qızıl, gümüş içində 
bərq vurur şah sarayı,  
Əyilməyə öyrənib 
yaltaq əyanlar burda.  
Hər daş-qaşda yatıbdır 
bir yetimin harayı,  
Hərəsi bir diyardan 
gətirilib bu yurda.  
Tanışdı bu saraylar, 
tanışdı Xan qızına,  
Azmı görüb göylərə 
dirənən ah-naləni.  
Saray qəmli hekayət 
danışdı Xan qızına:  
- Bir qəbirdən birinə 
köçürübdülər məni... 
 
Axşam düşdü, məsciddən 
azan səsi ucaldı,  
Elə bil minarələr 
göylərə əl açırdı.  
Bu kədərli gündüzün 
qaralırdı nəfəsi,  
Əzabkeş məhbus kimi 
zindandanmı qaçırdı? 
__________________Milli Kitabxana_________________ 
25 
 
 
Yıxıldı üzüqoylu 
kədərinə Xan qızı,  
Qızıl libas içində 
o, ölgün bir sonadı.  
Gözlərinə göründü 
laləzar Cıdır düzü,  
Köz tutmamış yarası 
göynəm verdı, qanadı: 
 
- Göyd’ ulduz dənə-dənə,  
Saydım onu dönə-dönə,  
Xatirələr dindi yenə  
Açılma, sabah, açılma. 
 
Göydən yerə endi günəş,  
Toy şamına döndü günəş.  
Mənim üçün söndü günəş,  
Açılma, sabah, açılma. 
 
Bilmirəm yolum haradı,  
Küsübdü könlüm, yaradı.  
Onsuz da günüm qaradı,  
Açılma, sabah, açılma. 
 
Çox da göydə çoxdu ulduz.  
Daha mənə yoxdu, ulduz.  
Mən, sabah öləcək bir qız,  
Açılma, sabah, açılma. 
 
Kim deyir bu qəm uyudu.  
Hicran bir dərin quyndu,  
Sabah mənim qəm toyumdu,  
Açılma, sabah, açılma... 
 
__________________Milli Kitabxana_________________ 
26 
 
 
* * * 
Otaqda bir sıxıntı...  
Gözlər kölgələnibdi,  
Bir yorğunluq tökülür  
Yorğan qırışlarından.  
Xan qızının gözündə  
Dünya silkələnibdir... 
 
Ona elə gəlir ki, 
ocaq olub yanır ev,  
İstilik ilğım kimi 
divarlarda sürüşür.  
Ləngər vurur, 
çevrilir, 
elə hey fırlanır ev.  
Göylərin ağırlığı 
sanki üstünə düşür.  
Uzaq üfuqlərdəki 
Günəş kimi batır o.  
Coşqun bir dənizdədir,  
Sahilə çıxmaq üçün  
Üzür, 
əl-qol atır o.  
Bir uğultu sədası 
Qulağına ilişib,  
Hər tərəf səsə düşüb... 
 
Dumanlanır gözündə 
qarışıq röyaları,  
Ağ buluda bürünüb 
bir afət dayanıbdı.  
Ulduzlar muncuq kimi 
sinəsinə düzülüb,  
Bəyaz çöhrəsindənmi 
göylər nur boyanıbdı?!  
Çıraq kimi götürüb 
Ayı əllərinə o, 
 
__________________Milli Kitabxana_________________ 
27 
 
 
Uçur öz oxuduğu 
nəğmə qanadlarında.  
Şimşəkləri yığıbdır 
qara tellərinə o,  
Közərmiş ildırımlar 
yatıb yanaqlarında... 
Uçur buluddan-buluda,  
Uçur ümiddən-ümidə,  
Uçur ulduz qarışıq,  
Uçur canlı bir işıq... 
 
Dumanlar içində əriyir xəyal,  
Dönüb ulduz-ulduz səpilir göyə,  
Xan qızı qışqırır, 
qışqırır: -Dayan!  
Məni də özünlə sən apar, - deyə. 
 
Özünün səsinə oyanır birdən...  
Uzaq üfüqlərdə dan sökülürdü.  
Gecə əllərini üzürdü yerdən,  
Ölgün əllərindən qan tökülürdü... 
 
* * * 
Səhər açıldı yenə,  
Kədər gətirdi mənə;  
Açılma, dedim sənə,  
Niyə açıldın, səhər?! 
 
Qapımda kilid ol sən,  
Zülmət qəlblərə dol sən,  
Açılaydın mən ölsəm,  
Niyə açıldın, səhər?! 
 
__________________Milli Kitabxana_________________ 
28 
 
 
* * * 
Qapı ehmal açıldı,  
Bir qarı girdi evə.  
Saçları dümağ idi,  
Gözləri sanki şəvə: 
-Gedək libasxanaya, 
Toy paltarı geyginən, 
Bu gün toyun olacaq. 
Şah əmr edibdi dünən. 
Gözlərinə sürmə çək, 
Əllərinə xına qoy. 
Kədərini qov, getsin, 
Sevinci yaxına qoy... 
Dünya fani dünyadır, 
Eyş-işrətlə yaşa sən. 
Səadətin qoynunda 
Ömrünü vur başa sən. 
-Ömrünü səadətlə  
Yaşa deyirsən mənə,  
Qarı nənə, libas yox,  
Kəfən yaraşır mənə.  
Mil çəkilmiş gözümə  
Sürmə çəkə bilmirəm.  
Axı, niyə sağam mən,  
Axı, niyə ölmürəm?  
Ayaqlarına düşüb  
Yalvarıram, amandır, 
Məni qarabaş bil,  
Məni başa dolandır.  
Elə geydir sən məni  
Kifit görünüm, mənə.  
Bəlkə şah xoşlamadı,  
Başına dönüm, nənə...  
Qarı bir an duruxdu,  
Gözündə yaş göründü: 
-Bir canımız var bizim, 
Əvvəl-axır yerindi, 
Mən də gözəl qız idim. 
 
__________________Milli Kitabxana_________________ 
29 
 
 
Əsir gətirilmişəm.  
Yuvasından ayrılmış,  
Qəfəsə düşmüş quşara.  
Ömrümü bu saraylar,  
Çürüdüb mənim, qızım.  
Neçə zülmə dözmüşəm,  
Nələr görüb bu gözüm...  
Gedək libasxanaya,  
Bir şey fikirləşirik.  
Səadət sənin olsun,  
Ölümə, mən də şərik... 
 
* * * 
Libasxana bərq vurur 
daş-qaşların içində,  
Burda libas tapılar 
hər ölçüdə, biçimdə.  
Şamların işığını 
brilyant qaşlar udur,  
Onlar brilyant deyil, 
donmuş göz yaşlarıdır.  
Bir libasın önünə 
gətirdi qarı onu,  
Özü öz əlləriylə 
geydirdi ona donu.  
Gözəlliyi birə yüz 
artdı Ağabəyimin, 
-Qarı nənə, dayan bir, 
Nəyi pis bu geyimin? 
Görürəm ki, burada 
Ən qiymətli libasdır,  
Hiylə qurma mənə sən, 
Öz dərdim mənə bəsdir!..  
Bu gözəl libas deyil, 
Kəfən mənim yerimdir. 
-Qızım, səbirli ol sən, 
Allah köməyin olsun,  
De ki, Allah kərimdir!.. 
__________________Milli Kitabxana_________________ 
30 
 
 
* * * 
Gecəyədək uzandı 
toy səsi, mağar səsi,  
Şadlıq, sevinc içində 
saray ölüm yuvası, 
saray ölüm qəfəsi...  
Toy gərdəyi qurulmuş, 
gərdəkdə o gözəlin 
gözündə yaş qalmamış, 
bulaq kimi qurumuş.  
Səksəkə içindəydi 
hər saatı, hər anı,  
Qəlbitək viran gördü 
Ağabəyim İranı.  
Qüllələrdən qurbanlıq 
insanlar atılırdı,  
Dustaqlar asılırdı, 
min divan tutulurdu...  
Tüstülənən ocaqda 
İnsan cəsədi yanır,  
Birinə toy çalınır, 
mininin ah-naləsi 
buludlara dayanır.  
Toy - sarayın toyudur, 
kasıbların yasıdır,  
Mollalar fıtva verir:  
"Tanrı yazan yazıdır..." 
Fətəli şah tələsdi 
gəlinin otağına,  
Qədəm qoymalı idi 
Gecə cənnət bağına.  
Qapını açan kimi 
Heyrətlə dayandı şah,  
Elə bil yuxudaydı 
qəflətən oyandı şah.  
Baxdı Ağabəyimə 
əsdi dili, dodağı. 
 
__________________Milli Kitabxana_________________ 
31 
 
 
-Qəbrinə qurban, ana! - 
deyib fəryad edərək tərk eylədi otağı. 
-Xan qızının əynində 
anamın donu idi,  
O, mənim gözlərimə 
anam kimi göründü,  
Kim qurub bu tələni 
gərək asılsın indi!..  
Saraya bir çaxnaşma, 
saraya haray düşdü.  
Biri dara çəkilib, 
biri qazanda bişdi.  
Soyumadı qəzəbi 
Fətəli şahın yenə: 
-Tikə-tikə doğransın! - 
Söylədi: - Qarı nənə!.. 
Xan qızı ədəb ilə 
şahın yanına gəldi.  
Baş əyib ehtiramla, 
vüqarlı səslə dedi. 
- Bu günahsız qarıya 
nahaq olursan qənim,  
Libası özüm seçdim, 
xoşuma gəldi mənim.  
Bir günahım var isə 
əmr et, assınlar məni!  
Bir də ki, mən xanımam, 
nə qulam, nə də nökər,  
Mənim libasxanaya 
ərkinı çatmırmı məgər?!  
İki od arasında 
qalmışdı Fətəli şah,  
Anasının donunda 
ona kəniztək baxmaq 
günah göründü, günah... 
 
__________________Milli Kitabxana_________________ 
32 
 
 
 
*** 
İllər beləcə keçdi,  
Zaman hökmünü verdi,  
Xan qızının üzündə  
Fətəli şah hər dəfə  
Anasını görürdü...  
Geriyəmi qaytarsın,  
Nə ad versin o, buna?  
Belə tale oyunu  
Gəlməzdi yuxusuna. 
 
Yalvarırdı Xan qızı;  
- Burax məni Vətənə!  
Nə qədər ömrüm qalıb  
Dua edərəm sənə. 
Vətənimdi kasıb komam olaydı,  
Qan qusduğum qızıl teştdi, bu saray,  
Göz yaşımı şirin şərbət yerine  
Badə-badə süzüb içdi, bu saray. 
 
Hər daş-qaşda bir göz yaşı, bir kədər,  
Ağlar könlüm aram olmür bir qədər,  
Bir dərdim var bir ömrümə bəs edər,  
Qılınc kimi məni biçdi, bu saray. 
 
Yoxsul könlüm qızıl libas içində,  
Mən öndəyəm, ömrün karvan köçündə,  
Ümid quzu, həsrət aslan gücündə,  
Neçə vəhşi əldən keçdi, bu saray... 
 
Acı-acı güldü şah,  
Dedi: - Puçdur niyyətin.  
Qoy Vətən özü gəlsin,  
Sənin getməyin çətin. 
__________________Milli Kitabxana_________________ 
33 
 
 
- Onda şahım, izin ver,  
Bir bağ salım burada,  
Vətənin torpağıyla  
Barı çatım murada. 
 
"Vətən bağı" qoyaram  
Mən o bağın adını,  
Mən o bağda taparam  
Qırılmış qanadımı... 
 
İzin verdi şah ona,  
Qarabağdan torpağı  
Torbayla gətirdilər... 
Bu torpaqda Vətənin  
Nəyi var bitirdilər.  
Ağaclar qol-boyundu,  
Güllər dodaq-dodağa.  
"Vətən bağı" bənzədi  
Balaca Qarabağa.  
Göz yaşıyla suladı  
Hər çiçəyi Xan qızı,  
Boy verib böyüyürdü  
Ürəyinin yanğisı: 
 
"Vətən bağı", torpağına qurbanam,  
Qürbət eldə Vətənim ol, Vətənim,  
Mən ömrümü bir quş kimi uçurdum,  
Qərib bülbül, vətənim ol, vətənim. 
 
Əlim bəlkə o diyara yetmədi,  
Adım bəlkə tarixlərdə itmədi,  
Nəğmələrim Vətən sarı getmədi,  
Xəzan yarpaq, kəfənim ol, kəfənim. 
 
Bənövşətək boynum bükük, dilim lal,  
Görən nə vaxt tükənəcək bu məlal? 
__________________Milli Kitabxana_________________ 
34 
 
 
Ay "Qarabağ şikəstəsi", sən ucal  
Harayıma yetənim ol, yetənim...  
Hər gülün, hər çiçəyin 
boynunu oxşayırdı,  
Bu bağı Qarabağın 
bir parçası sayırdı.  
Güllərin arasında 
"Xan bülbül" gülünü 
çox aradı, tapmadı.  
"Vətən bağı"na o gül 
gətirilməyib-nədi?  
Bağbandan çağırdı, 
bağbanlar köks ötürdü:  
- Çox çalışdıq, neyləyək,  
"Xarı bülbül" yad eldə 
bitmədi ki, bitmədi... 
 
* * * 
 
"Bülbül kişidi gəldi,  
Dərdə tuş idi, gəldi.  
Bülbül gül havasına  
Hələ qış idi gəldi..." 
 
"Vətən" deyib nəğməsi 
ağladı “Xan qızının,  
Həsrəti leysan olub 
çağladı Xan qızının: 
 
Ağla, könlüm kimi ağla,  
Qəmdən, rəngi san bülbül.  
Mən ömürdən yanmadım,  
Ban sənsə yarı, bülbül. 
 
Qarabağda bağım qaldı,  
Neçə şirin çağıra qaldı, 
__________________Milli Kitabxana_________________ 
35 
 
 
Sinəm üstə dağım qaldı,  
Necə çalım tarı, bülbül? 
 
Qırov qara telə düşüb,  
Sona özgə gölə düşüb,  
Bəxtimizə belə düşüb,  
Mənnən burda qarı, bülbül. 
 
Sən uç, qon uca budağa,  
Bu canım sənə sadağa.  
Sənə ki, yoxdur qadağa  
Boylan Vətən sarı, bülbül. 
 
Yanıb bağrın qaralmayıb,  
Yollarıni qar almayıb,  
Qanadın ki, qırılmayıb,  
Uç get burdan barı, bülbül, 
 
Bir dürr idim, düşüb itdim,  
Ağlayıb nəğmələr ötdüm.  
Bu torpaqda nə mən bitdim,  
Nəvəfab "Xarı bülbül"!.. 
 
* * * 
 
"Vətən bağı" xəzan oldu,  
İndi qəmdən oxu, bülbül,  
Xaric vurub zil pozuldu,  
İndi bəmdən oxu, bülbül. 
 
Səsin qəlbimin ahıdı,  
Səndəmi yandın, yaxıldın?  
Öz dərdindən çox oxudun,  
İndi məndən oxu, bülbül. 
 
Səsin karvan dayandırar,  
Min xatirə oyandırar, 
__________________Milli Kitabxana_________________ 
36 
 
 
Ah çəksəm, səni yandırar,  
Bir az gendən oxu, bülbül. 
 
Qürbətin gülləri soyuq, 
Qəmdən könlüm oyuq-oyuq,  
Biz ki, qəfəs - saraydayıq,  
Sən bu gündən oxu, bülbül. 
 
Sinəmə yara vurdular,  
Oda alıb qovurdular,  
Ağ simi çəkib qırdılar  
Sarı simdən oxu, bülbül... 
 
CIDIR DÜZÜ 
 
Şuşanın çal-çağırlı vaxtında  
Cıdır düzündə qayalardan birinə  
dostlarımla adımızı yazmışdıq... 
 
 
Qış bulağından içib, 
Yaz havasmdan sərxoş olduğumuz, 
Babaların ruhları çapdığı 
qanadlı atlara qoşulduğumuz  
Cıdır düzündə dedik: 
qayalara yazaq adımızı... 
Qırmızı bir rənglə 
qoyduq avtoqrafımızı.  
Yazdıq, 
təbəssümlə baxdıq bir-birimizə,  
Nə duymuşdusa, 
xəcalətdən adımız qızardı 
bizim yerimizə... 
İllər ötdü...  
Ölən Öldü, 
itən-itdi; 
 
__________________Milli Kitabxana_________________ 
37 
 
 
Oba köçdü 
el getdi,  
Cıdır düzündə 
yağılar at səyirtdi... 
Küləklərin səsində "Qarabağ şikəstəsi"  
gecə-gündüz ağlayır. 
Qayalar yollara baxır, 
Cıdır düzü darıxır, 
Nə vaxtsa gələcək 
ağ atlı oğlanı haraylayır. 
Atlan cidarlı Şuşanı, 
Ürəyi qubarlı Şuşanı, 
Yağılar tapdağında 
Yolu qabarlı Şuşanın. 
Adımız qırmızıyla yazılsa da 
yanında üzümüz qaradı. 
O qayada adımız 
Köz tutmayan yaradı. 
 
Orda səninlə birgə 
adımız əsir düşüb;  
Adsız qalmışıq, Şuşam!  
Atımız əsir düşüb,  
Atsız qalmışıq, Şuşam! 
 
Adımız yad əlində,  
Bir fəryad var dilində,  
Səsimiz sənə çatmır  
Bu ağrılı günündə. 
 
Qayaların başına  
Od yağıb, kül ələnib,  
Adımız yoxdu bizim,  
Adımız güllələnib. 
__________________Milli Kitabxana_________________ 
38 
 
 
Özümüz əlimizlə  
Yazdıq başdaşımızı.  
Bulaqlara vermişik,  
Qanlı göz yaşımızı. 
 
Adımızı yazanda  
Hərə bir cür yozurdu,  
Gedək Şuşada ölək  
-Başdaşımız hazırdı!.. 
 
Dekabr, 1995 
 
 
İSA BULAĞI 
 
İl ilə calanır bu həsrət bitmir,  
Qəmin aram olmur, kədərin itmir,  
Elə hey axırsan, dərd axıb getmir,  
Ağlama, ağlama, İsa bulağı. 
 
Hanı, çal-çağırlı illərin hanı?  
Tac kimi taxdığın güllərin hanı?  
Şirin nəğmə deyən dillərin hanı?  
Ağlama, ağlama, İsa bulağı. 
 
Yerəmi düşübsən mərd sözü kimi?  
Adın dilimizdə dərd sözü kimi,  
Anasını gəzən bir quzu kimi  
Ağlama, ağlama, İsa bulağı. 
 
Ustünü quzğunlar alır, bilirəm,  
Söyüdlər saçını yolur, bilirəm,  
Suların od tutub, yanır, bilirəm,  
Ağlama, ağlama, İsa bulağı. 
 
Gördün başımıza gələn oyunu,  
Bir gün alacaqdır hər kəs payını, 
 
__________________Milli Kitabxana_________________ 
39 
 
Hələlik zəhərə döndər suyunu  
Ağlama, ağlama, İsa bulağı. 
 
Bu dərdi qəlbimdə mən saxlayaram,  
Qara saçlarımda dən saxlayaram,  
Sənin əvəzinə mən ağlayaram,  
Ağlaına, ağlama, İsa bulağı. 
 
Sən könül nəğməmsən, Şuşam baş tacım,  
Səndə yuyulacaq hər ağrım, acım.  
Suyunu buz kimi sərin tut, bacım,  
Ağlama, ağlama, İsa bulağı... 
 
Dekabr, 1995 
 
QƏHRƏMAN ŞƏHƏR 
 
Dörd il açılmayıb burda könüllər,  
Dörd il Bakıda da yaz olmayıbdır.  
Qəhrəman şəhərlər çəkdiklərindən  
Bakının çəkdiyi az olmayıbdır. 
 
Oynamaq olmazdı çiçəklə, güllə,  
Onu ana Vətən haraylayırdı.  
Cəbhədə birinə atılan güllə  
Arxada bir nəsli yaralayırdı. 
 
Bakı qılınc kimi qalmadı qında,  
Sıyrıldı kədərin, min qəmin üstə,  
Tankın, təyyarənin motorlarında  
Bakı yeriyirdi düşmənı üstə. 
 
Axırdı cəbhəyə qara seliylə,  
Dilə də gətirməz əzabını o,  
Atılan topların alov əliylə  
Cəbhəyə yazmışdı öz adını o. 
__________________Milli Kitabxana_________________ 
40 
 
Bakı neçə-neçə cəbhə yarırdı;  
Yolu irəliydi, 
yalnız irəü. 
Bir əli torpaqdan neft çıxarırdı, 
Bir əli cəbhədə yanırdı, bəli! 
 
Yuxuda ən ağır top, tanklarıyla  
Düşmən yer üzündən pozmuşdu onu.  
Fürer qan qoxuyan dırnaqlarıyla  
Hələ xəritədə cızmışdı onu. 
 
Dönün o illərə, bir salın nəzər,  
Barı o günləri düşünün, annın,  
Bir neft dənizinə dönmüşdü Xəzər  
Hələ də neftlidir suları onun. 
 
Şöhrət istəməyir bu qəlbi dəniz  
Onda ünvanı var hər gələn yazın.  
Qəhrəman şəhərlər cərgəsinə siz Yazın! 
Bakının da adını yazın! 
 
TORPAQ HAQQINDA NƏĞMƏ 
 
Vətən bir budaqdır, 
yaşıl bir budaq, 
Ümiddən asılı yarpağam. mən də,  
Ayağım altında çırpınır torpaq,  
Yeriyən,  
Düşünən torpağam mən də... 
 
Ümmanlar qabarır, 
Çaylar tökülür, 
Adalar sularda boğulsun deyə. 
Mənim göy Xəzərim geri çəkilir 
__________________Milli Kitabxana_________________ 
41 
 
Bir az torpağimız çox olsun deyə.  
Dənizə az yağıb yağışlarımız,  
Kimimiz güc olub biləyimizə.  
Nəmli olmayıbdır baxışlarımız,  
Yağmurlar düşübdür ürəyimizə. 
 
Damlalar yaradib axı ümmanı,  
Qaralan buludlar yağmadı, ötdü.  
Xəzərə düşəcək iki damlanı  
Nənəm gözlərində apardı getdi. 
 
Qəriblik qəlbimi sıxsa hardasa  
Yalnız Vətən olar, 
Vətən dərmanım.  
İlhamın qanadı buludlardasa  
Vətən torpağında köküm var mənim.  
Adı itib-batar adlar içində, 
 
Vətənsiz olana 
Nə şöhrət, nə tac?  
Qəriblər ölərlər yadlar içində,  
Ölərlər bir ovuc torpağa möhtac... 
 
Qərib həsrətinin yuxusu dərin, 
Torpağı oyanmaz. 
Daşı oyanmaz. 
Yolu sərhədlərdə dayananların 
Axar, 
gözlərinin yaşı dayanmaz. 
 
Dəyər məftillərə, qırılar səsi, 
Gah bayatı deyər, 
Gah ağı deyər. 
Vətənsiz olana bu Yer kürəsi 
Vətənin bir ovuc torpağı deyil. 
 
__________________Milli Kitabxana_________________ 
42 
 
Torpağın köksündə baba ocağı,  
Torpaqda buğlanan istini duyun.  
Çörəktək öpürəm mən bu torpağı.  
Öləndə 
Gözümün üstünə qoyun!.. 
 
Oktyabr, 1978 
 
 
 
SƏRSƏNG LÖVHƏLƏRİ 
 
Bu yerdə könüllər bir ilk bäharlı,  
Günəş təbəssümlə duman dağılar.  
Bu yerdə insanlar dağdan vüqarlı,  
Tilsimi qırılmış qaladı dağlar. 
 
Sükut bu yerlərdən qaçaq düşübdür,  
Səhəri nəğmədir, gecəsi nəğmə.  
Sərhəngə ilk səda haçan düşübdür,  
Tərtər oxuyubdur; "Könlümə dəymə"... 
 
Gözəllik sehrinə düşmüşəm, nədir?  
Donmuşam yerimdə, dilim bağlıdır.  
Elə nəğməlidir, elə sözlüdür,  
Bildim ki, Tərtər də qarabağlıdır. 
 
Qaışımdan bir igid keçdi vüqarla,  
Dağlardan ayrılmış qayadı, sanki.  
Dayandı zirvədə o iftixarla  
Əlini göylorə dayadı, sanki. 
 
Üfuqə gün düşdü, üfüq alışdı,  
Kölgələr uzanıb o dağa düşdü,  
Bir şair Tərtərə dastan danışdı,  
Sədası gör neçə dodağa düşdü: 
 
Dağlar qürurundan dikəlib necə,  
Dərələr qorxudan çökəlib necə, 
 
__________________Milli Kitabxana_________________ 
43 
 
Qayalar qartal lək uçar indicə 
Bir dağlar nəğməsi oxuyar Tərtər. 
 
Buludlar əriyib yerə axdımı,  
Yoxsa qəzəbindən şimşək çaxdımı,  
Üstünə bir azca yağış yağdımı  
Dağları dağlara toxuyar Tərtər. 
 
Bu nədir, sellərmi baş alar bura,  
Qara buludlarmı boşalar bura?  
Dalğalar çarpışar bəndləri qıra  
Qızışar, sonra da soyuyar Tərtər. 
 
Duman qanadını dağlara sərər,  
Dağlar sinəsini sellərə görər,  
Oyaqsa qoynunda min büsat görər,  
Yatıbsa diksinib oyanar Tərtər. 
 
Obalar qalıbdır qulağı səsdə,  
Sən ondan həyat um, yaşıllıq istə,  
Məğrur fəhlələrin qolları üstə  
Vaxt gələr rahatca uyuyar Tərtər. 
 
ƏLİNCƏDƏ BİR AXŞAM 
 
Dağlar kəhər kimi yüyənlənibdir,  
Görəndə düşmənin donmazmı qanı?  
Daşlar yumruq kimi düyünlənibdir,  
Bu qədər yumruğun sahibi hanı?  
Zirvələr buludlu, 
döşlər dumanlı,  
Sirli əsriərin marağı yatıb  
Sandım hər qayada bır dəliqanlı  
Marığa yatıb...  
Bu yerdə kimlərin harayı qalıb? 
 
__________________Milli Kitabxana_________________ 
44 
 
Səs verdim, 
qayalar kəsdi səsimi.  
Dağlar Əlincəni çiyninə alıb,  
Əlincə dağların zirehi kimi. 
 
Göylər od-alovla dillənsə, əgər  
Qala ildırımlı yıxar dərəyə,  
Bir qaya zirvədən gillənsə, əgər,  
Başlar qoşun kimi axar dərəyə. 
 
Əlincə qalası... 
hər daşı qədim, 
burda qollarıma güc gəldi, sanki.  
Bir igid yoxdumu buyursun, - dedim,  
Daşlar yaralı tək dikəldi, sanki, 
Burda çox gəlmələr atdan yıxılıb,  
Çoxunun dilində 
qalıb buyruğu; 
Burda qorxaqların qəlbi sıxılıb,  
Kişilərin qorxmayıb,  
Sıxib yumruğu... 
 
İndi qartallarmı qoruyur dağı,  
Dünənki canlımı hər sükut - kölgə?  
Qayalar qoynunda yuva qurmağı,  
Qonub zirvələrə məğrur durmağı  
Qartal igidlərdən öyrənib, bəlkə? 
 
Gedirəm... 
Hiss məni bir də gətirər,  
Deyimmi əlincə güldür, çiçəkdir?  
Bu dağa qum əksən qaya bitirər,  
Daş əksən qalaya çevriləcəkdir! 
__________________Milli Kitabxana_________________ 
45 
 
AĞLAMA, TƏBRİZİM, AĞLAMA... 
 
Demə, yollar uzaqdır, 
Araya bir çay düşüb,  
Vüsal kimin qisməti,  
Bizə həsrət pay düşüb.  
Birimizə göz yaşi;  
Birimizə toy düşüb;  
Danış, ucadan danış,  
Sən dilini bağlama,  
Ağı dediyin bəsdir,  
Ağlama, Təbrizim, ağlama. 
 
Ölənlər torpağımdır,  
Bizə sağlar qalıbdır,  
Baxıb köks ötürməyə  
Qarlı dağlar qalıbdır,  
Bir gözümüz gülürsə,  
Biri ağlar qalıbdır,  
Sil gözünün yaşını,  
Ürəyimi dağlama,  
Ağlama, Təbrizim, ağlama. 
 
Bir torpağın üstündə  
O taylı, bu taylıyıq.  
Torpaq ki ömür deyil,  
Necə gəldi paylarıq.  
Nə qədər "qardaş" deyib  
Uzaqdan haraylayaq?  
Ucalt haqqın səsini,  
De sozünu, saxlama,  
Ağlama, Təbrizim, ağlama. 
 
Bəlkə bonövşəmizi  
Bu nisgil, həsrət əyir?  
Araza körpü üçün  
Torpaq oğul istəyir,  
Sənə əl uzadıram, 
__________________Milli Kitabxana_________________ 
46 
 
Soyuq məftilə dəyir,  
Sən güvən öz ağlına,  
Döyüşkən, düz ağlına,  
Ağlama, Təbrizim, ağlama. 
 
Çoxu dil pəhləvanı,  
Sözdə aşıb-daşırıq,  
Bu günahsız Araza  
Neçə günah qoşuruq,  
Vətənin ortasında  
Məftilə dolaşırıq,  
Bir də bax dünəninə,  
Kimsəyə bel bağlama.  
Dur ayağa, "Vətən" de,  
Ağlama, Təbrizim, ağlama!.. 
 
1980 
 
 
İRƏVANDA XAL QALMADI... 
 
İrəvanda xal qalmadı,  
Xal-xal oldu bağım mənim.  
Ağrı dağdan ağır gələr  
Ürəyimdə ağrım mənim... 
 
Məscidləri uçurdular,  
Dikəldi qara kilsələr.  
O torpağım kökü üstə  
Yaradı, yara kilsələr,  
Oyaq bir nisgil görərlər  
Qəlbimi yara bilsələr:  
İgid qartallar yurduna  
Qarğa-quzğunlar doldu ki,  
İrəvanda xal qalmadı,  
İrəvanda nə qaldı ki?!  
Sazda "İrəvan çuxuru",  
Sazda qalıb "Göycə gülü".  
Yazı babamın yazıdı, 
 
__________________Milli Kitabxana_________________ 
47 
 
Yazda qalıb Göycə gülü,  
Nərgizləri yetim kimi,  
Bənövşələri bükülü:  
Torpaq! Torpaq! - deyə-deyə  
Lalə bağrım xal saldı ki,  
İrəvanda xal qalmadı,  
İrəvanda nə qaldı ki?! 
 
Göyçə adım uçub getdi,  
Sevan düşdü yerinə.  
İgidlərim atdan düşdü,  
Dövran yetişdi birinə.  
Yurdsuz qalıb sürünənə  
Torpaq gərəkdir bürünə:  
Torpaq! Torpaq! - deyə-deyə  
Neçə ömürlər soldu kı,  
İrəvanda xal qalmadı,  
İrəvanda kim qaldı ki?! 
 
 
TOĞLUCA 
 
O dağlarda bir kənd qaldı, 
ulu bir kənd - Toğluca,  
Qarşı dağlar ola bilməz 
bir bəstəboy oğluca...  
Gündoğana baxar onun 
xana-xana evləri,  
Bir-birinə qısılıbdır 
ana-bala evləri.  
Bahar vaxtı lalələnər, 
batar qana evləri,  
Çəmənləri mavi dəsmal, 
bulaqları ballıca,  
O dağlarda bir kənd qaldı, 
ulu bir kənd - Toğluca.  
Qocaları bir qayadır, 
illər ötüb yel kimi, 
__________________Milli Kitabxana_________________ 
48 
 
Qönçə-qönçə uşaqları 
bahar öpmüş gül kimi,  
O dağların başı üstə 
düyümlənib əl kimi...  
Sal qayalar ovxarlanıb, 
dönüb yalın qılınca,  
 
O dağlarda bir kənd qaldı, 
ulu bir kənd - Toğluca. 
O dağların sinəsində 
Göyçək elim var mənim,  
Göy gölümün əkiztayı 
Göyçə gölüm var mənim,  
Ləpələrin nəğməsində 
"Göyçəgülü"m var mənim. 
Nəğmələri elə sığmaz, 
söz-söhbəti bolluca,  
O dağlarda bir kənd qaldı, 
ulu bir kənd - Toğluca,  
Qarşı dağlar ola bilməz 
bir bəstəboy oğluca... 
 
İyul 1977, Krasnoselsk 
 
DURNALAR BAHAR AXTARIR 
 
Boş yuvalar üşüyür 
kimsəsiz ürək kimi,  
Çılpaq qalatı budaqlar 
sığınıb bir-birinə.  
Köçür durna qatarı 
vətənsiz külək kimi, 
Düzülür qırov kimi 
günəşin tellərinə...  
Üfüqdə xal-xal olur 
durnaların qatarı, 
 
__________________Milli Kitabxana_________________ 
49 
 
Qayalardan qayıdir 
son "əlvida" nidası.  
Buludlardan boylanıb 
axtarırlar baharı,  
Tənha qalan yuvalar 
xatirələr adası...  
Etibara güvənib 
Sərçələr dözür qışa,  
Sığırçınlar sığmır 
son ümidə, gümana.  
Bir ağac koğuşunda 
qışı vururlar başa,  
Demə köçəri olur, 
durnaları "qınama".  
Durnaların köçməyi 
döyüşdən qaçanları, 
qorxaqları andırır;  
Hər lələyi sərçəyə 
bir yuva, yorğan olan  
Durnaları köçməyi 
Məni yaman yandırır...  
Heyf o nəhəngiylə,  
Heyf o qanadlara,  
Gərək bu böyüklüklə 
dözəydilər şaxtaya, 
girəydilər odlara.  
Vətəndə öloydilər,  
Vətəndə qalaydılar.  
Bir bahar ömrü üçün 
nə ağlayıb, sızlayıb, 
nə lələk salaydılar.  
Hər dəfə qış gələndə 
ölüb-dirilməkdənsə  
Bir ömürdə 
bircə yol 
köçəri olaydılar... 
 
Sentyabr, 1975 
 
 
__________________Milli Kitabxana_________________ 
50 
 
 ZƏMİ  
 
Kəndimizin üstü zəmi,  
Sapsarıdır isti zəmi.  
Gün oldu ki, tel-tel olub  
Ac yolları kəsdi zəmi. 
 
Kəndimizin altı zəmi,  
Ağzınızın dadı zəmi,  
Gün oldu ki, od götürdü  
Doyurmadı yadı zəmi. 
 
Kəndimizin böyrü zəmi,  
Bərəkəti, xeyri zəmi.  
Özümüzə bəs eləyir,  
Gərək deyil qeyri zəmi. 
 
Kəndimizin yanı zəmi,  
İgidinin sanı zəmi,  
Payızadək torpaqdaydı,  
Payız gəldi, hanı zəmi? 
 
Kəndimizin içi zəmi,  
Dörd yanından üçü zəmi,  
Buğda-buğda boya döndü,  
Dağlar boyda gücə zəmi. 
 
Oktyabr, 1978 
 
__________________Milli Kitabxana_________________ 
51 
 
 
 
 
 
__________________Milli Kitabxana_________________ 
52 
 
__________________Milli Kitabxana_________________ 
53 
 
 
KÜÇƏDƏN TOY KEÇİR 
 
Küçədən toy keçir bu axşam yenə,  
Dodaqda təbəssüm, üzdə sevınc var.  
Evlər də qol-qola, çiyin-çiyinə  
-Elə bü "Yallı"ya başlayacaqlar. 
 
Rəqsdən az qalır sümüklər sına,  
Bir maşın içində ikidir dünya.  
Bir qoca söykənir əl ağacına,  
Köksünü ötürür: 
"A gidi dünya...". 
 
Gəlinlik duvağı bürünüb afət,  
Maşının üstündə qırmızı bir şal  
Birinin yolunu kəsdin - 
cinayət,  
Toyun qabağını kəsdin - 
nəmər al. 
 
Varını cehizdə verən analar:  
"Bərəkət evimin daşına" deyir. 
Evini gəlinsiz görən analar:  
"Sağ əlin oğlumun başına" deyir... 
 
Küçədən toy keçir, 
dayanır söhbət, 
Hamı bu sevincin selindən içir.  
Birinin evindən qiz köçür, fəqət,  
Birinin ömründən subaylıq köçür... 
 
__________________Milli Kitabxana_________________ 
54 
 
GETMƏK İSTƏYİRSƏN... 
 
Getmək istəyirsən, 
bəhanəsiz get,  
Oyatma mürgülü xatirələri.  
Səsin həmin səsdir, baxışın ögey,  
Gedirsən, səsin də yad olsun barı. 
 
Sən dəniz qoynuna tullanmış çiçək,  
Üstünə dalğalar atılacaqdır.  
Saxta məhəbbətin, saxta sənədtək  
Nə vaxtsa üstündə tutulacaqdır... 
 
Yollarlək döşənib ayaqlarına  
Sənə yalvarımmı?.. 
Bu mümkün deyil.  
Qoymaram qəlbimtək vüqarım sına  
Alçalıb yaşamaq ömür-gün deyil... 
 
Demirəm, sən uca bir dağsan, əyil,  
Demirəm, qalıbdır əlacım sənə.  
Nə sondə məhəbbət qara pul deyil,  
Nə mən dilənçiyəm əl açım sənə. 
 
Getmək istəyirsən, 
nə danış, nə din, 
Yox ol xəyal kimi dumanda, çəndə.  
Nəyimi sevmişdin, 
deyə bilmədin,  
İndisə yüz eyib görürsən məndə... 
 
Getmək istəyirsən, 
bəhanəsiz get,  
Oyatma mürgülü xatirələri.  
Səsin həmin səsdir, baxışın ögey,  
Gedirsən, səsin də yad olsun barı... 
__________________Milli Kitabxana_________________ 
55 
 
SON SÖZÜN 
 
Gərək bu günümü görəydin özün,  
Həsrətin yaş gəlib yaşımın üstə.  
Bir ac qağayıya dönüb son sözün,  
Hərlənir tufanlı başımın üstə. 
 
Bu söz dincliyimə kəsilib qənim, 
Nə topa buluddur, 
Nə də bir əlçim. 
İlk sözün, 
İlk sevgi dünyamdı mənim, 
Sənin son sözünü mən necə ölçüm? 
 
Kimi öz oduna alışan görsəm,  
Atıraın qəlbimi həsrət oduna,  
Harda qaşqabaqlı bir oğlan görsəm,  
Sanıram son sözü deyiblər ona... 
 
Qəlbim öz səhvinə çoxmu yanacaq,  
Niyə bəs qədrini bilmədim onda?!  
Axır qiymətini tapdım mən ancaq,  
 
Səni itirmişdim onu tapanda... 
Hər ürək bir ocaq, 
Hər ürək nəğmə, 
Nəğməm alışıbdır, tüstülənibdir. 
Mənə elə gəlir hər kövrək nəğmə 
Sənin son sözünə bəstələnibdir. 
 
Getdin... 
Bu gedişdən nə düşdü mənə?  
Neçə lal hıçqırıq gözlərimdədir.  
İlk sözü dodağım demişdi mənə,  
Son sözü yaşaran gözlərin dedi. 
 
İndi məhəbbətim həsrət dənizi,  
Orda dalğaların yarışı başlar. 
__________________Milli Kitabxana_________________ 
56 
 
Tutular göylərin mavi bənizi  
Sonra da son sözün yağışı başlar... 
 
Qəlbim öz səhvinə çoxmu yanacaq,  
Niyə bəs qədrini bilmədim onda?  
Axır qiymətini tapdım mən, 
ancaq,  
 
Səni itirmişdim onu tapanda... 
 
İNAM 
 
Mənə inanmırsan bir yuxu kimi,  
Qəlbində şübhələr, eyhamlar oyaq.  
Yox, mən istəmirəm bir çoxu kimi  
Yaşayaq bu sayaq, ölək bu sayaq... 
 
Niyə baxışların üşüdür məni, 
Qəlbin ki, qəlbimdə qızınmaq istər. 
Nə sevgi yenidir, 
Nə nifrət yeni, 
Elə təruddüd də köhnədir, yetər!.. 
 
Bəlkə də adıma çox söz deyirlər,  
İstəsən inanma, istəsən inan...  
Ayıq ol!.. 
Adama çox söz deyərlər;  
Gör hansı doğrudur,  
Gör hansı yalan.  
Yaxın gəl, 
oduna gir bu ürəyin,  
Sevənlər payıza, qışa bürünməz.  
Əsil çiçəklərlə kağız çiçəyin  
Uzaqdan baxmaqla fərqi bilinməz... 
 
Hərdən zəng edirsən... susursan, niyə?  
Sənin sükutun da tanışdır mənə. 
__________________Milli Kitabxana_________________ 
57 
 
Bir də zəng edirsən 
hirslənim deyə,  
Dəstəyi çırpıram əsəblərimə. 
Bir dəstək gülüşlü, 
Biri əsəbi, 
Başlayır telefon oyunu sonra. 
Bilirəm susmağın nədir səbəbi, 
Ox alıb gizləlmə yayım, sonra... 
 
Mənə inanmırsan bir yuxu kimi,  
Qəlbində şübhələr, eyhamlar oyaq.  
Yox, mən istəmirəm bir çoxu kimi  
Yaşayaq bu sayaq,  
Ölək bu sayaq... 
 
BU, HƏMİN PAYIZ DEYİL 
 
Keçən ilki kimi dolub buludlar,  
Ağaclar həsrətə bürünüb yenə.  
Keçən ilki kimi qalıb buludlar,  
Bəs nədən bu qədər yad gəlir mənə.  
Keçən payızda da belə çən vardı,  
Hərdən günəş kimi görünən vardı,  
Payızdır... 
Bu payız o payız deyil. 
 
Elə bu mahnıyla bəmin bulaqlar  
Keçən il vüsaldan oxuyurdular.  
Ay sözlü bulaqlar, sərin bulaqlar,  
Nədən səsinizdə bir intizar var?!  
Hicran nəğməsidir indi nə yazsam,  
Təbiət, sən məni aldadammazsan  
-Payızdır... 
Bu payız o payız deyil. 
__________________Milli Kitabxana_________________ 
58 
 
Durnalar beləcə uçub gedirdi,  
Yelpik qanadını açıb gedirdi.  
Onda da toy-düyün fəsliydi payız,  
Onda da sədalı-səsliydi payız...  
Elə bil azalıb durna qatarı,  
Elə bil çoxalıb toy intizarı,  
Payızdır... 
Bu payız o payız deyil. 
 
Cığırlar kəməndə dönmüşdü onda,  
Könüllü düşmüşdü kəməndə o qız.  
Günəş ovcumuza enmişdi onda,  
İkimizin idi ən parlaq ulduz.  
O payız toy üçün söz verdi mənə,  
Bu payız oxşamır toy eyləyənə,  
Payızdır... 
Bu payız o payız deyil. 
 
 
...BİLSƏM YALAN DEYİRSƏN 
 
(nəğmə) 
 
İşıq desən yoluna  
Çılçıraqlar düzərəm,  
Hicran yükü çiynimdə  
Ağır olsa dözərəm,  
Düşərəm nağıllara,  
Nağılları gəzərəm  
Nağıl olmadığını  
Bilsəm yalan deyirsən. 
 
Dağlar sənə vurulsa  
Yanar, qarı əriyər,  
Daşa desən səninəm  
Ayaq açar, yeriyər,  
Qəlbim şəfəqlə dolar, 
 
__________________Milli Kitabxana_________________ 
59 
 
Ağlar könlüm kiriyər  
Sən xeyal olduğunu  
Bilsəm yalan deyirsən. 
 
Şəkil versən oxşaram,  
Sinəm üstə saxlaram,  
Ümid versən gözlərəm,  
Ürəyimi sıxmaram,  
Meşələrə getmərəm,  
Çəmənlərə baxmaram  
Sən çiçək olduğunu  
Bilsəm yalan deyirsən. 
 
Düşünərəm dünyaya  
İlk açılan səhərəm,  
Ulduzları endirib  
Yollarına səpərəm,  
Başına dolanaram,  
Əllərindən öpərəm  
Məni sevmədiyini  
Bilsəm yalan deyirsən. 
 
 
QAR KİMİ 
 
Qar kimi ağ gəldim, 
ləkəsiz gəldim, 
Səssizcə yağmışdım yollarına mən.  
Mən sənin ömrünə "bəlkə"siz gəldim  
Yığıldın güc kimi qollarıma sən... 
 
Bitdi baxışların nəğməsi, sözü,  
Sükut qollarında gəzdirdi bizi...  
Soyuduq qar kimi... 
nə deyim, 
düzü,  
-Bəlkə bu soyuqluq bezdirdi bizi... 
__________________Milli Kitabxana_________________ 
60 
 
İndı xatirənlə yanacağam mən,  
Gülsən, gülüşünə bürünəcəyəm.  
Qar kimi ovcuna yağacağam mən,  
Qar kimi ovcunda əriyəcəyəm!.. 
 
Həsrətim qəlbimdə dinir tar kimi,  
Nəğmələr dənizdir, vüsalın qayıq.  
Sən də, ay sevgilim, 
getdin qar kimi  
Qayıtsan, 
qar kimi ləkəsiz qayıt!.. 
 
YANDIR MƏKTUBLARIMI... 
 
Hər sətir üstündə titrəyib əlim.  
Sətirlər qəlbimdə od alıbdılar.  
Mən sənə bir dəfə aldandım gülüm,  
Məktublar ömürlük aldanıbdırlar. 
 
Məni yad eləmə, 
Özgə ol, yad ol, 
Oyuncaq olmasın məktublar barı. 
Omründə bircə yol 
alicənab o1,  
Yandır xatirəmi - o məktubları... 
 
Orda ürəyimin harayı, ahı,  
Qəlbimin utancaq sevdası yatır.  
Orda vüqarımın sınma günahı,  
Kövrək bir nəğmənin sədası yatır. 
 
Dağılar şöhrətin dumanı, çəni,  
Udar bir ac balıq inci tək səni.  
Yazdığım sətirlər ac toxum kimi  
Bir gün göz yaşını içəcək sənin. 
__________________Milli Kitabxana_________________ 
61 
 
Məktublar içində nəyim-nələrim...  
Alovlu sətirlər gizli qəm kimi.  
Yandır məktubları... 
xatirələrim yansın, 
külə dönsün qoy Kərəm kimi. 
 
Sənə ümid dolu dikilən gözlər  
Yenə xatirədə donub qalandır.  
Əlim əsə-əsə yazdığım sözlər  
O zaman düz idi 
indi yalandır... 
Həyatın özündə sınadım səni,  
Demə bahar idim, 
indisə qışam. 
Yaxşı ki, nəhayət, tanıdım səni,  
Yaxşı ki, ömürlük aldanmamışam... 
 
KÖNÜLSÜZ OLANDA 
 
İnciyib odlara salma könlümü,  
Qəzəb duyğulardan bir tonqal qalar.  
Gördün fikirliyəm alma könlümü.  
Əllərin havadan asılı qalar. 
 
Burax fıkirlərin qoynuna məni,  
Gözləmə əlacsız təbəssümləri.  
Axşam görərsən ki, güldürüb səni,  
Yeni bir şeirlə dönmüşəm geri. 
 
Min gücün dizini bir hiylə bükər,  
Bir bağlı qönçədə min hikmət yatar.  
Bir gülə könülsüz toxunsam əgər,  
Ləçəklər tikan tək əlimə batat. 
 
__________________Milli Kitabxana_________________ 
62 
 
Yenə baxışların niyə yol çəkər?  
Bir istək, bir duyğu qəlbimi döyər.  
Konülsüz telini oxşasam əgər,  
Saçının hər biri şahmara dönər. 
 
Bəlkə də qadına bunlar xoş deyil,  
Axı, nəvazişdir onun təməli.  
Fikirli olanda sinəm boş deyil,  
Könlümə fıkirlər dolur deməli... 
 
SƏN UŞAQ DEYİLSƏN Kİ... 
 
Sən uşaq deyilsən ki, 
dəymə-düşər olasan,  
Hər şirin oxşamaya, 
vədlərə aldanasan...  
Sən uşaq deyilsən ki, 
Heyrətin böyük ola,  
Evcik yapdığım yerdə 
bir ovuc şüşə qala 
sınmış bir ürək kimi...  
Sən uşaq deyilsən ki, 
söyləyim ki, məhəbbət 
insan ömrü üçündür 
su kimi, çörək kimi.  
Sığınıbdır vüqarım, 
sevgim, qeyrətim sənə,  
Eh, mən də lap uşağam;  
Sən uşaq deyilsən ki, 
sevgi öyrədim sənə... 
 
 
ƏLLƏRİN NƏ YAMAN SOYUQDUR, GÜLÜM... 
 
Əllərin nə yaman soyuqdur, gülüm.  
Əllərin elə bil qar çiçəyidir.  
Ay aman, əlində dondu ki, əlim,  
Əllərin əlimin buz əlcəyidir. 
__________________Milli Kitabxana_________________ 
63 
 
Biz ki, cənubluyuq 
bu soyuq hardan?  
Gərək külümüz də soyuq olmasın.  
Gözümüz dünyada ən qaynar bulaq,  
Gərək əlimiz də soyuq olmasın...  
Oddan yoğrulmuşuq, 
atəşik axı,  
Qəlbimiz - 
duyğular tonqalı kimi.  
Yanağın 
Ele bil alov dilimi,  
Əllərin bir taxta yonqarı kimi...  
Əllərin nə yaman soyuqdur, gülüm,  
Niyə bu soyuğu indi duymuşam?  
Bir ömrün məhəbbət taleyini mən  
O soyuq əllərə necə qıymışam?!  
Ay üzü baharlı, 
əli qış sonam! 
Gileyim gülməli gəlməsin mənim.  
Qorxuram 
sevgidə soyumağın da  
Əlindən başlaya, 
əlindən sənin;  
Əllərin nə yaman soyuqdur, gülüm... 
 
BİZİM GÖRÜŞÜMÜZ 
 
Sözlər niyə belə qəlbə dəyirlər?  
Ürəksiz görüşdən doymuşuq daha.  
Fillər ölümünü duyur deyirlər,  
Biz də ayrılığı duymuşuq daha... 
Görüş yerimizdə yaşıl bürünən  
O ağac cildini quş tək uçurdu.  
Sən iki yarpağı biz idik dünən,  
Bizi də məhəbbət payızı vurdu. 
 
__________________Milli Kitabxana_________________ 
64 
 
Külək yarpaqları gəzdirir veyil,  
Köhnə yurd yerimi, görüş yerimiz?  
Tökülən yarpaqmı... 
Yox, yarpaq deyil,  
Yağır üstümüzə gileylərimiz. 
 
Çoxdan oxumuşuq gözlərimizi,  
Gözlər istəyini azdıra bilmir.  
Buz kimi soyumuş sözlərimizi  
Odlu dodaqlar da qızdıra bilmir. 
 
Biz görüş yerinə ayaq döyürük,  
Hardasa sevginin qırılıb səsi.  
Bazar ertəsinə ağır deyirik  
-Hər görüş bizimçün bazar ertəsi. 
 
Sözlər niyə belə qəlbə dəyirlər?  
Ürəksiz görüşdən doymuşuq daha.  
Fillər ölümünü duyur deyirlər  
Biz də ayrılığı duymuşuq daha... 
 
GETDİ SƏMİMİYYƏT 
 
Getdi səmimiyyət... 
biz yalın qaldıq,  
Apardı üzündən təbəssümləri.  
Hicran doğru oldu, 
biz yalan olduq.  
Saxtalıq araya girəndən bəri...  
Barı öz sözünü ürək dedimi 
-Danış, 
bu soyuqluq nədəndir, bilim,  
Üzündə üç xal var 
Üç nöqtə kimi,  
Yarımçıq cümləyə bənzəmə, gülüm. 
 
__________________Milli Kitabxana_________________ 
65 
 
Getdi səmimiyyət, 
getdi aradan, 
Əridi, yox oldu uzaqlar kimi.  
Baxıram üzünə 
hirsli anadan  
Təbəssüm gözləyən uşaqlar kimi... 
Hələ paslamnayıb xatirələr də,  
Hələ qəlbimizdə isti var bir az.  
Bir nəğmə səslənir hey pərdə-pərdə:  
"Getdi... o günlərə daha gün çatmaz!"  
Qəlbimə yamanca dolub şübhələr,  
Heç belə deyildim 
nə oldu mənə? 
İlk bahar yenidən qayıdıb gələr;  
Çiçək - xatirələr qalar çəmənə. 
Bu həsrət bəlkə də ilıq dumandır,  
Sən bir qanadısan, 
mən bir qanadı.  
Vüsala nə var ki, 
həsrət yamandır,  
Dözülməz olurmuş qısqanclıq odu. 
Getdi səmimiyyət, 
getdi aradan, 
Əridi, yox oldu uzaqlar kimi.  
Baxıram üzünə... 
hirsli anadan  
Təbəssüm gözləyən uşaqlar kimi. 
 
SƏN NİYƏ DƏYİŞDİN 
 
Sən niyə dəyişdin, yaz buludutək?  
Yumaz günahını bir dəniz sənin.  
Sən indi ləçəyi tökülmüş çiçək;  
Beləmi böyütdü kəndimiz səni?! 
 
__________________Milli Kitabxana_________________ 
66 
 
Söylə, kim qalıb ki, eşq ummayasan?  
Qoy deyim. 
Özün də, bil ki, nəçisən:  
Ömründə bir qəzet oxumamısan,  
Moda jurnalına abunəçisən! 
 
Bir qəlbin üstünü duman, çən aldı,  
Boyalar üzünə yaxıldığı gün.  
Ülvi məhəbbətin ömrü qısaldı,  
Donunun ələyi qısaldığı gün! 
 
Demə ki, bəxtimin günəşi söndü,  
Demə ki, pis gözün girinə düşdük.  
Kəsdiyin hörüklər cüt yola döndü,  
Hərəmiz bu yolun birinə düşdük. 
 
Sən məndə acı bir xatirə qoydun,  
Səni xatirədə tapam, sığınam!  
Ayrılıq çətindir... 
Bəs necə qıydın  
Çatılmış qaşların ayrılığına?! 
 
De necə baxırsan sən gülə-gülə?  
Ruhumu yenə bir hicran oxudur.  
Boyadın gözünü qara xətt ilə  
Sandım ilk eşqimin nekroloqudur! 
 
Omrümün qırılmış budağındakı  
Məhəbbət adlanan son yarpaqmısan?  
Boya yox! 
Qanımdır dodağımdakı  
Sən mənim qəlbimi parçalamısan. 
 
Duyğular əlində bölündü iki,  
Bilməzdim ömrümə sərt ayaz səni.  
Elə dəyişibsən görkəmini ki,  
İndi heç anan da tanımaz səni!.. 
__________________Milli Kitabxana_________________ 
67 
 
Demə ki, bəxtimin günəşi söndü,  
Demə ki, pis gözün girinə düşdük.  
Kəsdiyin hörüklər cüt yola döndü,  
Hərəmiz bu yolun birinə düşdük!.. 
 
İNANA BİLMİRSƏN 
 
Bayaq nüğmə idi suların səsi,  
İndi hər dalğadan bir qorxu baxır.  
Dənizin elə bil donub nəfəsi,  
Dənizə soyumuş ulduzlar axır...  
Gün batdı, 
qorxulu bir gecə düşdü,  
Bilmədik bu gecə heç necə düşdü.  
Bəlkə də yersizdir 
bu inad, qürur, 
Qarşıda dağ kimi dalğalar durur.  
Bu nimdaş qayıqla, 
köhnə avarla 
Dəli dalğaları yıxmaq çətindir.  
Qaçıb gəldiyimiz bu arzularla  
Deyəsən, sahilə çıxmaq çətindir. 
 
Biz indi dənizə atılmış bir daş,  
Yenə də demirəm ümid üzülüb.  
Şəhla gözlərində gilələnib yaş,  
Titrək dodaqların gömgöy kəsilib,  
Bir bax, 
sahilədək doludur dəniz,  
Göz yaşın dənizi dasıra bilər.  
Deyirsən dalğadan ümid gözləmə,  
Dalğalar qayığı aşıra bilər...  
Yamanca oynadıq bu odla, suyla,  
Bu gizli oyuna adətimiz yox.  
Sahilə uzanan Ay cığirıyla  
Piyada getməyə taqətimiz yox... 
__________________Milli Kitabxana_________________ 
68 
 
Ümidə inanıb yaşamaq asan,  
Uzaq işıqlara baxmaq çətindir.  
Sığınıb köksümə pıçıldayırsan:  
- Deyəsən sahilə çıxmaq çətindir... 
 
Saçların nəmlidir bu gecə kimi,  
Mən səni dənizdən oğurlamışam.  
Yumub gözlərini 
say üçə kimi  
Sahilə çıxarıq... 
bu nağıllara 
inana-inana uşaq olmuşam...  
Bir qızılbalıqsan möcüzə dolu  
Mən səni sahilə aparım necə?  
Bu dəniz qəzəbli,  
Mən dəli-dolu  
Çətin ki, əyiləm, 
çətin ki, sınam,  
Bir azca ümid ver, Bir azca inam 
Tutub dalğaların ağ saçlarından  
Dənizi sahilə çəkim indicə...  
Gülmə, 
sevənlərə hər şey mümkündür.  
Bu da bir ömürdür,  
Buda bir gündür...  
Sahil qumlarına toxundu qayıq,  
Bir aç gözlərini ətrafına bax.  
Tomris tək bir anam bilirdim səni  
Ay dəli, sən hələ uşaqsan, uşaq.  
Bu dəniz,  
Bu qayıq, 
bu köhnə avar,  
Bu sahil,  
Bu dünya, 
daha hər nə var  
Sənindir, 
__________________Milli Kitabxana_________________ 
69 
 
Mənimdir, 
səadətindir, 
İnana bümirsən bu səadətə  
Deyirsən: 
sahilə çıxmaq çətindir... 
 
Noyabr, 1978 
 
 
İSTİ YAĞIŞLAR YAĞIR... 
 
Əllərini yelləyib,  
"Əlvida" deyib getdin,  
İndi yorğun gözlərin  
Niyə yollara baxır?  
Hönkürüb ağlamağı  
Göylərə sən öyrətdin,  
-Görürsənmi, hələ də  
İsti yağışlar yağır. 
 
Dərmədiyin çiçəklər  
Gözlərindən şeh aldı,  
Lalələnmiş yamacdan  
Sözlü bulaqlar axır.  
O mavi səmamızdan  
Sənə bir bulud qaldı,  
-O buluddan hələ də  
İsti yağışlar yağır. 
 
Göylər susub... boşalma  
Sən göylərin yerinə,  
Kədərli gözlərində  
Hələ də şimşək çaxır.  
Solğun gül qönçəsitək  
Açılmış əllərinə  
Görürsənmi, hələ də  
İsti yağışlar yağır. 
__________________Milli Kitabxana_________________ 
70 
 
Yenə payız saralır,  
Sən niyə kövrəlirsən?  
Gündə bir "Vağzalı"yla  
Hər bəxtə bir gün doğur.  
Xeyir-dua verirsən,  
Yalandan da gülürsən,  
Bəs niyə gözlərindən  
İsti yağışlar yağır?.. 
 
Külək əsır, budaqlar  
Əriyir yarpaq-yarpaq,  
Dağlara duman çökür,  
Sürünür ağır-ağır.  
Nə bu göylər toxtayır,  
Nə doyur qara torpaq;  
Görürsənmi, hələ də isti yağışlar yağır. 
 
Yarpaqlar sarı yaylıq,  
Ağlama, sil gözünü,  
Uçurdun səadəti,  
Boylanma fağır-fağır.  
İndi nəmli balışa  
Söykəyibsən üzünü,  
-Görürsənmi, hələ də  
İsti yağışlaryağır... 
 
May, 1977 
 
GECİKDİ BU YAĞIŞ... 
 
Daha bu yağışa otlar göyərməz,  
Daha bu yağışda lalələr sönməz.  
Bu yağış buludun yükü deyil ki,  
Bu yağış bir simurq tükü deyil ki,  
Yandırsan ömür-gün qayıda geri,  
İndi ürəyimiz - köhnə yurd yeri, 
 
__________________Milli Kitabxana_________________ 
71 
 
Torpağı nəmlidir, 
Daşı nəmlidir. 
Sevgimi uçurub bir ümid kimi 
Torpağı qəmlidir, 
Daşı qəmlidir... 
Sırsıra asılıb gül budağından, 
Bahan itirdin, 
Yayı ötürdün; 
Qış gəldi, 
yatmısan fil qulağında...  
Beləcə gün keçdi, 
zaman gecikdi, 
Gecikmiş istəyi nədi göylərin?  
İndicə buludlar töküləcəkdir,  
Ürəyi doludur xatirələrin.  
Dindirsən, 
təəssüf  hönkürəcəkdir.  
Qıvrılıb yatıbdır dolama yollar,  
-Boynuna dolanar o ilan kirai.  
Dəymə, 
qoy uyusun nisgil arzular  
Yasandan tutacaq ayılan kimi...  
Bu göz yaşlarıyla,  
Bu yalvarışla 
Yolların tozunu yatırmaq olmaz,  
Küsülü illərin istəklərini  
Daha mənzilinə çatdırmaq olmaz.  
Yumaz ki dünəni selləmə yağış,  
Bayılmış dünənə çilləmə yağış...  
Gecikdi bir arzu, 
güman gecikdi.  
Gecikdi bir yağış, 
yaman gecikdi. 
Yaşadıq nigaran, qulağı səsdə,  
Ömürdən ötəri cığırlar keçdi.  
Bizim ümidimiz axır nəfəsdə 
 
__________________Milli Kitabxana_________________ 
72 
 
Nə qədər çırpınsa 
yenə də heçdi...  
Daha oyanışa güman ki, yoxdu,  
De, nəyə gərəkdir bu son beraət?  
Səndən bir məhəbbət uman ki, yoxdu.  
O güvəncli dağlar marala qaldı,  
O məxmər çəmənlər sarala qaldı,  
Vaxtında yağmadı, nur çiləmədi  
Buludlar qarala-qarala qaldi...  
Məni bu günündə soraqlama sən,  
Məni dünənində taparsan indi.  
Bu günə qədərki kədər mənimki,  
Bu gündən sonrakı kədər sənindir.  
Qovmadın başından 
duman gecikdi,  
Gecikdi bu yağış, 
yaman gecikdi... 
 
 
 
SEVGİ HƏLƏ ÖMÜR DEYİL... 
 
I 
 
Sevgi hələ ömür deyil, əzizim, 
Qarşıda illərin sınağı durur. 
Hələ baxışların 
çiyinlərdən sürüşüb axmağı var, 
 
Hələ bu sevginin 
səksəkəli uşaq kimi  
qaranlıqdan qorxmağı var; 
Sevgi hələ ömür deyil, əzizim... 
 
Ötən günlərə əli çatmayanda,  
Təklikdən bağrı çatlayanda  
Hamı bacarar sevməyi.  
Yağanda üstünə vaxtın ağırlığı, 
 
__________________Milli Kitabxana_________________ 
73 
 
Qaraldanda gözlərini 
divarların ağlığı  
Hamı bacarar sevməyi;  
Sevgi hələ ömür deyil, əzizim... 
   
 II 
 
Köhnə sevgisiylə öyünən qızlar,  
İndi yad ürəkdə döyünən qızlar,  
Kim də bilməsə də 
siz bilirsiniz,  
Başınıza gəlib, 
düz bilirsiniz. 
Özünüz bir evə köçdünüz, ancaq  
Qəlbiniz başqa bir ürəkdə qaldı.  
Xatirəyə döndü əhdiniz, ancaq  
Yüngül eşqinizi küləklər aldı;  
Sevgi hələ ömür deyil, eləmi?..  
Hələ bu sevginin tərəddüdlərdə  
Yeyin vurmağı var,  
Sıxılmağı var. 
Hələ bu sevginin gözləri bağlı  
Şöhrət zirvəsindən yıxılmağı var.  
Ayağa durmağa gücün çatmasa,  
Səadət əlindən əgər tutmasa,  
Qaçırsan fürsəti əgər ov kimi,  
Atılsan həyata bir tilov kimi  
Sevgi hələ ömür deyil, əzizim... 
 
III 
 
Məhəbbətlə öpür dağı  
Bulaqların buz dodağı,  
Yaşatmasa bir budağı  
Bulaq hələ ömür deyil. 
__________________Milli Kitabxana_________________ 
74 
 
 
Odun yanmaqdır marağı,  
Kibritin oddur yarağı, 
Yandırmasa bir çırağı  
Yanmaq hələ ömür deyil. 
 
Gərəksiz yanacaqdısa,  
Quruca od-ocaqdısa,  
Buludda qalacaqdısa  
Günəş hələ ömür deyil. 
 
Nəyə lazım qulaq karsa,  
Partlayacaq ürək darsa,  
Fikri, düşüncəsi korsa  
Görmək hələ ömür deyil.  
Kül üfurmürsə hicrana,  
Əgər gülmürsə hicrana,  
Dözə bilmirsə hicrana  
Sevmək hələ ömür deyil! 
 
Yanvar, 1979 
 
 
DÜNƏN TOYUN İDİ... 
 
Sağlıqlar deyildi çığır-bağırla,  
Üşüyən qəlbinə girən oldumu!  
Gözündən qəlbinə düşən cığırla  
Axan göz yaşını görən oldumu! 
 
Sağlıqlar uzandı... 
səhərə kimi 
Çalıb-oynadılar, kef eylədilər,  
Çırpıb pillələrə son ümidimi  
"Vağzalı" üstündə dəfn eylədilər. 
 
Son ümid! 
O mənim gərəyim idi...  
Yoluna şam tutdu neçə qız, gəlin. 
 
__________________Milli Kitabxana_________________ 
75 
 
Şam deyil, 
o mənim ürəyim idi,  
Son dəfə yanırdı yolunda sənin. 
 
Getdin... 
O köhnə yol nur yolu idi,  
İzin düşən yerdə gül açmadı ki?  
Özgəylə keçirdin o yolu indi,  
Ayağın altından yer qaçmadı ki? 
 
Bu yollar nə yaman vəfasız imiş,  
Niyə çiliklənib tökülmədilər?  
Düşüb qədəminə hər yoxuş, eniş  
Niyə ürəyimə çəkilmədilər?.. 
 
Başına gül-çiçək səpdilər o gün,  
Alışan qəlbinə su səpmədilər.  
"Get" deyib 
alnımdan öpdülər o gün,  
Sınıq taleyini düzəltmədilər... 
 
Güldün... 
Gülüşünün ömrü çox qısa,  
Bir həsrət axırdı qanında sənin,  
Orda bütün yerlər tutulmuşdusa  
Yerim görünürdü yanında sənin. 
 
Dünən toyun idi... 
Xoşbəxt olasan! 
Görünür bu bizə qismət deyilmiş. 
Unut! 
Elə bil ki, 
sevdiyin oğlan  
Getdiyin oğlanmış, 
Nüsrət deyilmiş... 
 
Sentyabr, 1978 
 
 
__________________Milli Kitabxana_________________ 
76 
 
 
GƏLƏCƏYƏM 
 
Təki vədələşək, 
ay ömrüm-günüm,  
Sabaha bu qədər bədgüman olma.  
Qətrə ol, 
yaxın ol, bəssən mənimçün  
Uzaqda görünən boz duman olma.  
Dayanaq üz-üzə iki sahiltək,  
Məhəbbət arada bir ümman olsun.  
Baxım gözlərinə gülümsəyərək,  
Səni qoy vüsalım əlimdən alsın.  
Təsadüf aranı kəssə, 
yenə də 
Dərdimi səninlə böləcəyəm mən,  
Hissimi, duyğumu bir məktub edib  
Sənin göruşünə gələcəyəm mən. 
 
Yenə sərhədlərdə güllə atılıb,  
Əsəblər bir tarım sim olub indi.  
Yenə yuxulara qorxu qatılıb,  
Təki dinclik olsun... 
olmasa, işdi - 
 
Bizi ağuşuna ayrılıq alsa,  
Araya sərhədlər düşəsi olsa,  
Bir həsrət bürüsə göyü, yeri də  
Qorxma... 
məhəbbətim elə odludur,  
Əridər tikanlı məftilləri də.  
Vətənçün, 
Səninçün oda da düşsəm  
Yox, yox ağlamaram, 
gələcəyəm mən.  
Əlimdə bir dəstə zəfər çələngi  
Sənin görüşünə gələcəyəm mən.  
Ömrümüz həyatın qolları üstə 
 
__________________Milli Kitabxana_________________ 
77 
 
Bəzən oyaq olur, 
Bəzən mürgülü. 
Bizim hicranımız anlar bükülü, 
Düşmüşük məhəbbət yolları üstə. 
Durmuşuq biz iki yol ayrıcında 
Birində vüsaldır, 
Birində həsrət... 
Sən ver əllərini bir dəstə gültək 
Götürüb dünyanı gəzəcəyəm mən, 
Vədə ver, vədə ver sabalı görüşək. 
İşıqlar söndümü, 
Gecə keçdimi 
Çıxıb qaranlıqdan bir günəş kimi 
Sənin görüşünə gələcəyəm mən. 
 
Oktyabr, 1968 
 
BİR QIZA 
 
Bu gün də yolumdan saxladın məni,  
Yenə də eyhamlar işini gördü.  
Az qaldı ürəyim yara sinəmi,  
Qəzəb qanadını üstümə sərdi... 
 
Bir kədər dumanı məni bürüdü,  
Yığdı gözlərimə nifrəti, külü.  
Üstündə hər cürə daş-qaş var idi  
Zərgər dükanının vitrini kimi. 
 
İtərəm gozündən mən ilim-ilim,  
Atandan danışma, heç yeri deyil.  
Atan kabinetdə nazirdi, gülüm,  
Mənim ürəyimin naziri deyil. 
 
Saxta şöhrətlərə düşmənəm, yadam,  
Simüzər görürəm qayəndə sənin.  
Bir də həqiqəti bil ki, 
mən adam  
Olmaq istəmirəm sayəndə sənin... 
__________________Milli Kitabxana_________________ 
78 
 
Dünyanı görmüşəm clə bir donda,  
Demirəm sevincdən dərd böyük olub,  
Sənin ciblərinə pul yük olanda  
Mənim ciblərimə əlim yük olub!.. 
 
Yox, yox! 
Varlı olmaq eyib deyil ki,  
Bilirəm, pulunuz hesaba gəlməz.  
Səni istəyimcə sevməsəm, bil ki,  
Atan əmr verib sevdırə bilməz. 
 
Ayrılaq, 
unudaq kədəri, yası,  
Könlüm dediyini söyləyir dilim.  
Səni nazirliyin qara "Volqa"sı,  
Mənisə ehtiyac gözləyir, gülüm... 
 
1968 
 
SƏN GƏRƏK... 
 
Sən gərək özünü tanıtmayaydın,  
Mənə bu üzünü tanıtmayaydın.  
Yenə də həyatı səndən umaydım,  
Elə biləydim ki, dünyada təksən. 
 
İllərin ömrümdən apardığını  
Elə biləydim ki, gətirəcəksən.  
Bahar gözləyirdim, 
yenə də qışdı, 
Bir arzu, bir ümid öldürməkdənsə  
Aldana-aldana yaşamaq xoşdu;  
Sən gərək özunü tanıtmayaydın... 
Sənə baxa-baxa sənin üzündə  
Görünür özgəni sevmişəm onda.  
Hər titrək sözümü sənin gözündə  
Yəqin özgəsinə demişəm onda. 
 
__________________Milli Kitabxana_________________ 
79 
 
Hissin xumarında yumub gözünü  
Onda məhəbbətim yuxulu imiş.  
Sonradan oyanıb, 
onda bilib ki, 
Suyun lal axanı qorxulu imiş;  
Sən gərək özünü tanıtmayaydın. 
 
Sən gərək özünü tanıtmayaydın;  
Ömür də beləce keçib gedəydi.  
Sən demə, marala atdığım güllə  
Maral dərisində tülküyə dəydi...  
Sadəlövh qəlbimdən, 
məhəbbətimdən, 
Keçdiyim yollardan utanıram mən;  
Yuxulu gözümdən ağrılar keçir,  
Yanımdan sevgisi doğrular keçir,  
Səndən yox, 
onlardan utanıram mən...  
Sən gərək özünü tanıtmayaydın,  
Mənə bu üzünü tanıtmayaydın... 
 
1979 
 
SƏN DEMƏ, TƏZƏDƏN SEVMƏK OLARMIŞ... 
 
Sən demə, təzədən sevmək olarmış,  
Tale də təzədən gülə bilərmiş.  
Küsüb gözüyaşlı gedən məhəbbət  
Peşiman-peşiman gələ bilərmiş. 
 
Ürək bulud kimi boşalırsa da  
Demək, bulud kimi təzədən dolur,  
Sonuncu şöləsi titrəyən şamdan  
Ayrı bir şamı da yandırmaq olur. 
 
Sən demə, tozədən sevmək olarmış,  
Köhnə yaraları vaxt, zaman silir, 
 
__________________Milli Kitabxana_________________ 
80 
 
Kəsilən budaqla ölən ağaclar  
Təzə pöhrələrlə dirilə bilər. 
Ağlaya-ağlaya dünyaya gəlib,  
Biz ana südüylə gülməmişikmi?!  
 
Hər axşam sapsarı batan günəşi  
Hər səhər təzə-tər görməmişikmi?! 
Sən demə, təzədən sevmək olarmış,  
Sevgi fursət deyil quş kimi uça.  
Nə də kölgədir ki, 
qaçasan qova,  
Ya da sən qovasan, 
o səndən qaça... 
 
Çıxarsan qəlbindən ötən sevgini,  
Bir gün də tənhalıq sıxacaq səni.  
Kiməsə etdiyin yaxşılıq kimi  
Məhəbbət qarşına çıxacaq sənin. 
 
İlk sevgi yuvadan düşən quşcuğaz,  
Körpə qanadları pöhrələnməyib.  
Məcnunun ahıyla uçan məhəbbət  
Min hiylə əliylə yerə enməyib... 
 
Mən ki, görməmişəm sevgini susan,  
Məhəbbət zirvədə bəslənən qarmış.  
Kim deyir, bir dəfə sevilir insan,  
Sən demə, təzədən sevmək olarmış... 
 
1980 
 
NƏ BİLƏYDİK 
 
Nə biləydik bu sevginin sonu yox,  
Nə biləydik dünya belə dönəcək,  
Nə biləydik sevgi adlı bu qonaq  
İkimizin aramızda öləcək... 
__________________Milli Kitabxana_________________ 
81 
 
Ulu sevgi göydən yerə endimi,  
Nə dayandı yolumuzun üstündə?  
Bu məhəbbət soyuduqca, sən demə,  
Can verirmiş qolumuzun üstündə. 
 
Hər görüşə sürünürdü ayaqlar...  
O çəmənlər - bir baharlıq səməni.  
Dodaqları yandıranda dodaqlar  
Ürəyimiz üşüyürmüş, deməli. 
 
Əyləncələr qoymadı ki, göz açaq;  
Hər istəyi biz beləcə bitirdik.  
Payız gəldi toy-bayramla, 
biz ancaq  
Yarpaq-yarpaq günümüzü itirdik. 
 
Şirin oldu yalanların zəhəri,  
Həqiqəti gizləmişik həmişə.  
Sevgililər oyaq açdı səhəri,  
Biz axşamı gözləmişik həmişə... 
 
Yuxu gördük... 
gah qorxulu, gah da şən,  
Boğdu bizi tərədüdlər  axarı.  
Yuxularda əllər gördük birləşən,  
Ha yozduqsa hicran oldu axırı... 
 
Nə biləydik bu sevginin sonu yox,  
Nə biləydik dünya belə dönəcək.  
Nə biləydik sevgi adlı bu qonaq  
Üzümüzə baxa-baxa öləcək... 
 
1979 
 
MƏN Kİ, SƏN DEYİLƏM... 
 
Unutmadı gözlərini gözlərim,  
Mənim gözüm, sənin gözün deyil ki.  
O yerləri naxışlayır izlərim,  
Mənim izim, sənin izin deyil ki. 
__________________Milli Kitabxana_________________ 
82 
 
Yalanlara öyrətmədim dilimi,  
Mənim dilim, sənin dilin deyil ki.  
Hər yetənə uzatmadım əlimi,  
Mənim əlim, sonin əlin deyil ki. 
 
Uçub getdin, sazaq düşdü könlümə,  
Mənim qəlbim, sənin qəlbin deyil ki.  
Sən gülüşçün yaranıbsan, inləmə,  
Mənim qəlbim, sənin qəlbin deyil ki. 
 
Sən qaraltdın, mən ağartdım saçlraı,  
Mənim saçım, sənin saçın deyil ki.  
Eşidənlər bağışlayar suçumu,  
Mənim suçum, sənin suçun deyil ki. 
 
Yerə düşdü, odlu sözüm közərdi,  
Mənim sözüm, sənin sözün deyil ki.  
Qarşılaşdıq, dil susdu, üz qızardı,  
Mənim üzüm, sənin üzün deyil ki. 
 
Sən yolunu dəyişdirdin bir səhər,  
Mənim yolum, sənin yolun deyil ki.  
Bu hicrana dözəcəyəm birtəhər,  
Dözəcəyəm, hicran ölüm deyil ki!.. 
 
Fevral, 1982 
 
BİR SEVDA AĞLAYIR... 
 
Gəl dedim, koksümə yaralı düşdü,  
Əl açdım, əllərim aralı düşdü,  
Ona bu ağ dünya qaralı düşdü,  
Bir sevda ağlayır içimdə mənim. 
 
Qədri bilinmədi, 
Ömrü qırıldı,  
Həsrət boyun bükdü, 
hicran yoruldu.  
O hər gün incildi, 
hər gün vuruldu,  
Bir sevda ağlayır içimdə mənim. 
__________________Milli Kitabxana_________________ 
83 
 
Min gül solduranlar 
min gül dərdilər,  
Yüngül çiçəkləri 
yüngül dərdilər,  
Mən ürək açanda 
baxıb gördülər  
Bir sevda ağlayır içimdə mənim... 
 
Dünəni bükülü xatirəsinə,  
Vurğundur bu günü xatirəsinə,  
Qısılıb mürgülü xatirəsinə  
Bir sevda ağlayır içimdə mənim. 
 
Bacara bilmədim özüm-özümlə,  
Dil tapa bilmədi işim sözümlə,  
Mənim fəryadımla, 
Mənim gözümlə  
Bir sevda ağlayır içimdə mənim. 
 
Mənəm daş daşıyan o məhəbbətə,  
İtmiş qaş-daşıyam o məhəbbətə,  
Özüm başdaşıyam o məhəbbətə,  
Bir sevda ağlayır içimdə mənim. 
 
Gec oldu qədrini mən biləndə də,  
Sevinci yaşayıb, qəm böləndə də  
Üzümə baxmayın, 
mən guləndə də  
Bir sevda ağlayır içimdə mənim... 
 
NEYLƏYİM? 
 
Bu təbəssüm bir çiçəyin izidi,  
Ala gözün bulaqların gözüdü,  
Ürəyimdə məhəbbətin özüdü,  
Ürəyimlə bacarmıram, neyləyim? 
__________________Milli Kitabxana_________________ 
84 
 
Hər eyhamın bir tilsimə açardı,  
Dil bilsəydi daş da könül açardı.  
Ağlım səndən uzaqlaşar, qaçardı,  
Ürəyimlə bacarmıram, neyləyim? 
 
Bu ülfətin sonu hicran deyil ki,  
Dilim tutmur istəyimi deyim ki.  
Sənə gələn yollarımı əyimmi?  
Ürəyimlə bacarmıram neyləyim? 
 
Gözləyirəm... 
Hər dəqiqəm il olur, 
Sən gəlirsən, hər ləpirin gül olur. 
Qəlbim yenə qolu bağlı qul olur, 
Ürəyimlə bacarmıram, neyləyim? 
 
Uşaqlığın havası var başında,  
Ürəyimin xəncəri var qaşında.  
De, sevimmi mən indi bu yaşımda?  
Ürəyimlə bacarmıram, neyləyim? 
 
ETİRAF 
Ömür-gun yoldaşıma 
 
Fikirli gəlirəm,  
Dalgın gəlirəm,  
Qayğılı gözlərin çəkir şəklimi.  
Bəzən gec gəlirəm, 
yorğun gəlirəm  
Bitirsən qapıda bənövşə kimi... 
 
Bəlkə min suçumu bilmisən mənim,  
Birini üzümə vurmamısan heç.  
Eyhamla üzümə gülmüsən mənim,  
Bircə yol üzümə durmamısan heç. 
 
Hər kəs taleyilə gəlir həyata,  
Demirəm, ürəyi yumşaq olmuşam. 
__________________Milli Kitabxana_________________ 
85 
 
Dəcəl balalara mülayım ata,  
Səninçün ən dəcəl uşaq olmuşam. 
 
Sənsən dağlar" kimi səbrlə dözən,  
Bəlkə tərəddüdlə çox döyüşmüsən.  
İsti bir sevgidən yazmışam bəzən,  
Soyumuş çayımı sən dəyişmisən... 
 
Üzümdə kədərdən bir iz görəndə 
Şirinim olmusan, 
Acım olmusan. 
Qohumdan, tanışdan pis üz görəndə 
Sən anam olmusan, 
Bacım olmusan. 
Bir kovrək şerimdən gözlərin dolub, 
Nə deyim, 
Özgədən çox yazıb qələm,  
Nə qədər düyünlü günümüz olub,  
Düyünlü qaşın görməmişəm mən... 
 
Bir əlin mətbəxdə 
qabda-qaşıqda,  
Bir gözün istidə, tüstüdə olub.  
Bir əlin beşikdə 
ogul-uşaqda,  
Bir ğözün həmişə üstümdə olub. 
 
Yollar çarpaz-çarpaz, 
Yollar qarışıq... 
Gecə yol gəlirəm qulağı səsdə. 
Bizim pəncərədən süzülən işıq - 
Gözünün nurudur yolumun üstə. 
 
Fikirli gəlirəm, 
Dalğın gəlirəm, 
Qayğılı gözlərin çəkir şəklimi. 
Bəzən gec gəlirəm, 
yorğun gəlirəm  
Bitirsən qapıda bənövşə kimi... 
__________________Milli Kitabxana_________________ 
86 
 
 
* * * 
Qapını döymüşəm gecəyarısı,  
Saçımda bir əlin təması gəlib 
İsti dodağımda bir öpüş izi,  
Əlimdə bir sacın xınası gəlib. 
 
Yuxulu gözündə qızartı görüb,  
Qızara-qızara yalan demişəm.  
Şübhənin bəhanə payını verib,  
Hələ yatmayıb ki, balam, demişəm. 
 
Tez-tez oynayıram mən bu oyunu,  
Neçə yad sifəti görüb gəlirəm.  
Sənin bir ömürlük sevgi payının  
Yarısın özgəyə verib gəlirəm. 
 
Bu elə duyğu ki, 
Bu elə qəm ki, 
Min olsa yenə də əyməzdi səni. 
Bəzən eləsinə dəyişmişəm ki. 
Bəlkə dırnağına dəyməzdi sənin. 
 
Pəncərə dalından yollara baxıb,  
Yuxusuz gözünlə vaxtı sayırsan.  
Körpə balaları köksünə sıxıb  
Mürgülü-mürgülü gülümsəyirsən. 
 
Nağıl danışırsan "Min bir gecə"dən,  
Nağılın qorxulu, sehrli, qəmgin... 
Mən isə sallanıb kəndir gecədən  
Bir quyu dibinə enirəm hər gün. 
 
Bilmirəm mələksən, Allahsan, nəsən?  
Mənə bağışladın neçə günahı.  
Belə mehribanlıq eylədikcə sən  
Özüm öz gozümdən düşürəm, axı... 
 
__________________Milli Kitabxana_________________ 
87 
 
SEVƏNLƏR DEMƏYƏYDİ... 
 
Ötüb illər keçir, ötür qərinə,  
Arzum yola düşür mənim yerimə,  
Dünyanın səadət zirvələrinə  
Tələsib, həmişə gecikən mənəm. 
 
Min soraq gətirən küləklər üçün,  
Məhəbbət yuvası ürəklər üçün,  
Mənimçün açılan çiçəklər üçün  
Tələsib, həmişə gecikən mənəm. 
 
Zaman uçub gedır, gözləmir yenə,  
Yağışlar tələsir qovuşsun selə,  
Əvvəldən bildiyim səfərə belə  
Tələsib, həmişə gecikən mənəm. 
 
Hicran qapımızı döyməyəydi kaş,  
İllər gəncliyimə doyməyəydi kaş,  
Sevənlər heç zaman 
deməyəydi kaş,  
-Tələsib, həmişə gecikən mənəm. 
 
SEVDİRƏ BİLMƏDİM... 
 
Dəli kimi sevdim gözəl dəlini,  
Gül verdim, yandırıb-yaxdı əlini,  
Seçib cümlələrin ən gözəlini  
Titrəyib söylədim sözümü sənə,  
Sevdirə bilmədim özümü sənə... 
 
Həsrəti, vüsalı qoşa sevdirdim,  
Üşüyən əynimi qışa sevdirdim,  
Yalın ayağımı daşa sevdirdim,  
Tanıda bilmədim izimi sənə  
Sevdirə bilmədim özümü sənə... 
__________________Milli Kitabxana_________________ 
88 
 
Alışıb yanardım göz istəsəydin,  
Bir nəğmə olardım söz istəsəydin.  
Məni görmək üçün göz istəsəydin  
Kor qalıb, verərdim gözümü sənə;  
Sevdirə bilmədim özümü sənə. 
 
Sənə hər məktubu yazdım qanımla,  
Ruhumla, hissimlə, həyəcanımla,  
Sevinclə ölərdim, 
əgər bununla  
Bağışlasaydım mən 
ömrümü sənə;  
Sevdirə bilmədim özümü sənə... 
 
SEVƏ-SEVƏ AYRILAQ... 
 
Biz xoşbəxt olmadıq sevənlər kimi,  
İndi son bahartək sızlar qəlbimiz.  
Bəlkə bu dünyaya gəlmişik, gülüm,  
Artıraq dünyaya həsrətini biz. 
 
Tənə də, giley də daha əbəsdir,  
Bu sirli royadan ayılaq gərək.  
Ya sən gecikmisən, ya mən 
tələsdim,  
İndi sevə-sevə ayrılaq gərək. 
 
Könül gizli-gizli 
yanacaq indi, 
Bir damla göz yaşın dənizdi mənə.  
Bizə xatirələr qalacaq indi,  
Sənin xatirən də əzizdir mənə... 
 
Bilirəm, bu həsrət üzəcək səni,  
Çalış, kölgə kimi sürünməyəsən.  
Gözlərim hər zaman gəzəcək səni,  
Çalış, 
Gözlərimə görünməyəsən!... 
 
__________________Milli Kitabxana_________________ 
89 
 
İKİMİZİN YERİNƏ... 
Sevdiyimiz bir nəğmə var... 
 
Bu sevgidən sən qorxursan 
eybi yox, 
Mən sevərəm ikimizin yerinə.  
Bu eşq üçün bir ğün 
dara çəksələr  
Mən gedərəm ikimizin yerinə... 
Min əzabdır sənsiz keçən 
hər günüm, 
Unutmuşam yaxşı, yaman fərqini.  
Bu sevginin dağ əridən dərdini  
Mən çəkərəm ikimizin yerinə. 
 
Gül deyirəm, gül qəlbinə dəyirəm,  
Mən səninçün tanrı yazan şeirəm,  
Dodaqların inciməsin deyirəm,  
-Mən ölərəm ikimizin yerinə... 
 
Taleyimdə son açılan gülümsən,  
Süzüb qara gözlərini gülümsə,  
Bu sevginin sonu əgər ölümsə  
Mən ölərəm ikimizin yerinə. 
 
 
HEYF, O SEVGİYƏ... 
 
O yalançı illər günə dəyməzmiş,  
Gül verdim, verdiyim gülə dəyməzmiş,  
Gözümdə çağlayan selə dəyməzmiş,  
Heyf o sevgiyə, o məhəbbətə. 
 
Bir dəfə ürəkdən gülə bilmədim,  
Könlümü kimsəyə verə bilmədim,  
Səndən başqasını sevə bilmədim,  
Heyf o sevgiyə, o məhəbbətə. 
 
__________________Milli Kitabxana_________________ 
90 
 
Sənsiz gecələrim yuxu bilmədi,  
İçimdə alışan ahı bilmədi.  
Mən bildim, sən bildin, çoxu bilmədi,  
Heyf o sevgiyə, o məhəbbətə. 
 
Özümün özümdən acığım gəlir,  
Dostlarım kədərli, düşmənim gülür.  
Ölən sevgimizə yazığım gəlir,  
Heyf o sevgiyə, o məhəbbətə. 
 
Sultanlıq taxtımız devrildi necə,  
Küləksiz, tufansız  sovruldu heçə.  
O sevgi nifrətə çevrildi necə,  
Heyf o sevgiyə, o məhəbbətə. 
 
BU, SƏN DEYİLSƏN... 
 
Qayıdıb gəlibsən gözləri yaşlı,  
Deyirsən, bir daha küsən deyilsən.  
Hanı o vüqarın, o saymazlığın;  
Yox, bu sən deyilsən, bu sən deyilsən. 
 
Deyirsən vaxt keçir, zaman gözləmir,  
Dilin dediyini, ürəyin demir.  
Bu yalvaran gözəl sənə bənzəmir,  
Yox, bu sən deyilsən, bu sən deyilsən. 
 
Getdiyim hər yeri güdən sən idin,  
Küsəndə aylarla itən sən idin,  
Çırpıb qapıları gedən sən idin,  
Yox, bu sən deyilsən, bu sən deyilsən. 
 
Deyirsən küsənlər barışar yenə, 
Nə tez boyun əydin beş gunlük qəmə? 
Özündən razılıq yaraşır sənə 
Yox, bu sən deyilsən, bu sən deyilsən. 
 
__________________Milli Kitabxana_________________ 
91 
 
Dərdlisən, dərdini get danış suya,  
Əl açma, alçalma mən verən paya,  
Elə bil dilənçi gəlib qapıya  
Yox, bu sən deyilsən, bu sən deyilsən. 
 
Dekabr, 1995 
 
YARI MƏNDƏ, YARI SƏNDƏ... 
 
İkimizdə bir ürək var.  
Yarı məndə, yarı səndə.  
Sevgi adlı bir ağacıq,  
Budaq məndə, narı səndə. 
 
Çiçək ətri gül üzündə,  
Min məna var hər sözündə.  
Bir buluduq göy üzündə  
Yağış məndə, dolu səndə. 
 
Bir ovçuyam, günüm ovda  
Qaçhaqaçda, qovhaqovda,  
Eşqimiz bir şirin sevda  
Pətək səndə, balı məndə... 
 
MƏNİM BU GÖZ YAŞLARIM... 
 
Bu idimi son niyyətin  
Oynama gəl vüqarımla.  
Axıb gedər məhəbbətin  
Mənim bu göz yaşlarımla. 
 
Gül yanaqlar saralacaq,  
Axıb sular durulacaq.  
Bir ümman da yaranacaq  
Mənim bu göz yaşlarımdan. 
__________________Milli Kitabxana_________________ 
92 
 
Yollar bağlı, gələmməzsən,  
Bu dərdi sən böləmməzsən,  
İstəsən də siləmməzsən  
Mənim bu göz yaşlarımı. 
 
Könül yorğun, yollar çəttin,  
Nələr etdi qəbahətin?  
Dəyməz sənin məhəbbətin  
Mənim bu goz yaşlarıma... 
 
KÜSÜLÜ QALA BİLMİRƏM... 
 
Qayıdıb gəlmişəm yanına yenə,  
Nə olar, bu dəfə qəlbimə dəymə.  
Deyəsən gülürsən acizliyimə,  
Neyləyim, küsülü qala bilmirəm. 
 
Sevənlər həmişə yesir düşübdür,  
Axı, aramıza nə sirr düşübdür,  
İradəm sevginə əsir düşübdür.  
Neyləyim, küsülü qala bilmirəm. 
 
Zaman gözləməyir,  
Ömür-gün axır,  
Soyuqluğun mənı yandırır-yaxır.  
Gözüm gözlərinə yalvarıb baxır,  
Neyləyim, küsülü qala bilmirəm. 
 
Uçub buludlara qona bilərəm. 
Bu dərdin əlində sola bilərəm.  
Ömürlük ac-susuz qala bilərəm,  
Neyləyim, küsülü qala bilmirəm... 
__________________Milli Kitabxana_________________ 
93 
 
 
SEVƏ BİLMƏZSƏN 
 
Hələ qəlbimizdə xatirə izi,  
Hələ ayrılığın nəmlidi gözü.  
Hələ ki, sevirik bir-birimizi,  
Başqa birisini sevə bilməzsən. 
 
Gör neçə nəğmənin bəstəsi qalıb,  
Bu ocaq sönübsə, tüstüsü qalıb.  
Əlindo əlimin istisi qalıb,  
Başqa birisini sevə bilməzsən. 
 
İncidib, qəlbimə dəyə bilmirsən,  
Yolunu biryolluq əyə bilmirsən.  
Mənə "yox" sözünü deyə bilmirsən,  
Başqa birisini sevə bilməzsən. 
 
İl keçir, ömürdə xatirə qalır,  
Bahar güllərimiz qönçədə solur,  
Hələ ki, gözlərin məni axtarır,  
Başqa birisini sevə bilməzsən. 
 
Axar gözümüzün yaşı qurumaz,  
Deyirdik bu ilqar, peyman pozulmaz,  
Belə sevə-sevə ayrılmaq olmaz,  
Başqa birisini sevə bilməzsən. 
 
ALLAHIM, AYIRMA BİZİ... 
 
Bu ömür yolunda üz-üzə gəldik,  
Zülmət bir gecədən gündüzə gəldik,  
Deyəsən, axırda biz gözə gəldik,  
Nə olar, Allahım, ayırma bizi. 
 
Sənin əlindədir taleyin hökmü,  
Nə oldu, bu sevgi bir ağır yükmü?  
Ayrılıq deyilən səndən böyükmü?  
Nə olar, Allahım, ayırma bizi. 
__________________Milli Kitabxana_________________ 
94 
 
 
Sonradan qovuşan iki yoluq biz,  
Sevgiylə başlayan iki sonuq biz,  
Haqqına tapınan iki quluq biz,  
Nə olar, Allahım, ayırma bizi. 
 
Duymadıq sevginin şirin dadını,  
Vurma qəlbimizə hicran odunu,  
Eşit sevənlərin qəm fəryadını:  
Nə olar, Allahım, ayırma bizi. 
 
Bu biz, bu məhəbbət, bu alın yazı.  
Yoxsa bu yazıya əgər bir pozu.  
Ayırmaq istəsən al canımızı,  
Nə olar, Allahım, ayırma bizi... 
 
İyun, 1996 
 
SƏNDƏN SONRA... 
 
Özünlə aparmısan  
Günlərimin rəngini.  
Kədər mənə bənzəyir,  
Qəm kövrəlib sən kimi.  
İndi başa düşmüşəm,  
Sənsiz hər şeyim hədər;  
Səndən sonra heç kəsi  
Sevmədim sənin qədər. 
 
Sevgi dolu baxışlar  
Şəklindən baxır mənə,  
Dönəcəksən bilirəm  
Sən əvvəl-axır mənə.  
Mən elə bilirdim ki,  
Hər şey soyuyub gedər,  
-Səndən sonra heç kəsi  
Sevmədim sənin qədər. 
__________________Milli Kitabxana_________________ 
95 
 
İçimdə tufan kimi  
Çağlayır xatirələr,  
Göz yaşlarım qurumur,  
Ağlayır xatirələr.  
Mən kədərdən doymuşam,  
Məndən doymayır kədər,  
- Səndən sonra heç kəsi  
Sevmədim sənin qədər. 
 
O qədor yaxın ikən,  
Bu qədər uzaq olduq.  
Yorulduqmu sevgidən  
Biz yarı yolda qaldıq.  
Mən əzablar içində,  
Sən özün məndən betər.  
Sən özün də heç kəsi  
Sevmədin mənim qədər... 
 
İyun, 1996 
 
SƏN MƏNİ GÖRƏCƏKSƏN... 
 
Mənə dord verib getmə,  
Dərdimnən öləcəksən.  
Hara baxsan, qarşında  
Sən məni görəcəksən. 
 
Bu peşiman yollarda,  
Axıb gedən sularda,  
Hər gecə yuxularda  
Sən məni görəcəksən. 
 
Qəm dolu otağında,  
Qurumuş dodağında,  
O mənsiz yatağında  
Sən məni görəcəksən. 
 
Dən düşər qara telə,  
Göz yaşın dönər selə,  
Gözünü yumsan belə  
Sən məni görəcəksən. 
__________________Milli Kitabxana_________________ 
96 
 
Toyda gülməyəcəksən,  
Könül verməyəcəksən,  
Bəyi görməyəcəksən,  
Sən məni görəcəksən... 
 
May, 1996 
 
SƏNİN XATİRİNƏ... 
 
Nə yazsam sevgidən yazır  
Qələm, sənin xatirinə.  
Hicrandan boynu bukulu  
Mənəm, sənin xatirinə. 
 
Yolumu duman bağlasa,  
Köksümü həsrət dağlasa.  
Gözlərimdə sel çağlasa  
Gülləm, sənin xatirinə. 
 
Gəl yandırma dilin ilə,  
Çox oynama külüm ilə  
Son tikəmi sənin ilə  
Bölləm, sənin xatirinə. 
 
Bilmirəm, mələksən, nəsən, 
Can verərəm, can istəsən.  
Bircə kəlmə öl söyləsən,  
Ölləm, sənin xatirinə. 
 
May, 1996 
 
__________________Milli Kitabxana_________________ 
97 
 
 
BU SEVDA 
 
Nahaqdan doymuşam, mən haqq gəzirəm,  
Başıma bir bəla, günah gəzirəm.  
Mən ki məhəbbətdən uzaq gəzirəm,  
Hardan ürəyimə doldu bu sevda? 
 
Dərdə əyilməzdim, eşqə əyildim,  
Bu eşqi Tanrının cəzası bildim,  
Mən ki bu sevgiyə hazır deyildim,  
Gül kimi əlimdə soldu bu sevda. 
 
Yenə mən olmadım ülfəti qıran,  
Sevdimmi, eşqimdə ölüncə varam,  
Kədəri bir dünya, sevinci bir an,  
Məni bəlalara saldı bu sevda. 
 
Təkliyə sən necə dözürdün, Allah,  
Bu eşqlə qəbrimi qazırdın, Allah,  
Özünə şərikmi gəzirdin, Allah,  
Sənə istəyimi böldü bu sevda. 
 
Yanvar, 1997 
 
OLDURMƏ MƏNİ 
 
Canı sən vermədin, sən də alasan,  
Ümid ver yaşayım, öldürmə məni.  
Qıyma sevəninə qatil olasan,  
Ümid ver yaşayım öldürmə məni. 
 
Ölümüm min yerə yozulacaqdır,  
Dünyadan bir sevən azalacaqdır,  
Qəbrim ürəyində qazılacaqdır,  
Ümid ver yaşayım, öldürmə məni. 
 
__________________Milli Kitabxana_________________ 
98 
 
 
 
Məni öz əlinlə məzara vermə,  
Görmək istəmirsən, heç məni görmə,  
Sən Allah, bu qədər günaha girmə,  
Ümid ver, yaşayım, öldürmə məni. 
 
Vallah, əllərimdə qalacaq yaxan  
Bilmirəm bu mənzil uzaqmı, yaxın,  
Yaşamaq mənim də haqqımdı, axı  
Ümid ver, yaşayım, öldürmə məni... 
 
Avqust, 1996  
 
 
YAŞADI 
 
Bu sevginin ömrü belə qısaymış,  
Bənövşətək bircə həftə yaşadı,  
Sevinməyə səbri belə çatmadı,  
No yaşadı, qəm tərəfdə yaşadı. 
 
Bu tər qönçə açılmadan solarmış,  
Bu məhəbbət hansı səmtə yol almış?  
Sevənlərin günü qara olarmış,  
Görən kimlər sevib kefdə yaşadı?.. 
 
O ürəkdən güldüyümüz gün hanı?  
Sədaqətdən danışdığın dil hanı?  
Bu sevginin səhvmi düşdü ünvanı?  
-Oz ömrünü elə səhvdə yaşadı. 
 
HƏLƏ BU HARASIDIR... 
 
Ayrılıq  hicran deyil,  
Qəlbinin yarasıdır,  
Əyil, qarşımda əyil,  
Hələ bu harasıdır. 
 
Qəlbini sıxacağam,  
Zəng edib susacağam,  
__________________Milli Kitabxana_________________ 
99 
 
Evini yıxacağam,  
Hələ bu harasıdır. 
Görəndə güləcəyəm,  
Yuxuna gələcəyəm,  
Hər cür dərd verəcəyəm,  
Hələ bu harasıdır. 
 
Getməz gözünün nəmi,  
Göz yaşın boğar səni.  
Həsrət yandırar səni,  
Hələ bu harasıdır. 
 
Yollarda qalacaqsan,  
Saralıb solacaqsan.  
Od tutub yanacaqsan,  
Hələ bu harasıdır. 
 
Gözün yolda qalacaq,  
Hey boşalıb, dolacaq,  
Gör bir nələr olacaq,  
Hələ bu harasıdır... 
 
İyun, 1996 
 
QAYTAR MƏNƏ 
 
Bulaq tək safsan dedim,  
Bulaq tək axıb getdin.  
Odlu baxışlarınla  
Qəlbimi yaxıb getdin.  
Qəfil gəldin ömrumə,  
Qəfil də çıxıb getdin,  
Sənsiz dözə bilmirəm,  
Dözümü qaytar mənə. 
 
__________________Milli Kitabxana_________________ 
100 
 
 
Bəlkə tilsimə düşdün,  
Ürəyin daşa döndü,  
Səninlə gedən eşqim  
Həsrətlə qoşa döndü,  
Dedim baharım gəlib,  
Baharım qışa döndü,  
Gülümü aparmısan,  
Yazımı qaytar mənə. 
 
Nazınla çox oynadım,  
Dedim huri, pərisən,  
Göyü əlimdən aldın,  
Dar eylədin yeri sən.  
Sən mələk deyilmişsən,  
Adilərdən birisən,  
Məni məndən almısan,  
Özümü qaytar mənə. 
 
Fevral, 1997 
 
SƏNİ UNUTSAM... 
 
Mən səni unuda bilmirəm, axı,  
Unutsam, nələri unudam gərək,  
Göylərə baxmışıq aylı gecədə,  
Unutsam göyləri unudam gərək. 
 
Dənizi unudum, ya dalğaları,  
Xatirən yadımdan çıxaydı, barı.  
Payızda xəzanı, qışdasa qarı,  
Baharda gülləri unudam gərək. 
 
De, necə unudum mən səni necə,  
Sevgi durna deyil, payızda köçə,  
Yuxuma gəlirsən mənim hər gecə,  
Ayları, illəri unudam gərək. 
 
__________________Milli Kitabxana_________________ 
101 
 
Sənin xəyalındır həsrətlə baxan,  
Adındır hər saat qarşıma çıxan,  
Qarışıb şəklinə gözümdən axan,  
Yağışı, selləri unudam gərək. 
 
Sinəradə peşiman ürəyim qaldı,  
Uçdun, əllərimdə lələyin qaldı,  
Nələri itirdim, bax, nəyim qaldı,  
Nələri, nələri unudam gərək. 
 
Fevral, 1997 
 
BİLƏRƏM... 
 
Mənə qadan alım demə, əzizim,  
Mən sənin başına dönə bilərəm,  
Sənsiz qəm alovlu yanan ocağam,  
Ağlama, yağışdan sönə bilərəm. 
 
Mən günəş gözləyən puçuram hələ,  
Özüm öz dərdimdən qaçıram hələ,  
Ulduzdan ulduza uçuram hələ,  
Çağırsan torpağa enə bilərəm. 
 
Qıfıl axtarıram mən açar kimi,  
İmdad gözləyirəm bir naçar kimi.  
Hələ ki susuram günahkar kimi,  
Bir gün üsyan edib dinə bilərəm. 
 
Deyəsən, Tanrıya yetişdi duam,  
Hələ ki cavabsız qalıbdı sual,  
Küsmüsən, beləcə küsülü də qal,  
Barışsan, sevincdən ölə bilərəm. 
 
İyul, 1997 
 
__________________Milli Kitabxana_________________ 
102 
 
 
  
BURA QƏDƏRMİŞ 
 
Bu dünyada əbədilik nə var ki,  
Ömür kimi hər şey gəldi-gedərmiş.  
Nə sevginin günahı var, nə bizim,  
Bu sevgınin ömrü bura qədərdi. 
 
Məcnun ahı, leylinin göz yaşları  
Nə biləydik əfsanəymiş, hədərmiş.  
Qəm eyləmə, hər yolun bir sonu var.  
Bu sevginin ömrü bura qədərmiş. 
 
Gülə-gülə başlamışdıq bu eşqi  
Axırında göz yaşıymış, kədərmiş.  
Məhəbbətin payız fəsli var imiş,  
Bu sevginin ömrü bura qədərmiş. 
 
Ayrılıq xatirələr içində,  
Bu ayrılıq ölümdən də betərmiş,  
Təsəllimiz bu olacaq, sevgilim,  
Bu sevginin ömrü bura qədərmiş. 
 
Noyabr, 1997 
 
SAĞ ƏLİNİZ SEVƏNLƏRİN BAŞINA... 
 
Cilçıraqla bəzənibdi toyunuz,  
Nur çilənib torpağına, daşına.  
Bir quyudan alınıbdı suyunuz,  
Sağ əliniz sevənlərin başına,  
Qədir-qiymət bilənlərin başına. 
 
Darıxmayın, xanım ana, bəy ata.  
Sağ ətiniz anaların başına,  
Sağ əliniz ataların başına. 
 
Nur tökülür xala, bibi üzündən,  
Alov yağır əmi, dayı gözundən,  
Sevincindən bacı gedib özündən, 
__________________Milli Kitabxana_________________ 
103 
 
 
Sağ əliniz bacıların başına,  
Neçə-neçə dostun, yarın başına. 
 
Gör bu toyda neçə əmi, dayı var,  
Bu düyündə hər qohumun payı var,  
Hələ neçə qardaş, bacı toyu var  
Sağ əliniz qardaşların başına,  
Sağ əliniz sirdaşların başına... 
 
Noyabr, 1995 
 
SAXLAYIN GEDƏN QATARI 
 
Bu qatar vüsaldan həsrətə gedir,  
Vətən ürəyimdən qürbətə gedir,  
Deyəsən ayrı bir qismətə gedir,  
Nə olar, saxlayın gedən qatarı. 
 
Gülüşü aparır, göz yaşım qalır,  
Ürəyim boşalır, gözlərim dolur,  
Bu qatar ayrılıq havası çalır,  
Nə olar, saxlayın gedən qatarı. 
 
Zamanı doğrayıb biçir bu qatar,  
Sevgimin üstündən keçir bu qatar,  
Mənim göz yaşımı içir bu qatar,  
Nə olar, saxlayın gedən qatarı. 
 
Yüyürsəm, çağırsam çata bilmərəm,  
Qəlbimdən qoparıb ata bilmərəm.  
Getdimi, bir daha tuta bilmərəm,  
Nə olar, saxlayın gedən qatari. 
 
Meninı baharımı aparıb gedir,  
Əlini əlimdən qoparıb gedir.  
Qoymayın yarımı aparıb gedir,  
Nə olar, saxlayın gedən qatarı. 
 
Mart, 1996 
 
__________________Milli Kitabxana_________________ 
104 
 
OLACAQ 
 
Külək dağdan nə aparar?  
Nə olsa çənə olacaq.  
Sən könlümü sevindirsən  
Nə olsa, qəmə olacaq. 
 
Bahar kimi gülü sevən,  
Sevgi dolu ili sevən, 
Mənım kımı dəlı sevən,  
Çox olub, yenə olacaq. 
 
Çıx qarşıma, yolumda ol,  
Hər günümdə, anımda ol,  
Can verəndə yanımda ol,  
Son sözüm sənə olacaq. 
 
İnadım yolumu kəsdi,  
İnaddırsa, inad bəsdi!  
Bu dünyanın işi tərsdi,  
Belədi, belə olacaq. 
 
Dünya bizə qalan deyil,  
Ötən illər solan deyil,  
Sənə bir şey olan deyil  
Nə olsa, mənə olacaq. 
 
Yanvar, 1996 
 
BAĞLAYA BİLSƏN 
 
De kim saxlayacaq məni bu yoldan?  
Bağla yollarımı, bağlaya bilsən.  
Əl açıb məhəbbət dilənmədim ki,  
Bağla qollarımı, bağlaya bilsən. 
 
Bu sevgi köhnədir, bu ülfət yeni,  
Bal bilir sən verən qüssəni, qəmi.  
Öldürsən, ruhum da sevəcək səni  
Bağla dillərimi bağlaya bilsən. 
__________________Milli Kitabxana_________________ 
105 
 
Dənizəm, dalğama bərən düşübdü,  
Saçların kəmənddir, görən, düşübdü,  
Güllərim bağçamda pəran düşübdü,  
Bağla güllərimi, bağlaya bilsən. 
 
Gün gələr, inadım hey yorar səni,  
Həsrət mənim kimi soldurar səni,  
Kor olsam əllərim axtarar səni  
Bağla əllərimi, bağlaya bilson. 
 
Sevgisiz bir ürək, evsiz yetimdi.  
Sənsiz yaşamağım, mənə çətindi,  
Bu dünya əvvəldən ölüm-itimdi,  
Ağlayarsan mənə, ağlaya bilsən. 
 
MƏN OLMADIM Kİ 
 
Ömrümün gül açan baharı gəldi,  
Pərişan sən oldun, mən olmadım ki,  
İllərin əlçatmaz həsrət oduna  
Alışan sən oldun, mən olmadım ki. 
 
Dünyanı dolaşan izim qayıtdı,  
Gəldin, ürəyimə yazım qayıtdı.  
Özün küsüb getdin, özün qayıtdın,  
Barışan sən oldun, mən olmadım ki. 
 
Heç bilmırəm nə deyim bu gəlişə.  
Yad olmuşdum hər sevincə, gülüşə,  
Bu sevgini dastan edib həmişə 
Danışan sən oldun, mən olmadım ki. 
 
Gülə-gülə yola saldım illəri,  
Sənsiz açmaz baharımın gülləri,  
Nüsrət deyib gecə-gündüz çölləri,  
Dolaşan sən oldun, mən olmadım ki. 
 
Dekabr, 1999 
 
__________________Milli Kitabxana_________________ 
106 
 
ƏLVİDA DEMİRƏM, GÖRÜŞƏCƏYİK... 
 
Endi gözümüzə həsrətin çəni.  
Hicran yaman yerdə haqladı məni,  
Bu kədər yağışlı ayrılıq günü  
Əlvida demirəm, görüşəcəyik... 
 
İndi ağlayırıq biz için-için,  
Sonu gələcəkmi bu qəmli köçün?  
Hələlik deyirəm, təsəlli üçün  
Əlvida demirəm, görüşəcəyik. 
 
Bu qəmin əlində sola bilmərik,  
Bir başqa sevgidə yana bilmərik,  
Mən sənsiz, sən mənsiz qala bilmərik,  
Əlvida demirəm, görüşəcəyik. 
 
Gəldi bu ayrılıq dərd, qada kimi,  
Batdıq qəm gölündə bir ada kimi,  
Sən bir nəğmə kimi, sən səda kimi,  
Əlvida demirəm, görüşəcəyik. 
 
Qalandım məhəbbət ocağına mən,  
Nə deyim sevginin bu çağına mən?  
Bu inad həsrətin acığına mən  
Əlvida demirəm, görüşəcəyik. 
 
İyun, 1999 
 
İNANMIR 
 
Bir güldür ki, bülbülləri susdurub,  
Çox aşiqin qol-qanadın kəsdirib.  
Bu gözəli sevgidən kim küsdürüb?  
Elə küsüb, məhəbbətə inanmır. 
 
Bağın yanıb, bu oda köz deyiblər,  
Dərd veriblər, hər dərdə döz deyiblər. 
Qulağına o qədər söz deyiblər,  
Hər nağıla, söz-söhbətə inanmır. 
 
__________________Milli Kitabxana_________________ 
107 
 
Kim uçurub onun könül taxtını,  
Payız bilir ömrün bahar vaxtını?  
Bəxtsiz deyib, hey qınayır bəxtini,  
Məhəbbətdə sədaqətə inanmır. 
 
Yollarında çox sevənlər sürünür,  
Onu sevən dərdə-qəmə bürünür.  
Gözlərinə dünya yalan görünür,  
Tanrı verən bir qismətə inanmır. 
 
Mart, 1999 
 
SƏBR VER, ALLAHIM... 
 
Gördüm vəfasızı, danışmadım mən,  
Bu bir fürsət idi görüşmədim mən,  
Onsuz yaşamağa alışmadım mən,  
Səbr ver, Allahım, səbr ver mənə. 
 
Elə bil düyündü, çözümü yoxdur,  
Dadsız günlərimin düzümü yoxdur?  
Daha bundan artıq dözümüm yoxdur,  
Səbr ver, Allahım, səbr ver mənə. 
 
İmdad istəyirəm, əl açdım göyə,  
Demədim başıma göylər daş tökə,  
Bu eşqi bir ömür yaşadım deyə 
Səbr ver, Allahım, səbr ver mənə. 
 
Ozüm də bilmirəm kiməm, nəyəm mən,  
Çəkilməz həsrəti kimə deyim mən,  
Ondan başqasını bəyənmədim mən  
Səbr ver, Allahım, səbr ver mənə. 
 
Ayrılıq ölümdür - sazaq sayılmaz,  
Hər fəryada qulaq asaq, sayılmaz  
Ümid istəyirəm - yasaq sayılmaz,  
Səbr ver, Allahım, səbr ver mənə... 
Yanvar, 1999 
__________________Milli Kitabxana_________________ 
108 
 
* * * 
Yazımı görübsən, qışımı görmə,  
Gözlərimlə üşüdərəm mən səni,  
Gültək əsməyinə ürəyim dözməz,  
Nəfəsimlə isidərəm mən səni. 
 
Girmə bu dəryaya, gəmin batacaq,  
Qəmlərim içində qəmin batacaq,  
Pıçılda adını, səsin çatacaq,  
Ürəyimlə eşidərəm mən səni. 
 
Dərdin neçə üzü varsa bilirəm,  
Kədərimin acığına gülürəm,  
EIə bilmə mən dərdindən ölürəm,  
Min bir dərdə tuş edərəm mən səni. 
 
Dosta ocaq, düşmənimə ayazam,  
Sözüm bitməz, hə söyləyəm, ha yazam.  
Mən elə bir qasırğalı payızam,  
Baharını qış edərəm mən sənin. 
 
Dekabr, 1998 
 
MƏHƏBBƏT DEMİRƏM 
 
Bir tənə var baxışında, sözündə,  
Təbəssümün yenə küsüb üzündə,  
Ağlamaqdan yaş qalmayıb gözündə,  
Göz yaşına mən məhəbbət demirəm. 
 
Məhəbbəti ömür kimi itirdik,  
Gül yerində tikan kolu bitirdik.  
Bir fürsəti ikimiz də otürdük,  
Dönüşüne mən məhəbbət demirəm. 
__________________Milli Kitabxana_________________ 
109 
 
O baharın çiçəkləri xəzəldi,  
Küskün qəlbin qəm yoluna düzəldi,  
Öyünmə ki, qaşın, gözün gözəldi,  
Göz-qaşma mən məhəbbət demirəm. 
 
Yerə düşdün bir inadın sözütək,  
Ayrılırıq elə biz də yüzütək,  
Belə məsum görkəminlə, quzutək  
Savaşına mən məhəbbət demirəm. 
 
Ölü eşqin ehsanını sevmirəm,  
Nəzir kimi vüsalını sevmirəm,  
Məhəbbətin leysanını sevirəm,  
Yavaşına mən məhəbbət demirəm. 
 
Bu məhəbbət həmdəmidir təklərin,  
Ürəyimdən həyat alır kökləri,  
Hər qovuşan mənfi, müsbət yüklərin,  
Təmasına mən məhəbbət demirəm. 
 
Noyabr, 1998 
 
AĞLA GÖZLƏRİM 
 
Bu dərdin qoynuna özün atıldım,  
Bəs niyə günəştək birdən tutuldun?  
Sən gördün, sən sevdin, sən aldadıldın,  
İndi peşimansan, ağla, gözlərim. 
 
Fəryadım hər sözə kiriyən deyil,  
Qəlbimdə yurd salıb, yeriyən deyil,  
Kədərim gülüşlə əriyən deyil,  
Ümidsiz gümansan, ağla, gözlərim. 
 
Hərdən bulud kimi boşaldın, doldun,  
Qəmli baxışınla yollarda qaldın,  
Sevdin, sevdiyinə peşiman oldun,  
İndi ah-amansan, ağla, gözlərim. 
 
__________________Milli Kitabxana_________________ 
110 
 
Axıb gilə-gilə durulacaqsan,  
Yollara baxmadan yorulacaqsan.  
Ağlaya-ağlaya kor olacaqsan,  
Qara bir dumansan, ağla, gözlərim. 
 
Sentyabr, 1998 
 
MƏNİM GÖZ YAŞIMI  
GÖRMƏYƏCƏKSƏN 
 
Bu eşqin yasını saxlayacağam,  
Sən gedən yollara baxmayacağam,  
Ağlasam gizlicə ağlayacağam.  
Mənim göz yaşımı görməyəcəksən. 
 
Tale oyunlara atacaq səni,  
Fəryadın göylərə çatacaq sənin.  
Günahın gözünü tutacaq sənin,  
Mənim göz yaşımı görməyəcəksən. 
 
O gülən şəklinə baxıb ağlasam,  
Gözümə bir eynək taxıb ağlasam.  
Üzümü ovcuma sıxıb ağlasam  
Mənim göz yaşımı görməyəcəksən. 
 
Sən elə bilimə ki, qəmdən uzaqsan,  
Bir yağış altında sönən ocaqsan,  
Üzümə baxmağa utanacaqsan,  
Mənim göz yaşımı görməyəcəksən. 
 
İyul, 1998 
 
BƏLKƏ BU TƏSADÜF... 
 
Bizi görüşdürüb nigaran yollar,  
Yollar ürək kimi boşalar, dolar.  
Allahın işini nə bilmək olar,  
Bəlkə bu təsadüf məhəbbət oldu. 
__________________Milli Kitabxana_________________ 
111 
 
Bəlkə tanrı payım, könül ruzumsan,  
Bəlkə də tanrıya çatan sözümsən.  
Bəlkə də sən mənim alın yazımsan.  
Bəlkə bu təsadüf məhəbbət oldu. 
 
Yaranan ülfəti sən kəsmə hələ,  
Tale qismətindən sən küsmə hələ.  
Əlvida deməyə tələsmə hələ,  
Bəlkə bu təsadüf məhəbbət oldu. 
 
Ürəyim az qalır sinəmdə uça,  
Həmdəm aramışam ömür boyunca.  
Qoy bir də üzünə baxım doyunca,  
Bəlkə bu təsadüf məhəbbət oldu. 
 
Ötəri tanışlıq bir adət deyil,  
Elə hər sevgi də səadət deyil,  
Bilirəm hər görüş məbəbbət deyil,  
Bəlkə bu təsadüf məhəbbət oldu. 
 
İyun, 1998 
 
UNUDA BİLMƏYƏCƏKSƏN... 
 
Sənsiz elə bilmə öləcəyəm mən,  
Qara bir kədərə dönəcəyəm mən,  
Gecələr yuxuna gələcəyəm mən,  
Sən məni unuda bilməyəcəksən. 
 
Ömründə narahat izim qalacaq,  
Alovum sönsə də, közüm qalacaq,  
Arxanca həmişə gözüm qalacaq,  
Sən məni unuda bilməyəcəksən. 
 
Sən elə bilmə ki, qəmdən uzaqsan,  
Ömrünü, gününü uduzacaqsan,  
Özünü bəlkə də unudacaqsan,  
Sən məni unuda bilməyəcəksən. 
__________________Milli Kitabxana_________________ 
112 
 
Məni unutmağa inadın kimi,  
İlk sevgi ağrısı, fəryadm kimi,  
Lap öz adın kımi, soyadın kimi.  
Sən məni unuda bilməyəcəksən. 
 
May, 1998 
 
BURAX GÖZLƏRİNİN HƏBSİNDƏN MƏNİ... 
 
Çəkir varlığımı dara gözlərin,  
Aparır ruhumu hara gözlərin?  
Qara bir məhbəsdir qara gözlərin,  
Burax gözlərinin həbsindən məni. 
 
Yandırıb-yaxmaqda od qüdrəti var,  
Təkcə mən blirəm nə hiddəti var,  
Axı, cəzanın da bir müddəti var,  
Burax gözlərinin həbsindən məni, 
 
Qaldım cazibəndə, bihuş kimiyəm,  
Mərhəmət gözləyən baxış kimiyəm,  
Qəfəsə salınmış bir quş kimiyəm,  
Burax gözlərinin həbsindən məni. 
 
Günüm elə səndən şikayət olub, 
Bu sevgi bir dastan, hekayət olub,  
Məhəbbət nə vaxtdan cinayət olub,  
Burax gözlərinin həbsindən məni. 
 
Zindana könüllü saldım özümü,  
Eybi yox, payıza döndər yazımı,  
Mən günah işlədim artır cəzamı,  
Saxla gözlərinin həbsində məni. 
 
Yanvar, 1997 
 
__________________Milli Kitabxana_________________ 
113 
 
YUXUMA GƏLƏN GÖZƏL... 
 
Yuxuma gələn gözəl,  
Mələkmisən, ya nəsən?  
Nə olar, bircə dəfə  
Həyatda rast gələsən. 
 
Bu gecə kədərliydin,  
Gözün dolmurdu sənin.  
Oyandım, yastığımda  
Telin qalmışdı sənin. 
 
Həqiqətsən, bilmirəm,  
Ya doğrudan yuxusan?  
Bəlkə ölən sevgimin  
Sən narahat olmusan?! 
 
Uçuraq goy uzundə  
Saçına ulduz yağır.  
Bir də baxıb görürük  
Üfüqdə günaş doğur. 
 
Əllərimiz üzülür,  
Uçub gözdən itirsən.  
Mən səhərdə qalıram,  
Sən gecəylə gedirsən... 
 
Yuxuma gələn gözəl,  
Yuxum çin olacaqmı?  
Çıxacaqsan qarşıma  
-Elə gün olacaqmı? 
 
Dünyan başqa dünyamı?  
İnadım səni tapar.  
Ya mənimlə qal, ya da  
Məni özünlə apar,  
-Yuxuma gələn gözəl!.. 
 
Dekabr, 1995 
__________________Milli Kitabxana_________________ 
114 
 
BAĞIŞLA... 
 
Bir sözümlə ürəyinə toxundum,  
Yalvardığım, sözlərimə bağışla,  
İstəyirsən gəl dilimdən as, ancaq,  
Səni sevən gözlərimə bağışla. 
 
Hara getsə, sizə tərəf yol alan,  
Yalnız sənin atəşinə qalanan,  
Evinizə pərvanətək dolanan  
Naxış-naxış izlərimə bağışla. 
 
Özün yazdın ürəyimə adını, 
Sən göstərdin məhəbbətin dadını, 
İncikliyin atəşini, odunu 
Külə dönmüş gözlərimə bağışla... 
 
Noyabr, 1995 
 
BAŞIMIN BƏLASI... 
 
Daşı, divarı soyuq,  
Bir həsrət qalasısan.  
Sən sevglim deyilsən,  
Başımın bəlasısan... 
 
Sən məhəbbət oğrusu,  
Bir çapqınsan doğrusu.  
Ürəyimin ağrısı,  
Başımın bəlasısan. 
 
Hər sözdən küsənimsən,  
Ülfəti kəsənimsən.  
Sevincimə qənimsən,  
Başımın bəlasısan. 
 
Naçar sevgimə qənim.  
Çağır yanına gəlim.  
Sevgimsən, yoxsa mənim  
Başımın bəlasısan? 
__________________Milli Kitabxana_________________ 
115 
 
 
İçimdə min dərdim var,  
Dərdimin əlasısan.  
Sevib könül verdiyim  
Başımın bəlasısan. 
 
Sən belə yaranmısan,  
Belə də qalasısan.  
Taleyimə yazılmiş  
Başımın bəlasısan... 
 
QADASIN ALDIĞIM... 
 
Çöl mənimdi, çiçək sənin,  
Gül sənindi, ləçək mənim,  
Əl mənimdi, ətək sənin,  
Kəsmə, qadasın aldığım. 
 
Səndən sonra yoxdu yolum,  
Sən oldun qanadım, qolum,  
Öldür məni, qurban olum,  
Küsmə, qadasın aldığım. 
 
Batır məni ümman kimi,  
İtir məni duman kimi,  
Başımda bir tufan kimi  
Əsmə, qadasın aldığım. 
 
Yolları yorub gələrəm,  
Tilsimi qırıb gələrəm,  
Qəbrdən durub gələrəm,  
Səslə, qadasın aldığım. 
 
Bir dərya ol gəmim üçün,  
Bir əlac ol qəmim üçün,  
Sən özünü mənim üçün  
Bəslə, qadasın aldığım... 
__________________Milli Kitabxana_________________ 
116 
 
SƏNƏ GÜVƏNDİYİM DAĞLAR... 
 
Əsən hicran küləyi  
Sevgimizi aparmış.  
Elə baxma üzümə  
Sən gözləri yaşarmış.  
Dolan dəniz bir damla  
Göz yaşıyla daşarmış,  
Sənə güvəndiyim dağlar,  
Sənə də qar yağarmış. 
 
Zaman elə tələsdi.  
Geriyə yolun yoxdur.  
Sən ki, bir ocaq idin,  
İndi qəlbin soyuqdur.  
Üzündə həsrət izi,  
Saçların da ağarmış,  
Sənə güvəndiyim dağlar,  
Sənə də qar yağarmış. 
 
Günlərin rəngi solub,  
Axı, nələr solmayıb?  
Kimə güvənım indi,  
Güvənc yerim qalmayıb.  
Məni gözdən qoymayan,  
İndi gendən baxarmış.  
Sənə güvəndiyim dağlar,  
Sənə də qar yağarmış... 
 
ÖZÜMÜ ALDADIRAM... 
 
Gözlədim illərlə mən,  
Dözümü aldadıram.  
Bu kağız güllərlə mən  
Gözümü aldadıram. 
 
Gizlədib göz yaşımı,  
Gülərüzlü görünüb 
 
__________________Milli Kitabxana_________________ 
117 
 
Üzümü aldadıram.  
Dərd əlindən içirəm  
Görənlər hardan bilsin  
Özümü aldadıram... 
 
Qəlbimdə bir şaxta var,  
Nə varsa, günahda var,  
Baharımda boran, qar,  
Yazımı aldadıram. 
 
Ömür yolları çəndi,  
Saçıma düşən dəndi,  
Günümün çoxu qəmdi,  
Azımı aldadıram... 
 
Sevgi himərdən keçir,  
Hər xeyir şərdən keçir.  
Dərd olan yerdən keçir  
İzimi aldadıram. 
 
QAYIT 
 
Sən getdin ömrümdən ilk bahar kimi.  
Çiçəklər çəmənə çıxanda qayıt!  
Həsrətin leysanı tükənməz daha,  
Buludlar gözünü sıxanda qayıt, 
 
Bir sevgi görmədim qəmsiz, cəfasız,  
Hicranın ağırdı, dərdin dəvasız,  
Bilmədin qədrimi, sən ay vəfasiz,  
Həsrətin sonuma çıxanda qayıt! 
 
Boylandım arxanca mən sözlü-sözlü,  
Gah aşkar ağladım, gah da ki gizli,  
Yerini boş görüb, bir mələküzlü  
Sevgiylə üzümə baxanda qayıt! 
 
Uyma, hər nadannın sözünə, uyma,  
Apar ürəyimi kəs qıyma-qıyma. 
 
__________________Milli Kitabxana_________________ 
118 
 
Məni yurdsuz qoyma, yuvasız qoyma,  
Ayrılıq evimi yıxanda qayıt. 
 
Adım ki, adınla qoşadır sənin,  
Bilməzdim ürəyin daşdandır sənin,  
Hələ ki, ümidlər yaşadır məni,  
Tənhalıq qəlbimi sıxanda qayıt. 
 
İyun, 1999 
 
OLMAYACAQDIR 
 
Adımı qəlbindən ata bilərsən,  
Uzaq arzulara çata bilərsən,  
Məndən gözəlini tapa bilərsən,  
Mənim tək sevənin olmayacaqdır. 
 
Ömrünə bir sevgi gələr, bilirəm,  
Səninlə ağlayıb gülər, bilərəm, 
Kimsə sevincini bölər, bilirəm  
Dərdindən ölənin olmayacaqdır. 
 
Bir gün sönəcəkdir, bu od, bu ocaq,  
Kədər yuvasıdır boş qalan qucaq,  
Dizinə baş qoyub yatan olacaq,  
Başına dönənin olmayacaqdır. 
 
Sevgi əzabından uzaqsan hələ,  
Bir gün əriyərsən sən gilə-gilə,  
Yanağımdan öpən tapılsa belə,  
Göz yaşı silənin olmayacaqdır. 
 
İyul, 1999 
 
APARA BİLMƏYƏCƏKSƏN 
 
Gedişin gətirdi qəmi, qüssəni,  
Qəlbim sevə bilməz daha kimsəni,  
Hər gecə röyamda görürəm səni,  
Yuxumu apara bilməyəcəksən. 
__________________Milli Kitabxana_________________ 
119 
 
Getdiyin yollara həsrətlə baxdım,  
Dəniztək kükrəyib, çay kimi axdım,  
Mənimlə qalacaq bu qara bəxtim,  
Bəxtimi apara bilməyəcəksən. 
 
Günahın qarşma çıxacaq sənin,  
Tənhalıq qəlbini sıxacaq sənin,  
Ahım yandıracaq yaxacaq səni,  
Ahımı apara bilməyəcəksən. 
 
Gözümün yaşını silsəm də belə,  
Sənsiz dərdli-dərdli gülsəm də belə,  
Mən sənin dərdindən ölsəm də belə  
Ruhumu apara bilməyəcəksən... 
 
BİR MƏKTUB YAZACAĞAM... 
 
Bir məktub yazacağam sənə,  
Sevgidən başqa hər şeydən;  
yerdən, göydən, güldən, çiçəkdən,  
Bir də sinəmin altında 
yaralı quş kimi çırpınan, sındıqca sınan,  
arzularına qısılan yetim bir ürəkdən.  
Bir məktub yazacağam sənə,  
Sevgidən başqa hər şeydən;  
Yazacağam qaranquşların  
yuva tikməyindən,  
Yetim bir uşağın 
bir parça çörək üçün gəlib-gedənə  
boyun bükməyindən,  
Hind fılmlərinə baxıb 
ağlayan cavanlardan,  
Soyuq qış gecəsində tənhalıqdan  
aya üz tutub ulayan yalquzaqdan. 
__________________Milli Kitabxana_________________ 
120 
 
Anasını axtaran 
quzunun mələrtisindən,  
Ufacıq bir çırağın 
bir otağı qızdıran 
alov ləçəkli hənirtisindən,  
Bir məktub yazacağam sənə.  
Sevgidan başqa hər şeydən.  
Bir xəstənin həkimə 
ümidlə baxan 
gözlərindən yazacağam.  
Gəlinciklə bəzənmiş 
maşınların sırasından,  
Yuvalarında yem gözləyən balaların, 
dimdiyinin sarısından.  
Getdikcə soyuyan havadan, 
Adəmdən, Həvvadan,  
Necə olur tənha adam...  
Bax, bunlardan yazacağam,  
Birdə yerdən, göydən,  
Çoban dodaqlarını 
yandıran neydən,  
-Bir məktub yazacağam sənə,  
Sevgidən başqa hər şeydən.  
Bəlkə də bunu vəsiyyətim, 
son sözüm biləcəksən,  
Bir məktub yazacağam sənə, 
hər şeyi özün biləcəksən... 
 
Noyabr, 1995 
 
UNUT KƏDƏRİNİ... 
 
Nədir gözlərində bu qəmli sual,  
Unut kədərini, qəmini unut,  
Hələ ki ömründə mən varam sənin,  
Unut kədərini, qəmini unut. 
 
__________________Milli Kitabxana_________________ 
121 
 
Bu da bir zamandı gəlib gedəcək,  
Sevincin kədərə gülüb gedəcək,  
Bu qəmli günlərin ölüb gedəcək,  
Unut kədərini, qəmini unut. 
 
Elə bil dağsan ki, vüqar yaraşır,  
Söylə, taleyində kimlər dolaşır?  
Sən elə işıqsan görənlər çaşır,  
Unut kədərini, qəmini unut. 
 
Dağlardan gəlmişik çəni unutma,  
O şirin çağları, dəmi unutma.  
Qurban gözlərinə, məni unutma,  
Unut kədərini, qəmini unut. 
 
May, 1998 
 
UTANIRAM... 
 
Uzunə günəş dedım,  
Günəşdən utanıram.  
Nəfəsinə meh dedim,  
Küləkdən utanıram. 
 
Utanıram özümdən,  
Yalvardığım sözümdən.  
Ümidimdən, arzumdan.  
Diləkdən utanıram. 
 
Dünyada təksən, dedin,  
Mənə gərəksən, dedim.  
Sənə mələksən, dedim,  
Mələkdən utanıram. 
 
Qönçə ikən üzdüyüm,  
Saçlarına düzdüyüm,  
Çəmənlərə nə deyim,  
Çiçəkdən utanıram. 
May, 1998 
__________________Milli Kitabxana_________________ 
122 
 
YASƏMƏN 
 
Sənə deyim dərdimi gül ağacı,  
Kimiyə gül, kimiyə əl ağacı,  
Sevənlərə eyhamlı dil ağacı,  
Deyəcəkdim o gözələ nəsə mən,  
Küsüb getdi, eşitmədi, yasəmən. 
 
Dayansaydı, əllərim gül açardı,  
Gül dediyin məhəbbətə açardı,  
İstəsəydi qanad açıb uçardım,  
Qoşulardım işığa mən, səsə mən,  
İstəmədi, istəmədi, yasəmən. 
 
Sevincimi gözlərində apardı,  
Gözlərimi izlərində apardı,  
İzlərimi yollarından qopardı,  
Yüyürürəm qəmə sarı kəsə mən,  
O qız bilmir, barı sən bil, yasəmən. 
 
O gözələ verəcəkdim səni mən,  
Əllərində görəcəkdim səni mən,  
Saçlarına hörəcəkdim səni mən,  
Sən solduqca batmırammı yasa mən,  
Bəlkə gəldi, hələ salma, yasəmən! 
 
Bir yaz günü ləçək-ləçək açıldın,  
Kədər mənim, sevinc sənin bacındı.  
Dərdim səni, əllərimdə uçundun;  
Niyə girdim sevənlərlə bəhsə mən?  
Bu suçumu sən bağışla, yasəmən. 
 
Sən açıldın mənim üçün yaz deyil, 
--------------------------------------- 
Məndən çiçək gözləyənlər az deyil,  
Gül vermərəm daha heç bir kəsə mən,  
Sən çiçək aç, dərəcəklər, yasəmən... 
 
__________________Milli Kitabxana_________________ 
123 
 
KAŞ Kİ... 
 
Nələr, nələr yada düşdü,  
Xatİrələr oda düşdü,  
O günlərdən qəlbimizə  
Qorxulu bir səda düşdü,  
Görməyəydim kaş ki, səni. 
 
Bahar gəldi qış evinə,  
Bu köçəri quş evinə.  
O vaxt naşı bənna kimi  
Yaddaşımın daş evinə  
Hörməyəydim kaş ki, səni. 
 
Külə dönmüş od-ocaqsan,  
Bəlkə belə qalacaqsan.  
Onda uşaq deyildim ki,  
Bilirdim ki, solacaqsan.  
Dərməyəydim kaş ki, səni. 
 
Hicran gəldi sinə-sinə,  
Günlər ötdü sənə-sənə,  
Bir güldanda saxlayaydım,  
Öz əlimlə özgəsinə  
Verməyəydim kaş ki, səni... 
 
EHTİYATI OL! 
 
Məndən belə asan ayrılıb getmə,  
Bir gün sıxılarsan, ehtiyatli ol,  
Neçə göz dikilib qədəmlərinə  
Gözlə, yıxılarsan, ehtiyatlı ol. 
 
Acı doğru xoşdur şirin yalandan,  
Büdrəmə, yapışmaz kimsə qolundan,  
Bir gün mən verdiyim soyuq salamdan  
Alışıb yanarsan, ehtiyatlı ol. 
 
__________________Milli Kitabxana_________________ 
124 
 
Demirəm hər şirin mahnıya uyu,  
Hələ qarşıdadır ömür-gün toyu,  
Gözlə, bir səhvini sən ömür boyu  
"Yadigar" saxlarsan, ehtiyatlı ol. 
 
Sızladar qəlbini mənim həsrətim, 
Deyərsən hicranmı oldu qismətim? 
Qayıdıb gələrsən: 
- Barış, Nüsrətim, 
Barışmaz, sınarsan, ehtiyatlı ol. 
 
Oktyabr, 1969 
 
BİLİRƏM, ÇƏTİNDİR... 
 
Nimdaş təsəllidir indi nə desən,  
Uzaq xatirəyə çatmayır əlin.  
Tütünə bükülmüş kağız kimisən  
Yanırsan, 
tüstün də acıdır sənin. 
 
Qayğısız günlərdən sənə nə qaldı?  
Yaxşını yamandan indi ayır sən.  
Sənin yaşıdların uşaqlı oldu,  
Hələ də özünü uşaq sayırsan... 
 
Elə bağladın kı könlünü o vaxt,  
İndi pas tutubdur, 
aça bilmirsən. 
Uçulub gözəllik dediyin o taxt,  
İllərin əlindən qaça bilmirsən. 
Səni gör bir hara aparır illər,  
Geriyə qayıtmaq ümidsiz yoldu,  
Yaxın sirdaşların uçub getdilər,  
Kiçik bacıların rəfıqən oldu... 
__________________Milli Kitabxana_________________ 
125 
 
Anan baxa bilmir evə-eşiyə,  
Yığılı qalıbdır cehizin sənin.  
Əhdinə vəfalı olmadın, niyə?  
Barı bir ürəkdə olaydı yerin. 
 
Daha kəsilibdir o vaxtkı zənglər, 
Bükülü xalçanı güvələr yeyir, 
Büllur stəkanlar, 
Büllur qədəhlər 
Kişi dodağına dəymək istəyir. 
Nə sevgilin yoxdu 
gözləyə səni,  
Nə də məktub yazan, 
sən gözləyəsən.  
Sevdalı günlərin qayıtmır geri,  
Sıxıb ürəyinə əzizləyəsən. 
Ömrü yelə verib 
Bu yaşda, sində 
Yalan xəyallara dalmaq çətindir. 
Köhnəlmiş, 
qat kəsmiş cehiz içində  
Əlləri qoynunda qalmaq çətindir... 
 
Avgust, 1976 
 
DÜŞSƏ NEYLƏYİM 
 
Daha geri qayıtmağa güman yox,  
Yollanma dağlar düşsə neyləyim.  
Gülə-gülə üz çevirən ayrılıq  
Ayağıma ağlar düşsə neyləyim. 
 
Bu sevgi də bir söz oldu adıma,  
Özüni yandım öz eşqimin oduna,  
Ayrılırıq, heç bilmirəm yadıma  
O sevimli çağlar düşsə neyləyim. 
 
__________________Milli Kitabxana_________________ 
126 
 
Mən çataram o mənzilə dözümlə,  
Əvvəlkitək alovumla, gözümlə,  
Bu möhnəti apararam özümlə,  
Körpü sınsa, çarxlar düşsə neyləyim. 
 
Çarə yoxdu vaxtlı gələn ölümə,  
Könül dönüb, gücüm çatmaz könülə,  
İllər ötər, görüşəndə əlimə  
Uralanmış tağlar düşsə neyləyim? 
 
GÖRÜRDÜM BU GÜNÜ 
 
...Bu da sonuncu gün, sonuncu vida,  
Bu da ayrılığm sonuncu tini.  
Quzum, hər görüşün son ucu vida,  
Görürdüm bu günü,  
Səninlə görüşün birinci günü... 
 
Yolun uğur olsun, - deyirəm sənə;  
Qarşıda ömür-gün sınağı durur.  
Nə deyim, bəlkə də yolunda yenə  
Mənimtək bir sevda qonağı durur.  
 
Gedirsən, 
bu günü saxla yadında,  
Yaddaşın mən verən dərsi pozmasın.  
Gəl elə alış ki, 
sənin odunda  
Ötəri qonaqlar qoy qızınmasın. 
Qarşımda nə çəpər, nə də ki, barı...  
Mənim də ömrümə beləcə gəldin,  
Qəlbində bir çınqı od saxla barı,  
Bəlkə bir çırağı yandıra bildin.  
Əyil!.. 
Məhəbbətin önündə  əyil,  
Bəlkə bu dünyandan qopara səni.  
Taleyin estafet ağacı deyil  
Hərə bir mənzilə apara səni... 
 
__________________Milli Kitabxana_________________ 
127 
 
Bir gün də sərbəstlik taxtı devrilib  
Ömrünə gəlinlik illəri gələr.  
Dünənin bir namərd dosta çevrilib  
Sabah kəndirini doğraya bilər. 
 
Bu da sonuncu gün, sonuncu vida,  
Bu da ayrılığın sonuncu tini.  
Quzum, hər görüşün son ucu vida,  
Görürdüm bu günü,  
Səninlə görüşün birinci günü... 
 
ÖZÜN YIXILIBSAN... 
 
Amandır, qəlbini belə sıxma, gəl,  
Bir körpü salmışam, 
sınmaz, qorxma, gəl,  
Sən Allah, üzümə elə baxma gəl,  
Özün yıxılıbsan, dur, alagözlüm. 
 
Uşaq deyildin ki, yaşı söyəsən,  
Naşı günlərini, naşı söyəsən,  
Daşa dəymədin ki, daşı söyəsən,  
Özün yıxılıbsan, dur, alagözlüm. 
 
De, kimlər tərpətdi səni yerindən,  
Bundan sonrasını düşün dərindən,  
Qəlbimin əlçatmaz zirvələrindən  
Özün yıxılıbsan, dur, alagozlüm... 
 
Taleyin qədərlə görüşdü sənin,  
Gördüyün yuxular qarışdı sənin.  
Ayağın düz yerdə sürüşdü sənin,  
Özün yıxılıbsan, dur, alagözlüm... 
 
Başında tufantək mən əsməmişəm,  
Uzaq yol gəlmişəm, tələsməmişəm,  
Sənın kəndirini mən kəsməmişəm,  
Özün yıxılıbsan, dur, alagözlüm... 
__________________Milli Kitabxana_________________ 
128 
 
Gör nələr boylanır gələcəyindən,  
Qorx yadların sənə güləcəyindən,  
Taleyin çürümüş yelləncəyindən  
Özün yıxılıbsan, dur, alagözlüm. 
 
-------------------------------------- 
Gözlədiyin sevinc gələcək hardan,  
San bir sim kimi qirıldın tardan,  
Səadətə tərəf gedən qatardan  
 
Özün yıxılıbsan, dur, alagözlüm... 
Külək sovuran kül gozü örtmür ki,  
Yanından saymazca yüzü ötür ki,  
Özün yıxılıbsan, dur, alagozlüm. 
 
Quruyan bulaqlar çağlamaz, axı.  
Buludlar yağışı saxlamaz, axı,  
Özü yıxılanlar ağlamaz, axı,  
Özün yıxılıbsan, dur, alagözlüm... 
 
GÜLƏ-GÜLƏ AĞLAYAN GÖZƏL... 
 
Ömründən kim keçdi belə,  
Gülünü kim biçdi belə,  
Doldurub qəm badəsinə,  
Acı-acı göz yaşını  
Kef üçün kim içdi belə,  
-Gülə-gülə ağlayan gözəl? 
 
Hər çeşiddə qəm bilirsən,  
Qəmin neçə üzü varsa,  
Hamısını son bilirsən.  
Sevincinəmi ağlayıb,  
Kədərinəmi gülürsən  
Gülə-gülə ağlayan gözəl? 
 
Ötən günlər geri dönməz,  
Nə harayla, nə də çağır. 
 
__________________Milli Kitabxana_________________ 
129 
 
Gülüşün qu tükü kimi,  
Kədərin dağlardan ağır.  
Güləmi şeh düşüb, yoxsa  
Gün çıxıb, yağışmı yağır,  
Gülə-gülə ağlayan gözəl? 
 
Qəmlər əyən qışın altda  
Mavi-mavi dəniz ağlar,  
Axı, nə gördün həyatda  
Sevincində kədər çağlar;  
Gülüşü sevən tapılar,  
Kədərə kim könül bağlar? 
 
Gülə-gülə ağlayan gözəl...  
Ürəyini alma kimi  
Budaqdan dərib, yedilər.  
Ümidini süfrə kimi  
Kölgənə sərib yedilər,  
Nə "salamat qal" dedilər,  
Nə "biznən gedək" dedilər,  
Gülə-gülə ağlayan gözəl... 
 
MƏNDƏN BAŞQA 
 
Üzü bəri baxan dağlar,  
Nəyin qaldı çəndən başqa?  
Bir sevgi var ürəyimdə  
Bilən yoxdu məndən başqa. 
 
Məhəbbətin yurd yerində,  
Bir həsrət var, lap dərındə,  
Bu sevginin əllərində  
Nə qaldı ki, qəmdən başqa? 
 
Bir demişəm, yenə deyim,  
El sözünü elə deyim,  
Qoy dərdimi senə deyim  
Kimim var ki, səndən başqa? 
 
__________________Milli Kitabxana_________________ 
130 
 
Yana-yana söndü odum,  
Dildən-dilə düşdü adım,  
Yox, sən məni tanımadın,  
Zilim də var, bəmdən başqa. 
 
Bir uğurlu çağ görmədim,  
Dağım kimi dağ görmədim,  
Qara gördüm, ağ görmədim  
Saçımdakı dəndən başqa... 
 
Noyabr, 1995 
 
ÇİYNİMDƏ BİR TELİN GƏLİB... 
 
Çiynimdə bir telin gəlib mənimlə,  
Dolanıb boynuma, aça bilmirəm.  
Bir ucu cəhənnəm, bir ucu cənnət,  
Mən bu qil körpünü keçə bilmirəm. 
 
Çiynimdə bir telin gəlib mənimlə,  
Ümidsiz sevginin son ahı kimi,  
Köksümə baş qoyub ağlayır, sanki  
Bir qızın düzəlməz günahı kimi. 
 
Çiynimdə bir telin gelib mənimlə,  
Bu gecə telinə qısılacağam,  
Götürüb atmağa əlim gəlməyir,  
Görsələr telindən asılacağam. 
 
Çiynimdə bir telin gəlib mənimlə.  
Çiynimdə elə bil mələk tükü var,  
Yandırsam özünü yetirəcəksən,  
Tel deyil, çiynimdə simurq tükü var. 
 
Çiynimdə bir telin gəlib mənimlə,  
Öpüb oxşayıram mən sevə-sevə,  
Meydan oxuyuram yoxsa ölümə,  
Kəfənim boynumda gəlmişəm evə. 
__________________Milli Kitabxana_________________ 
131 
 
Çiynimdə bir telin gəlib mənimlə,  
Bir yükün altında sanki çökürəm.  
Bir nur mənbəyisən, hamıdan gizli  
Səndən evimizə işıq çəkirəm. 
 
Çiynimdə bir telin gəlib mənimlə,  
Durnadır qatardan ayrılıbdı  o,  
Evimdən ülfəti kəsməyə hazır,  
Qılınctək qınından sıyrılıbdı o. 
 
Çiynimdə bir telin gəlib mənimlə,  
Səfamı, cəfamı gətirəcəkdir?  
Hardansa bir qartal şığıyıb, bəlkə  
Yuva qurmaq üçün götürəcəkdir. 
 
Çiynimdə bir telin gəlib mənimlə,  
Bu gecə yuxuma olacaq qənim.  
Bu gecə bir telin gəlib mənimlə,  
Bu gecə telinə qurbanam sənin. 
 
İyun, 1998 
HƏLƏ DƏ SEVİRƏM... 
 
Günəşsən göylərdən enməyəcəksən,  
Sənsiz nə çəkirəm bilmiyəcəksən,  
Bilirəm bir daha dönməyəcəksən,  
Hələ də sevirəm, sevirəm səni. 
 
Bu bahar könlümə gətirdin qəmi,  
Mən oldum dəryada yelkənsiz gəmi,  
Çiçəklər baharı sevdiyi kimi,  
Hələ də sevirəm, sevirəm səni. 
 
Gedişin nə yaman ağırmış, ağır,  
Qulağım səsdədir, adımı çağır,  
Üstümə qəm dolu yağışlar yağır,  
Hələ də sevirəm, sevirərn səni. 
__________________Milli Kitabxana_________________ 
132 
 
Gözlərim yoldadır, qulağım səsdə,  
Ümidim çırpınır bir daş qəfəsdə,  
Baş qoyub həsrətin qolları üstə.  
Hələ də sevirəm, sevirəm səni. 
 
Dekabr, 1997 
 
MƏNDƏN QAÇMAYASAN 
 
Umıdımsən sən mənım,  
Buludunam mən sənin,  
Elə örtmüşəm səni  
Şəfəqini özgəyə  
Günəştək saçmayasan... 
 
Sən ömrümə gərəksən,  
Mənə susan, çörəksən,  
Göydən gəlmiş mələksən,  
Qanadını qırmışam,  
Geriyə uçmayasan. 
 
Başımda dağın qarı,  
Gəlirəm sənə sarı.  
Mənim əllərimdədir  
Ürəyinin açarı,  
Elə kilidləmişəm,  
 
Sən məndən başqasına  
Könlünü açmayasan. 
Gəl könlümü ovundur,  
Bu, könüllü ovundur,  
Məhəbbətim, sevgilim,  
Könüllü buxovundur  
-Son məndən qaçmayasan!.. 
 
Noyabr, 1995 
 
 
__________________Milli Kitabxana_________________ 
133 
 
__________________Milli Kitabxana_________________ 
134 
 
__________________Milli Kitabxana_________________ 
135 
 
 
PƏRİŞAN OLMASIN... 
 
Elə yaşa ömrünü sən,  
İlin pərişan olmasın, 
Hər gözələ gül göndərmə,  
Gülün pərişan olmasın. 
 
Yol gedəndə izini bil,  
Yorulanda dözümü bil,  
Söz deyəndə sözünü bil,  
Dilin pərişan olmasın. 
 
Bir kimsəyə yalan satma,  
Satıb, dərdə-qəmə batma,  
Hər ocağa əl uzatma,  
Əlin pərişan olmasın. 
 
Tez boşalma dolanda da,  
Həqiqət gəz yalanda da,  
Elə yan ki, yananda da  
Külün pərişan olmasın. 
 
Dərdə könül bağlayanda,  
Gizli ağla, ağlayanda,  
Gözündə qəm çağlayanda  
Selin pərişan olmasın... 
 
Dekabr, 1995 
 
 
YÜK 
 
Şehə duruş gətirir,  
Damla yarpağa yükdür.  
Torpağı becərməyən  
Adam torpağa yükdür. 
__________________Milli Kitabxana_________________ 
136 
 
Sevinci kürünübsə,  
Sirləri görünübsə,  
Kədorə bürünübsə  
Hər şey otağa yükdür. 
 
Nura dönər daş, divar,  
Bu nur zülməti qovar.  
Qoşalıqda sevgi var,  
-Təklik yatağa yükdür. 
 
Yay atmaz gərilməsə,  
Daş ölər hörülməsə,  
Vaxtında dərilməsə,  
Şamama tağa yükdür. 
 
Zəhmətdə yoğrulmayan,  
Əzabda qovrulmayan,  
Barını qorumayan  
Bağban da bağa yükdür. 
 
Yaxası sökülməsə,  
Şeh olub tökülməsə,  
Vaxtında çəkilməsə  
Duman da dağa yükdür. 
 
Oddan, alovdan keçib,  
Hərə bir tale seçib,  
Gələcəyi nanəcıb  
Övlad qucağa yükdür... 
 
Dekabr, 1995 
 
YALANÇI DOSTLARIM 
 
İnandım sizlərə, qəlbimi verdim,  
Doğru axtarırdım, min yalan gördüm,  
Sizə arxalandım, çoxaldı dərdim,  
Yalançı dostlarım, nə deyim sizə? 
__________________Milli Kitabxana_________________ 
137 
 
Şam kimi yandınız, pərvanə oldum,  
Qıştək soyudunuz, gül kimi soldum,  
Sizi dərdli görüb, divanə oldum,  
Yalançı dostlarım, nə deyim sizə? 
 
Güdaza nə qədər mərdi verdiniz,  
Sevinc istəyirdim, dərdi verdiniz.  
Mənə dərd çəkilıniş sərgi verdiniz,  
Yalançı dostlarım, nə deyim sizə? 
 
Mələk görkəmində nadan oldunuz,  
Qadan alım dedim, qadam oldunuz.  
Mən elə bilirdim adam oldunuz,  
Yalançı dostlarım, nə deyim sizə? 
 
Bir meyvə vermədi bar ağacınız,  
Yağdırdı üstümə qar ağacınız.  
Mənimçün hazırmış dar ağacnnz,  
Yalançı dostlarım, nə deyim sizə? 
 
İyun, 1997 
 
QƏRİBƏ SEVİNC 
 
O gözlərdə nə qəribə sevinc var?!  
O gözlərin şəfəqinə baxın bir,  
Gilə-gilə yaşaracaq indicə,  
Təbəssümlə sıxılacaq dodaqlar,  
Gülə-gülə boşalacaq indicə... 
 
Hələ neçə dalğa yatır dənizdə,  
Asta-asta kirpiyini endirir,  
Elə bil ki, günəş batır dənizdə,  
Baldan şirin bir yuxudur, yox qəmi,  
Bir ürəkdir, sevinc ilə vurur o. 
__________________Milli Kitabxana_________________ 
138 
 
Xəbəri yox  
Çözələyib sap kimi  
Saçlarını dişləriylə qırır o. 
 
İndi hamı xoş görünür gözünə, 
Nə hicran var, 
Nə həsrət var, - qoruna! 
Əlləriylə tor toxuyub üzünə, 
Gülüşləri axıb gedib, elə bil, 
Saçlar deyil, 
Yosun düşüb toruna... 
 
O gözlərdə nə qəribə sevinc var?!  
Sınacaqdır buz sükutun aynası.  
Yağış kimi səpiləcək bu saçlar  
Səpiləcək, 
küləklerlə oynasın. 
 
Bircə anlıq dayandırsan bu yerdə,  
Bircə kəlmə danışdırsan, nə deyər?  
O dodaqda ən kədərli şeir də  
Bir səadət nəğməsinə bənzəyər... 
 
Çox kədərin son nəğməsi oxunub  
Sevincə də ürək dözmür, 
bu nə sirr?.. 
Bir xəbəri təbəssümlə toxuyub  
Görən kimə çatdırmağa tələsır? 
 
Yollar yatır ayağının altında,  
Ela bilir evlər onun boyunca...  
Fikri uçur göyün yeddi qatında  
Səbəbini soruşmayın, 
nə fərqi,  
- Sevinirsə, 
qoy sevinsin doyunca! 
 
__________________Milli Kitabxana_________________ 
139 
 
O gözlərdə nə qəribə sevinc var,  
Gilə-gilə yaşaracaq indicə.  
Təbəssümlə sıxılacaq dodaqlar  
Gülə-gülə boşalacaq indicə... 
 
Sentyabr, 1976 
 
 
QU QUŞUNUN NƏĞMƏSİ 
 
Uçan sonalara harayı çatmaz,  
Ağ günü geyinib getdilər onlar.  
Yarpalar tökülür,  
Başlayır ayaz, 
Gümüş xəncər kimi ağarır yollar,  
Ölümə bənzəyir qaralan kollar.  
Baharın dalınca  
Son nəğməsini 
oxuyan quşlardır,  
Üstünü vədəsiz qar alan kollar...  
Boylanar, 
təssüf axar gözündən,  
Arzusu buludda uçar, 
qalar o. 
Qorxar qar üstünə düşən izindən,  
Qar üstə atılmış gül çələngitək  
Titrəyə-titrəyə solar, 
donar o. 
Ağaclar əlini tutar üzünə,  
Külək bir şirinlik qatar sözünə,  
Dikəlib son dəfə qanad çalaraq  
"Əlvida" söyləyər özü-özünə...  
Sınar zümrüd gölün buz sükutu da,  
Ləpələr bənzəyər qanadlarına,  
Gözünü dumanlı bir yuxu tutar,  
Başını söykəyər qanadlarına...  
Yatar təbiətin sualı kimi,  
Yatar qar gözəlin xəyalı kimi. 
 
__________________Milli Kitabxana_________________ 
140 
 
Qar yağar... 
Göylərdən intizar yağar.  
Ağar çöllərim, ağar.  
Yuxu tutub burada,  
Bir qu yatıb burada,  
Ağar çöllərim, ağar.  
Ağar, dərələr, ağar,  
Ağar, meşələr, ağar...  
Bir qu yatıb burada  
Lələyi göydən yağar... 
 
Noyabr, 1976 
 
SINIQ PƏNCƏRƏLƏR 
 
Bu şüşələr indi tozdu,  
Bu şüşəyə bu da azdı,  
Əgər açıq qalmasaydı  
Hər küləkdən o sınmazdı...  
Silmə, 
Pəncərəni silmə,  
Kəsər əllərini, gülüm,  
Sınıqdır bu pəncərələr,  
Bilmirsənmi əllərindən  
Yanıqlıdır pəncərələr? 
 
Bu otaqda külək gəzər,  
Bu otaqdan külək bezər,  
Çırpıb gedər pəncərəni,  
Bu hirsə şüşəmi dözər?  
Divarlardan axır indi  
Bir hicranın buz nəfəsi,  
Divarların yaddaşında  
Çiliklənən şüşə səsi... Gəlmə, 
Üşüyərsən, gəlmə,  
Sınıqdır bu pəncərələr,  
Elə sənin əllərinlə  
Sınıbdır bu pəncərələr. 
__________________Milli Kitabxana_________________ 
141 
 
Pəncərələr taybataydır  
Gözlər kimi,  
Görər kimi...  
İndi könlüm çilik-çilik,  
Sınıq pəncərələr kimi  
Kəpənəktək gözlərimə  
Qonubdur bu pəncərələr,  
Bu qanadla uça bilməz,  
Sınıqdır bu pəncərələr... 
 
Dekabr, 1977 
 
 
CƏNGİ 
 
Bir dəli nərədən batar qulaqlar,  
Düşmən "ürəyinə xal düşər birdən.  
Cəngi çalındımı... 
susar bulaqlar; 
Əldən qılınc düşməz, başdan dəbilqə,  
Atın dırnağından nal düşər birdən... 
 
Ağrını, qorxunu qanıyla yuyub,  
Yığıb son gücünü yaralılar da,  
Köhlənin yalına yatar təzədən,  
Atın qamçısını kamana qoyub  
Sonuncu oxunu atar təzədən... 
 
Uzaqdanmı gəlir o nal səsləri,  
Sonuncu atlı da ötüb keçdimi?  
Gedən Koroğlumu, 
bilmirəm, yoxsa  
"Yeddi min yeddi yüz yetmiş yeddi"mi? 
 
Bir ana fəryadı endirər göyü,  
Bir ata həsrəti dindirər neyi,  
Körpələr də çəkər qeyrəti burda!  
Yaralı köksündən qızıl qan deyə,  
Yəhərə tökülər "Heyratı" burda!.. 
 
__________________Milli Kitabxana_________________ 
142 
 
Qılnclar, nizələr yazar daşını,  
Yarımçıq ömürlər isidər yeri.  
Cəngi çalındımı, 
cəngi dindimi  
-Qaldırıb çiyninə məzar daşını  
Ölənlər təzədən qayıdar geri. 
 
Hardasa bir qoca bayatı çalır, 
Bir həsrət sədası üzür bayaqdan,  
Kişnəyib düzlərə hay-haray salır  
Bir at sahibini gəzir bayaqdan... 
Məğrur babaların od nəfəsində  
Cəngi bir nəğmədir nağıllar üçün,  
Cəngi sədasında, 
cəngi səsində  
Mərdlik miras qalıb oğullar üçün! 
 
GECƏ NƏĞMƏLƏRİ 
 
Bəlkə ehtiyacdan doğulduğundan  
Hər nəğmə köksundə bir istək yatmış?  
Qorxub mağaranın lal sükutundan  
İlk insan nəğməni hayan yaratmış... 
 
Bəzən həlim olub, bəzən kəsərli,  
Sanarsan bir duyan ürəkdi nəğmə,  
Gündüzlər hamıya ümid, təsəlli,  
Gecələr hamıdan kövrəkdi nəğmə. 
Gecə nəğmələrdən od al, qar iste;  
Yansan, ürəyinə axar su kimi.  
Ay da bir nəğmədir... 
dalğalar üstə  
Bir dəniz qızının məktubu kimi. 
__________________Milli Kitabxana_________________ 
143 
 
Dənizlər düşərlər dalğa bəhsinə,  
Bulaqlar danışar, bulaqlar dinər.  
Gecə qayıqların avar səsinə  
Balıqlar yığışar, balıqlar gələr. 
 
...Kim idi oxudu belə intizar?  
Görən məhəbbətə kim əsir olub?..  
Sürünən buludlar, axan ulduzlar  
Bəlkə köməyinə tələsir onun. 
 
Siz də, ay çinarlar, muğamat olun,  
Nəğməylə titrəyin, nəğməylə əsin,  
Gecə ulduzlardan muğayat olun  
-Qopub dənizlərə səpələnməsin!.. 
 
 
TANIYA BİLMƏDİM 
 
Tanıdım dünyanın hər üzünü mən,  
Qorxaq gecəsini, gündüzünü mən,  
Seçdim incisini, ilbizini mən,  
Özümü tanıya bilmədim, anam. 
 
Alnıma yazılan taleyi gordüm,  
Başımda fırlanan ələyi gördüm,  
Mənə bic-bic baxan kələyi gördüm,  
Gözümü tanıya bilmədim, anam. 
 
Neçə yatmışları oyatdı sözüm,  
Hər kolu çinara tay tutdu sözüm,  
Bəzənib üstümə qayıtdı sözüm,  
Sözümü tanıya bilmədim, anam. 
 
Yersizi saxladım gözümün üstə,  
Çoxuna yer verdim dizimin üstə,  
O qədər iz düşdü izimin üstə,  
İzimi tanıya bilmədim, anam. 
__________________Milli Kitabxana_________________ 
144 
 
Kədərə sirdaşdı, tanışdı gözüm,  
Mən susdum, 
sözümü danışdı gözüm,  
Minüzlü görməyə alışdı gözüm,  
Üzümü tanıya bilmədim, anam!.. 
 
DƏYƏSƏN TƏZƏDƏN... 
 
Mən elə bilirdim getdi soyuqlar,  
Daha buludlar da qar ələməzlər.  
Çəmən ilmələrin gün naxışını  
Daha şaxtalar da qaralamazlar.  
Sınar soyuqluğun buz güzgüləri,  
Buğlana-buğlana oyanar torpaq,  
Tumurcuq köynəkdən çıxaraq ürkək  
Körpətək günəşə boylanar yarpaq...  
Əlləri havada qalır ağaclar,  
Yenə də soyuğa əsir düşürlər.  
Üşüyən tənəyin göz yaşlarını  
Yuxulu-yuxulu otlar içirlər.  
Yenə xısın-xısın ağlayır bulud,  
Elə havadaca donur bu yağış.  
Peşiman baharın kirpiklərinə  
Ələnir bu yağış,  
Qonur bu yağış, 
Günəş dağ dalından bir boy qalxmamış  
Deyəsən təzədən qayıdır bu qış... 
 
Hələ çiçəklərin gözü yuxulu,  
Təbiət yenəmi yatmaq istəyir?!  
Tələsib boy atan sarmaşıqlar da  
Uzanıb bahara çatmaq istəyir.  
Dərələr yenə də qarla doludur,  
Yenə ağ kürkünü geyib yoxuşlar.  
Qayıdıb öz köhnə yuvalarına  
Üşüyür aldanmış köçəri quşlar.  
Qorxulu-qorxulu susur meşələr, 
__________________Milli Kitabxana_________________ 
145 
 
Ayı dabanında bir şey qalmayıb.  
Ağac çatdağında, Zəmi yolunda 
Hələ qarışqalar sıralanmayıb,  
Xəzəllə örtülən buzlu bulaq da  
İtkin quzu kimi mələr qalıbdır,  
Bulaq yaddaşında, zəmi yolunda  
Gör ötən bahardan nələr qalıbdır...  
Tapdanmaq istəyir cığırlar, izlər,  
Yaşıllıq istəyir dərələr, düzlər...  
Bu soyuq, bu sazaq tanışdır, tanış  
Deyəsən təzədən qayıdır bu qış. 
 
Küknarlar əvvəlki sükutundadır,  
İynəyarpaqlıya yazın nə dadı?!  
Enliyarpaqlını fəsil aldadır,  
Göylərə dirənib çinar fəryadı.  
Kinli bir uşağa dönübdür göylər,  
Yenə dolu yağır qaş-qabağından,  
Günahsız çiçəklər yenə can verir  
Dolu yağışının daşqalağında...  
Hardasa örtülür tül pəncərələr  
Dibçək güllərinə soyuq dəyməsin.  
Baharı gətirib gül pəncərələr,  
Çöllərdə kimsəsiz güllər neyləsin?!  
Təbiət, bu sirri sən özün danış:  
Deyəsən təzədən qayıdır bu qış... 
 
"YANIQ KƏRƏMİ" 
 
Toylarda "Yanıq Kərəmi "ni oyun 
havası kimi çalıb rəqs edirlər. 
 
Oynayın, unndun kədəri, qəmi,  
Qönçə əlləriniz gül açır, qızlar.  
İçindən qovrulur "Yanıq Kərəmi",  
Alışıb Əslinin gileyi sızlar... 
 
__________________Milli Kitabxana_________________ 
146 
 
"Vağzalı" çalınır, 
saxladırsınız, 
"Yanıq Kərəmi"yə sifarişmi var?  
Əslinin ruhunu ağladırsınız,  
Kərəmin dərdinə oynayan qızlar. 
 
Tardan nalə qopdu, 
Kaman inlədi, 
Keşişin yenə də eyni açılmır. 
Sizin yaxanızın qırıldı bəndi, 
Əslidən hələ də düymə açılmır. 
 
Kərəm od götürür, 
Kərəm alışır, 
Nağara Fərhadın külüng səsidir. 
Musiqi bir dərdli eşqdən danışır, 
Hər səda Kərəmin son nəfəsidir. 
İçimdə çatılıb bir od, bir ocaq,  
Neyləyim, məclisdən çıxa bilmirəm,  
Dərddən oynayanı görmüşdüm, ancaq  
Dərdə oynayana baxa bilmirəm.. 
 
Məclisin başında qoşa şam yanır,  
Gözəldir sevgini od bəzəyində,  
"Yanıq Kərəmi 
Mən qəm qanadlanır  
Ürəkdə məhəbbət öləziyəndə... 
 
Alışıb xumardan süzülür gözlər,  
Gözlər baxışlarla öpüşəcəkdir.  
İnsafınız olsun, 
dayanın, qızlar,  
Kərəmin qəbrinə od düşəcəkdir! 
 
Məclisdə dolanır sirli bir kölgə,  
Leylinin bağrını üzəcəksiniz.  
Bir vaxt gələcəkki, 
deyirəm, bəlkə  
Məcnunun abına süzəcəksiniz... 
__________________Milli Kitabxana_________________ 
147 
 
 
ÖMÜRDƏN BİR GÜN DƏ... 
 
Ömürdən bir gün də keçdi, beləcə, 
Yarı yuxuludur, 
Yarı oyaqdır, 
Duyğular qoynunda ötən bu gecə 
Kiminsə ömrünə qayıdacaqdır. 
 
Ömürdən bir gün də keçdi beləca;  
Bir gün də gecədə pul kimi itdi,  
Peşiman bir gözəl qayıtsın necə,  
Özünü bir qəlbdə öldürüb getdi... 
 
Ömürdən bir gün də keçdi beləcə;  
Dumanlar içində yuxudu bəlkə,  
Kimsə bu günümə bəlkə güləcək,  
Kimsə yazdığımı oxudu bəlkə... 
 
Ömürdən bir gün də keçdi beləcə;  
Getdi... 
bir ümidə güman azaldı.  
Bir xəstə bildi ki, mütləq öləcək,  
Deməli, möcüzə uman azaldı. 
 
Ömürdən bir gün də keçdi beləcə;  
Qəbristan youna təzə iz düşdü.  
Bir ana bətninin qaranliğından  
Çarpayı üstunə bir gündüz düşdü. 
 
Ömürdən bir gün de keçdi beləcə;  
Yaş bir balıq kimi sürüşür günlər,  
Axan ulduzlarla ağlayır gecə,  
Doğan günəşiylə gülüşür günlər. 
 
Ömürdən bir gün də keçdi beləcə;  
Bir kəl buynuzuna görən nə doldu?!  
Birini sükanda haqladı əcəl,  
Bir bağa çanağı külqabı oldu. 
 
__________________Milli Kitabxana_________________ 
148 
 
Ömürdən bir gün də keçdi beləcə;  
Ömür kitabında vərəqlər ağdı.  
Qapqara kölgəmdən bezib bu küçə,  
Kölgəmi səkilər aparacaqdı... 
Ömürdən bir gün də keçdi beləcə; 
Səhəri günəşli, 
Axşamı qürub. 
Ömürdən bir gün də keçdi beləcə; 
Görəsən qarşıda hansı gün durub?! 
 
YARPAQ TÖKÜMÜ 
 
Yarpaq tökümünə baxa bilmirəm,  
Ürəyim yarpaqtək titrəyir, əsir,  
Külək budaqlara qəm çiləyir, qəm,  
Qəlbimdə gizli bir həyəcan gəzir;  
Yarpaq tökümünə baxa bilmirəm. 
 
Bir zaman yaşıldı məhəbbət kimi,  
Yenə yarpaqların hicran gəldi.  
Düşüb ayağına sədaqət kimi,  
Yarpaqlar ağaca yalvarır indi;  
Yarpaq tökümünə baxa bilmirəm. 
 
Meşədə bir yarpaq dənizi çağlar,  
Dalğa heykəlidir hər təpa xəzəl.  
Tökülən bu əlçim, sari yarpaqlar  
Cırılıb atılmış məktuba bənzər;  
Yarpaq tökümünə baxa bilmirəm. 
 
Bu payız gününün həsrəti ağır,  
Qəlbimdə göynəyən tənha bir izdi.  
Göydən yarpaqların ölüsü yağır,  
Çəmənlər elə bil ölü dənizdi;  
Yarpaq tökümünə baxa bilmirəm... 
__________________Milli Kitabxana_________________ 
149 
 
BƏSDİR, AĞLAMA, AĞLAMA... 
 
Yenə nədir bu qəm, kədər?  
Ürək, ağrıma, ağrıma.  
Qoy bu yaşıl biçənəyi 
Basım bağrıma, bağrıma. 
 
Öpüm bulaq dodağını,  
Əyim iydə budağını,  
Bir cüt yarpız yarpağını  
Qoyum ağrıma-ağrıma. 
 
Getsəm səni həsrət sıxar,  
Dağlar sözlü-sözlü baxar,  
Qalaram, yaxşılıq çıxar  
Mənim uğruma-uğruma. 
 
Bəlkə yaddan çıxıb adım,  
Zirvələrə çıxammadım,  
Bu kənd mənə baxammadı,  
Baxsın oğluma, oğluma. 
 
De, bu yurda varmı sözün?  
Gözəlliyi yığsın gözün.  
Dağlara dirənib üzün,  
Bəsdir, ağlama, ağlama... 
 
May, 1979 
 
ANAMA 
 
Bunədir... 
vaqona sükut endimi  
Təkərlər susubdur, niyə dinməyir?  
Ay ana, əllərin göyərçindimi  
Çırpınır... 
qatara çata bilməyir? 
__________________Milli Kitabxana_________________ 
150 
 
Geyindi tüstünü qatar don kimi,  
Nə dedin... 
sözün də ağzında qaldı.  
Qatardan açılmış bir vaqon kimi 
Vağzalda qaldın... 
Sükutmu qırıldı, 
bəs bu nə səsdir?  
Mən elə bildim ki, yağışdır, ana!  
Bir dolça su səpdin arxamca,  
bəsdir,  
Gözünün yaşını yığışdır, ana!.. 
Çəkib nəfəsini susur çöl;  
bayır,  
Uzanıb yolları duyğuların da.  
Qatarın deyəsən gücü çatmayır;  
Qatara qoşulub qayğıların da. 
Bu necə aynlıq?.. 
Yoxdur səda, səs,  
Təsəlli həsrəti yıxa bilməyir.  
Bayaqdan yol gedir, 
qatar nədənsə  
Hələ də vağzaldan çıxa bilməyir... 
 
NƏNƏM 
 
Baxıram nənəmə, yanıram dinməz;  
Baxıram, iynəni saplaya bilmir.  
Böyük ailəyə dayaq olan kəs  
Əsasız özünü saxlaya bilmir. 
 
Eynək də alıbdır  
Özünə bu il,  
Qonum-qonşuları tez seçsin deyə,  
O, corab toxuyur, 
corabı deyil,  
Anları toxuyur vaxt keçsin deyə. 
 
__________________Milli Kitabxana_________________ 
151 
 
Gecələr yuxusu ərşə çəkilir,  
Səssizcə danışır, səssizcə gülür.  
Millər ilmələri saydıqca bir-bir  
Yumaq açıldıqca nənəm bükülür. 
 
O ımiş gözəli obanın, elin,  
İndi gəncliyinin günəşi sönüb.  
Yüz sözdün birinə dinməyən gəlin  
Necə də deyingən qarıya dönüb... 
 
Baxıram nənəmə, yanıram dinməz;  
Baxıram, iynəni saplaya bilmir.  
Böyük ailəyə dayaq olan kəs  
Əsasız özünü saxlaya bilmir... 
 
NƏNƏMDƏN SOVQAT GƏLİB 
 
(Əsgərlik şeirlərindən) 
 
Açdıq bağlamanı danışa, gülə  
Fikirdən qaşların çatıldı birdən;  
Heyvalar nə yaman saralıb belə,  
Kəsib-doğramağa əlim gəlməyir  
Qorxuram bayatı hönkürər burdan... 
 
Mənə söylədiyin nağıllarında  
Göylərdən tökülən almalardımı?  
Yığıb göndəribsən mənə, ay nənə!  
O güllü, 
düyünlü boxçalarında  
Gözündən yayınıb bir şey qaldımı?  
Sənə qurban olum, nənə, ay nənə!.. 
 
Hələ nar kolları çiçək açmayıb  
Keçən payızındi bilirəm, bu nar.  
Bir büküm xatirə kövrəkliyidi  
Götürsəm əlimə, ovcumda sınar. 
__________________Milli Kitabxana_________________ 
152 
 
Naxışlı corabın ilmələrində  
Tanış dağlar gəlib, dərə-düz gəlib,  
Ətri necə xoşdur meyvələrin də  
Sandım bir bağlama sovqat deyil bu  
Heyrətdə saxlayıb əfsanələrı,  
-Gorusə nənəmlə kəndimiz gəlıb. 
 
Çinarlar ucalıq gətirib mənə,  
Yarpaq yaşılına yollar açıqdır.  
Yığılıb dövrəmə tanışlar yenə 
Həsrətlə boynuma dolanmaq uçün 
qollar açıqdır... 
 
Donmuşam yerimdə bayaqdan bəri  
Sevincim bu axşam birə-yüz gəlib.  
Heyratdə saxlayıb əfsanələri  
Görüşə nənəmlə kəndimiz gəlib... 
 
YAXŞI Kİ... 
 
Ayrı yaşayırlar anamla atam, 
Bir təzad ömr edir bu kainatda. 
Onlara həm doğma, 
Həm də ki, yadam, 
Göz açıb nənəmi gördüm həyatda. 
 
Beşiyim başında layla yananda  
Bayatı hicranın dilində qaldı.  
Ürəyim bir ata-ana yanında,  
Əllərim nənəmin əlində qaldı. 
 
Böyüdüm illəri mən çata-çata, 
Sevinc biryanadır. 
Qəm bir yanadır. 
Anamin sahibi bir ögey ata, 
Atamın sahibi ögey anadır... 
Gah atam çağırır, 
Gah da ki, anam: 
__________________Milli Kitabxana_________________ 
153 
 
-Ay oğul, yanımda gəlib qalsana. 
Hərdən az qalıram alışıb yanam; 
Bir evdə ata yad, 
Bir evdə ana. 
Başımda dolanır fıkirlər çəni, 
Könül, nə küs məndan, 
Nə məni qına. 
İki ev qoynuna çağırır məni; 
Birində ata yad, 
Birində ana. 
Ürək dilə gəlir,  
Ürək deyir ki: 
-Ay ata, ay ana, bir soruşsana: 
Səninçün, ay oğul, ağır deyil ki - 
Bir evdə ata yad, 
Bir evdə ana... 
Söhbət açırsınız xatirələrdən, 
Xatirə su deyil, içmək olmayır. 
Siz sahil, 
Körpüyəm sahillərə mən, 
Araz körpüsüyəm, keçmək olmayır... 
 
Ürəkmiş həsrətdən qovrulan, yanan,  
Nə bilim həyatda eh, nələr varmış.  
Atalar, analar şəhv edən zaman  
Yaxşı ki, dünyada nənələr varmış... 
 
BİR NAĞIL GECƏSİ 
 
Bu gecə sehrli nağıla bənzər,  
Çiçək sərgisinə dönər ulduzlar.  
Bu gücə evləri küknarlar bəzər,  
Küknar budağına enər ulduzlar. 
 
__________________Milli Kitabxana_________________ 
154 
 
Bir sevinc fişəngi atılar göyə,  
Göylər də nurlanar obalar kimi.  
Yığıb ulduzları bulud heybəyə  
Gələr Şaxta baba babalar kimi... 
 
Təqvimdə son yarpaq payıza düşər, 
Dönər köhnə ilin son nidasına.  
Bu gücə bir yaş da böyüyər bəşər,  
Düşər əsrlərin daş yaddaşına. 
 
Nəğməylə birləşər göyərçin əllər,  
Şəfəq yağışında çimər baxışlar.  
Əllər, 
yaylıq əllər, 
bir əlçim əllər  
Saçlara gül-çiçək, 
sığal bağışlar... 
 
Təzə arzularla gələr təzə il,  
Dodaqlar sevincdən təbəssümlənər.  
Ay olub göylərdə gülər təzə il,  
Dönüb bərəkətə torpağa enər. 
 
Gilavar sevincdən doğular sanki  
Gəzər bir şairin xəyalı kimi.  
Bu gecə bir sağlıq söyləyər Bakı  
Qaldırar Xəzəri piyalə kimi... 
 
Gələr Şaxta baba kürkünü geyib,  
Bu gecə işıqla dolar kainat.  
Bir nağıl ilinə əlvida deyib,  
Bir nağıl ilini başlayar həyat. 
__________________Milli Kitabxana_________________ 
155 
 
ÇOX ŞEY İTİRMİŞƏM... 
 
Çox şey itirmişəm həyatda, çox şey;  
Hələ nələri də itirəcəyəm,  
Hələlik mənimdir bu torpaq, bu göy.  
Bir gün başqasına yetirəcəyəm. 
 
Bir qadın saçına vurulub düyün,  
Ona ana adı gətirmişəm mən.  
Kəpənək dalınca yüyürüb bir gün  
Ana laylasını itirmişəm mən. 
 
İlk dəfə hardasa titrəyib səsim,  
Qızlar gözlərimdə qəribələşib.  
Bir odlu dodağa dəyib nəfəsim,  
Qəlbimə ilk sevda o gündən düşüb. 
 
Bir də görmüşəm ki, uşaqlıq itib,  
Dəcəllik yaşıma yaraşmır mənim.  
Qonşu qızları da harasa gedib,  
Saçları əlimə dolaşmır mənim. 
 
Çox şey itirmişəm həyatda, çox şey;  
Qazancım bir odlu cavanlıq olub,  
Kiməsə istəyim görünüb ögey,  
Kiməsə nifrətim bir anlıq olub. 
 
Ömür gah güneydir, gah da ki, quzey,  
Həyatda itirib tapmaqdır peşəm,  
Çox şey itirmişəm həyatda, çox şey,  
Ancaq ümidimi itirməmişəm... 
__________________Milli Kitabxana_________________ 
156 
 
MƏKTUBLAR GECİKƏNDƏ 
 
Hər görəndə şıltaqlıqla küsənib  
Poçtalyona dinclik verməz sonalar.  
Bir gecədə neçə dəfə səksənib  
Yuxusunu qarışdırar analar, 
məktublar gecikəndə. 
 
Ürəklərdə qayğıları təzələr 
Giley qonar qız, gəlinin dilinə.  
Ürəklərdən arxayınlıq üzülər,  
Könül düşər şübhələrin əlinə 
məktublar gecikəndə. 
 
Məktub gəlsə sevinc gələr bir büküm  
Anam-bacım sinəsində qızdırar.  
Bos gəlməsə... 
buna dozər, axı, kim?  
Nigaranlıq təzə məktub yazdırar, 
məktublar gecikənda... 
 
GÜMÜŞ YUXULAR 
 
Görsən ki, gecəyə ağ yağış yağır,  
Ay gümüş işıqla axır küçəyə  
Gümüş yuxulara məni də çağır,  
Çevir yastığını mən gəlim deyə... 
 
Bəyaz buludlara haray salaram.  
Gümüşü şimşəklər oynayar orda,  
Heyrətdən donaram, 
heykəl olaram,  
Gümüşü bulaqlar qaynayar orda... 
 
Bir gümüş köhlən də axsayar o gün,  
Köhnə faytonları yağışlar döyər. 
__________________Milli Kitabxana_________________ 
157 
 
Gümüş pul verərəm taksiyə o gün:  
- Bağışla, kağız pul yoxumdur, deyə. 
 
Sıçrayar yerindən gümüşü maşın,  
Gümüş dişlərini sıxar sürücü,  
Görər, bulud üstə sürüşür maşın,  
Atılıb yuxumdan çıxar sürücü... 
 
Yuxum dərin olar, 
Üstüm açılar; 
O gecə yuxumda ayaz görərəm. 
Bir qış gecəsində yuxuya qalar, 
Oyanıb, 
hər yanı bəyaz görərəm. 
 
Görərəm büllura dönübdür sular,  
Görərəm bulağın tacı gümüşdü.  
Dağlara qar düşür; 
eh, mənə nə var;  
Mənim ki, anamın saçı gümüşdü... 
Yuxusu bal olan indi hamının,  
Söyüdlər saçını hörər bu gecə.  
Qızıl yuxusuna Totanxamonun  
Gümüşü fironlar girər bu gecə. 
 
Qar yağır... 
gümüşdən cığır, iz itər.  
Köz tutar qızların lalə yanağı.  
Açar qan nənə güllü boğçanı,  
Uçar qarışqanın kişmiş yatağı... 
 
İndi nağıllara bir heyrət yağar  
Simurğ qanadında uçar bir gözəl.  
Ağ atlı oğlanlar, ağ divi boğar,  
Gümüş kəmərini açar bir gözəl.  
Yığıb nağılları, əfsanələri  
Gümüş yuxumuza qaçar bir gözəl... 
__________________Milli Kitabxana_________________ 
158 
 
OVCUMDA ÜRƏK 
 
Ovcumun içindədir ürəyim;  
Sıxmışam ilk qazancım kimi,  
Açılanda əllərim 
Qollu-budaqlı ağaca bənzər ürəym.  
Bir dost süfrəsinə çevirər,  
Qırmızı alma kimi 
oxşanar, sevilər...  
Ovcumun içindədir ürəyim;  
İstisi, soyuqluğu 
salamımdan duyular.  
Əllərımdən düşər vərəqlərə  
Misra-misra soyular...  
Xəlvət çəkdiyim papiroslar kimi  
Ovcumda gizlədirəm tüstüsünü;  
Yəqin buna görədir  
Sinəmdən deyil, 
qollarımdan sayırlar 
onun döyüntüsünü... 
 
AYDINLIQ GECƏDƏ 
 
Sular üstə gümüşü,  
Sulara ulduz düşür.  
Bir açıq pəncərədən  
Nəğmə axır necə də  
Bu aydınlıq gecədə.  
Söyüdlər düşüncəli  
Durub boynu bükülü.  
Hörük-hörük budaqlar  
Sular üstə tökülüb  
Fikirlidir necə də;  
Səhər yadıma düşməz  
Bu aydnılıq gecə də... 
__________________Milli Kitabxana_________________ 
159 
 
OĞURLANMIŞ SƏSSİZLİK 
 
İsveçrədə Korse-Ser-Vev qəbiristanında  
Çarli Çaplinin məzarı naməlum şəxslər  
tərəfindən açılmış, böyük sənətkarın tabutu  
yoxa çıxmışdır... 
 
Tabutdan qara, 
Məzardan soyuq bir gecədə. 
Qəbiristanlığın 
ölü sükutunu ayaqladılar.  
Torpağın kohnə yaraları kimi 
Köhnə başdaşılarından 
silinmişdi yazılar,  
Elə bil qorxudan 
kimliyini gizlədirdi onlar.  
Külüng səsinə diksindi 
unudulmuş məzarlar...  
Filmləri kimi 
məzarı da səssizdir Çaplinin,  
Canlısı kimi 
ölüsü də əzizdir Çaplinin.  
Ömrütək qırılan 
Səssiz lentlərdən 
bağırmaq istədi sənətkar,  
Laqeyd diriləri 
barı meyitini qorumağa 
çağırmaq istədi sənətkar.  
Kim isə 
barmaqlarını qoydu 
soyuq dodaqlarına,  
Ölüm sükutu 
tabut mismarlarıyla 
sancıldı köksünə;  
Köhnə qəbirlərdən 
ağappaq gülüş tökülürdü 
külünglərin üstünə. 
 
__________________Milli Kitabxana_________________ 
160 
 
 
Qoşulub Çarliyə gülürdülər 
Dirilərin acizliyinə,  
Qoşulmuşdular Çarlinin 
Usyankar sessızliyınə...  
Soyuq daşlardan 
Heyrət boylanırdı,  
Çuxuru qalmış gözlərdə 
qeyrət alovlanırdı.  
Səsi oğurlanmış sənətkarın 
indi özü oğurlanırdı.  
Tabutdan qara,  
Məzardan soyuq bir gecədə.  
Getdilər... Getdilər 
məchul bir ünvana sarı,  
Səssiz gülən bir ağız kimi 
açıq qaldı Çarlinin dağılmış məzarı... 
 
ŞEİR YAZMAQ İSTƏYƏNDƏ 
 
Təyyarəyə bənzəyirəm,  
Dünya ovcumun içində olur.  
Bir uşaq şam tək  
Ürəyim boşalır, dolur.  
Dünyanın qəribə rənglərini 
yığıram gözlərimə,  
Qəribə rənglər axır sözlərimə...  
Şeir yazmaq istəyəndə  
Təyyarəyə bənzəyirəm,  
Torpaq buluddan yumşaq,  
Özüm uşaqdan uşaq oluram.  
İnanıram hər şeyə:  
Rənglərin oxumasına,  
Gecənin ağlamasına,  
Səhərin gülüşünə, 
 
__________________Milli Kitabxana_________________ 
161 
 
Bir qəzəbli baxışın 
şimşək tək çaxışına,  
İnanıram Gözlərimlə yox,  
Ürəyimlə gördüklərimin 
hamısına... 
Şeir yazmaq istəyəndə  
Təyyarə tək havada oluram,  
Enməyə meydan axtarıram.  
Sözlər dodaqlarımı 
yandırır od kimi,  
Hər dəfə 
qəhrəmanı pilot kimi 
yana-yana  
Enirəm meydana - 
öz yazı masama... 
 
Aprel, 1979 
 
BİR ANA GƏTİRDİK... 
 
Küləklər bu axşam dönmüşdü neyə,  
Kədər hıçqırırdı hey için-için.  
Bir ana gətirdik dəfn eləməyə,  
Gətirdik, torpağa tapşırmaq üçün. 
Yollar qabar-qabar, 
kündə-kündədir,  
Yollar ürək kimi boşalır, dolur.  
Günəşli gündə də, Qarlı gündə də  
Qəbiristan yolları yağışlı olur. 
Ömür sarayından bir kərpic düşüb, 
Kim təsəlli versin, 
Kim qovsun qəmi?! 
Çiyinlər üstünə bir körpü düşüb 
Ölüb, 
Xudafərin körpüsü kimi... 
 
__________________Milli Kitabxana_________________ 
162 
 
Bir ana gətirdik dəfn eləməyə,  
Bir oğul gözündə heç idi dünya.  
Günəş tələsirdi dağdan enməyə,  
Bəlkə utanırdı bu gidi dünya... 
Bir oğul ağlayır hey yana-yana,  
Yanğı söndürməyə bulağa dönmüş.  
İndicə tabutdan duracaq ana  
Deyəcək: 
- Üzüldün, anası ölmüş! 
Nə səbrə yer qalıb,  
Nə də niyyətə,  
Kədərli-kədərli çatılıb qaşlar.  
Bir ana gəlibdir əbədiyyətə  
Hörmətlə ayağa durubdnr daşlar. 
Gedirik... 
Nisgildir yolları yoran, 
O təzə daşa da qəriblik endı. 
Daş deyil, 
elə bil bizdən nigaran  
Analar yollara boylanır indi... 
 
Sentyabr, 1977 
 
 
HƏYAT NAMİNƏ 
 
T. Nərimanbəyova  
 
Bır parça çəmən yaşılı,  
Birudum bahar.  
Rənglərin davasız birliyini 
yaratmaq istəyirəm.  
Zənci gözlərinə 
qorxusuz işıq,  
Qorxulu fikirləri 
qaraltmaq istəyirəm. 
 
__________________Milli Kitabxana_________________ 
163 
 
Bir gün yatırda bilsəydim bəşəri,  
Yetişmiş və yetişməmiş bombaları 
Dərərdım.  
Səhər Körpə satlığıyla 
oyanan cahana  
Bir səbət 
Göyçay narı göndərərdim;  
Həyat naminə!.. 
 
Fevral, 1976 
 
BALTA 
 
Ağac kəsmək hünər deyil,  
Asan işdir dilsiz-ağızsız,  
Həmişə ölümə müntəzir olanları  
Ballalamaq, yıxmaq.  
Çətindir 
Həyatın dibinə enmək,  
Olümün zirvəsinə çıxmaq...  
Babəkin qollarına deyil,  
Gəlmələrin inadına ensəydin,  
Bu yox, İlk adamı İlk edama 
aparanda ölsəydin  
Öpüb oxşayardıq səni...  
Soyuq-soyuq lülələri,  
İsti-isti güllələri  
Rusiyanın ürəyinə tuşlayanda,  
Puqaçovun çiyni üstən fırlanıb,  
Əsrləri dolanıb Dantesin, 
Martınovun qollarına dəysəydin,  
İndi yox,  
İlk adamı 
 
__________________Milli Kitabxana_________________ 
164 
 
İlk edama 
aparanda ölsəydin  
Öpüb oxşayardıq səni...  
Zamanın budaqlarında 
Dahilərin cəsədi 
saat kəfgiri kimi yellənəndə,  
Çıxıb əsrlərin üstünə  
Qıpqırmızı bir həqiqət  
Ağappaq yalanlara 
"Mənəm həqq" deyə dillənəndə  
Haqqın dilini yox,  
Zülmün kəndirini kəssəydin,  
Bir xalqı parçalayanda  
Xalqın boynunda deyil 
əlində bitsəydin  
Öpüb oxşayardıq səni... 
Çıxarıb nəmli zirzəmilərin 
küncündən  
Muzeyə qoyardıq səni... 
 
DƏLİ BİR AĞLAMAQ KEÇİR KÖNLÜMDƏN... 
 
Yüyürüb, yüyürüb dərə boyunca  
Düşüm çəmən üstə qoy üzüqoylu.  
Öpüm bu lorpağı, Öpüm doyunca, 
Üzümə üz qoysım hər soyuq daşı,  
Qoy şehə qarışsın gözümün yaşı,  
Qurumuş budaqlar içir könlumdən,  
Dəli bir ağlamaq keçir könlümdən. 
Könlünə dəydiyim, 
İncitdiyim qız, 
Vüqar kölgəsində yatdığım bəsdir. 
Odlu yanağından su içdiyim qız, 
Bu qədər günaha batdığım bəsdir. 
__________________Milli Kitabxana_________________ 
165 
 
 
Daha dodaqların titrəməsin qoy, 
Mən sənin qarşında titrəyim, əsim, 
Səndən dünyaları istəmirəm, yox, 
Məni bağışlasan bəsimdir, bəsim... 
Yarı desən, 
Alışıb yana bilərəm, 
Don desən, 
Yerimdə dona bilərəm! 
İndi bilmişəm ki, ömür-gün gedir, 
Ən gözəl hisslərim köçür könlümdən. 
Qayıt! 
Sən ömrümə təzəlik gətir; 
Dəli bir ağlamaq keçir könlümdən. 
Çoxdan qəbristana düşməyir yolum,  
O tənha məzarı ot basıb bəlkə.  
Mənim soyuqluğum, laqeydliyim  
Onun sinəsinə od basıb bəlkə.  
Bir daş var gözümün yaşına həsrət,  
Dayanıb o giley heykəli kimi.  
Əlim torpağına, Daşına həsrət, 
Yıxılıb üstünə mən dəli kimi  
Ağlayam gərək...  
O tənha məzarı torpaqdan üzüb  
Ovcumun içİndə saxlayanı gərək.  
Şöhrətin üstünə yüyürdükcə mən  
İstəklər, arzular köçür könlümdən.  
Sevgi dumanına büründükcə mən  
Dəli bir ağlamaq keçir könlümdən.  
Küləklər oynayır kənd evimizdə,  
Tale baş götürüb apardı məni.  
Hörümçək tor qurub pəncərəmizdə,  
Həsrətim çırpınır o torda mənim.  
Yarasa boylanır uçuq tavandan  
Bükülmüş dirəklər çat-çat olubdur.  
Qorxudan divarın bağrı yarılıb, 
__________________Milli Kitabxana_________________ 
166 
 
 
Qapılar çoxalıb dördqat olubdur.  
Gedim divarına yalvarım onun,  
Gedim, qapıların qatı açılsın.  
Gedim mən sonuncu dirəyi olum,  
Tavanlar çiynimə barı uçulsun...  
Daşı daş üstünə qoyum təzədən,  
Dəlisov küləklər əsir könlümdə!  
Elə kövrəlmişəm,  
Bilmirəm nədən  
Dəli bir ağlamaq keçir könlümdən... 
 
İyun, 1979 
 
AĞLAMA BİLMİRƏM 
 
Ağlaya bilmırəm, ana,  
Gilə-gilə əriməkdən qorxuram..  
Şimşəklərlə oynayıram 
bu dağlara çıxalı,  
Küləklərlə dağılıbdır 
saçlarmın sığah...  
Ətəklərdə 
yeriməyə, 
yüyürməyə düz çoxdur.  
Üzüm üzlər görübdür,  
Görəcəyim üz çoxdur.  
Baş qoyub rahat-rahat 
uyumağa diz çoxdur,  
Hər dizə də baş qoyub  
Ağlamaq olmur, ana!.. 
Yollarıma qayğıyla  
Yağan yağışlar da var,  
Ayağıma dolaşıb 
çilik-çilik doğranan, 
sınan baxışlar da var... 
 
__________________Milli Kitabxana_________________ 
167 
 
Boyda məndən də uca,  
Neçə qəlbi xırda var.  
Şüşa baxışlar çoxdur  
Bir daşla hamısını  
Sındırmaq olmur, ana!  
Hər qəlbə bir-bir girib  
İnam çırağını da  
Yandırmaq olmur, ana!  
Ürəyimdə ağrılar  
Gəzirəm gülə-gülə,  
Hər adam göro-görə  
Ağlamaq olmur, ana,  
Olmur, 
ay anam, olmur!.. 
 
Avqust, 1978 
 
İŞIQLAR, KÖLGƏLƏR 
 
Təzadlı yaranıb hər şey cahanda,  
Bu bir qaydadır ki, açılan solur,  
Dünyanın bir üzü işıqlananda  
Dünyanın bir üzü qaranlıq olur. 
Bir ümid şöləsi 
adi qığılcım 
Soyumuş qəlbləri bəzən isidir.  
İşıqlar kölgəni kəsən qılıncın  
Bəlkə də ən sərti,  
Ən istsidir... 
Bir ömür istərəm şimşək tək çaxa  
Əridə yerində hey sayanları.  
Bir günəş istərəm 
yandıra, yaxa  
Özgə kölgəsində yaşayanları. 
__________________Milli Kitabxana_________________ 
168 
 
 
Mən şərəf sanıram atəşi, közü,  
Sevirəm nur yükü daşımağı da.  
Ölümdən dəhşətli bilirəm, düzü  
Mən gözükölgəli yaşamağı da. 
Həmişə sülh deyər, 
nur deyər cahan.  
Elə bu sözdədir ən böyük kəsər.  
İşıqlar birləşsə 
nur deyər cahan,  
Kölgələr birləşsə ağlayar bəşər. 
işığa bağlayar ümidini də,  
İşıqdan həmişə qaçar kölgələr,  
İşiqda tapdığı öz ömrunü de  
Sürünə-sürünə yaşar kölgələr. 
 
Sentyabr, 1968 
ÜRƏYİM 
 
Ürəyim geyinib məni,  
Onunam təpədən dırnağadək,  
Ürəyim - zərif bir qız.  
Ürəyim - Koroğlu, Babək...  
Ağaca bənzəyirəm,  
Ürəyim gizlənib məndə  
Yarpaqlar arasında 
alma kimi, Daş atan da olur,  
Dırmaşıb dərmək istəyən də,  
Qədrini bilən də var,  
Gərəksiz deyən də...  
Ürəyim gizlənib məndə  
Ağıllı sərkərdə kimi:  
İtaətkar qulu. 
__________________Milli Kitabxana_________________ 
169 
 
 
Yeganə əsgəriyəm,  
Sevincinə ortaq,  
Qəminə şərikəm.  
Elə kiçikdir ürəyim  
Dəryalar axsa dolmaz,  
Elə böyükdür ürəyim  
Bir körpənin 
göz yaşını tutmaz.  
Tutar ağrım, acım,  
Sinəmin üstə qoyub 
sıxıram ovcumu.  
Uduram qəzəbimi, səsimi,  
Susuram Qırmızı almaya aldanan 
uşaqkimi... 
 
Mart, 1973 
 
 
PAYIZ GECƏSİNDƏ DÜŞÜNCƏLƏR 
 
Pəncərəm önündə ağlayır külək,  
Sinəmdə uçunur, ağrıyır ürək.  
Nə yaman dolubdur göylər bu gecə,  
Subaylar, tənhalar neylər bu gecə?..  
Aldanıb atılımş bir gözəl kimi  
Necə için-için hıçqırır külək.  
Budaqda titrəyən son xəzəl kimi  
Elə bil ümiddən asılıb ürək... 
Son nəğmə oxuyur köçəri quşlar, 
Açın pəncərəni, qapıları siz 
Qoy dolsun soyuqla içəri quşlar. 
Bir quş yuvasına bənzər ürəyim, 
Gəlsin qaranquşlar sığınsın ora. 
Soyuğa, şaxtaya dözər ürəyim. 
Dözməz tənhalığa, qaranlıqlara... 
Uçur durnaların qanadlarında 
Payız gecəsinin yuxusu uçur. 
 
__________________Milli Kitabxana_________________ 
170 
 
Quzğunun sıxılmış caynaqlarında  
Xırdaca quşların qorxusu uçur.  
Meşələr açılmış hörük kimidir,  
Sıxır bu ütülü divarlar məni.  
Qoşulub qatara uçası olsam  
Qanadlı adamdan qorxan dumalar  
Yəqin ki, qatardan qovarlar məni...  
Bu küləkli gecə,  
Bu soyuq gecə,  
Yarpaqlar üşüyür, 
titrəyir necə. 
Təbiət özü də kövrəlib bir az,  
Göylər üzüqoylu düşüb torpağa  
Göz yaşı tökəcək sanki indicə...  
Küləyə qoşulub gedən payızın  
Qəlbimdə isti bir yuvası qalır.  
Qoşulub payıza uçan bir qızın  
Başımda bir sevda lıavası qalır.  
Pəncərəm önündə payız qəmlidir,  
Hardasa boylanıb ötən payıza  
Pəncərə dalında bir qız qəmlidir,  
Üzünə toxunan dibçək gülünün  
Soyuq ləçəkləri, yəqin nəmlidir... 
 
Dekabr, 1978 
 
HƏLƏ BU DÜNYAYLA  
İŞİM VAR MƏNİM... 
 
Hələ bu dünyayla işim var mənim,  
Bu dünya qarışıq yuxular görür,  
Hələ bu dünyanın qapılarından  
Yaxşıya qarışıb yaman da girir.,.  
Hələ gecələrin səksəkəsi var;  
Təzadlı dünyanın müxtəlif qütblü,  
Mənfili, müsbətli fəlsəfəsi var.  
Hökmlər zamanın, 
 
__________________Milli Kitabxana_________________ 
171 
 
Arzular mənim, 
Hələ bu dünyayla işim var mənim... 
Görən hansı fürsət çıxdı əlimdən, 
Taleyim bəs hansı qısmətə tuşdu?! 
Tarixin saralmış vərəqlərindən 
Kimlər ad qazandı, 
Hansı ad uçdu?! 
Könül, bir nəğmə de, 
Bayatı çağır, 
Dünyanın ovcuna insanlar yağır, 
Dünyanın əlləri yenə də boşdu. 
Hələ boş yerlər var ürəyimizdə, 
Hələ ana haqqı kürəyimizdə; 
Qəlbimiz qayğılar qoruna düşüb. 
Səsimiz çırpınır vərəqlər üstə, 
Səsimiz hörümçək toruna düşüb... 
Dünyanın dolaşıq kələflərində 
Yol azıb, 
Qəribtək itmək də olar, 
Çırpıb bu dünyanın qapılarını 
Küsüb, birdəfəlik getmək də olar. 
Ömür bu həyatın dolaylarında 
Sabahkı cığırdı, 
Bugünkü izdi; 
Hələ ilk nəğməmi oxuyuram mən, 
Sonuncudan demək bəlkə də tezdi. 
Hələ nəğmə dolu bu ürəyimdə 
Yaşamaq, yaratmaq eşqim var mənim, 
Hələ bu dünyayla işim var mənim!.. 
Hələ dövlətlərin sərhədlərindən  
Tikanlı məftili götürməliyəm.  
Hələ yol gözləyən analara mən  
Bir nəslin adını gətirməliyəm.  
Hələ bu dünyanın meydanlarından  
Dava kağızını süpürməliyəm.  
İşsiz əsgərlərin ovuclarında 
 
__________________Milli Kitabxana_________________ 
172 
 
Bənövşə, qərənfil bitirməliyəm.  
Yüyürüb ayların, illərin üstən  
Araza körpülər salmalıyam mən,  
Pusquda dayanmış ac lülələrdən  
Alov qanadları almalıyam mən... 
Dünyanın Buhenvald ocaqlarını  
Meridian qəfəsdə söndürüm gərək.  
Muğam bənövşəsi - "Yetim segah"ı  
Özgə planetdə dindirim gərək...  
Hələ nəğmə dolu bu ürəyimdə  
Yaşamaq, yaratmaq eşqim var mənim,  
Hələ bu dünyayla işim var mənim!.. 
 
1979 
 
QƏLƏBƏNİN YAŞI 
 
Qələbənin yaşını bildik; 
Sinələrdə gələn qəlpələrin necə? 
Qələbənin yaşını bildik; 
Ana bətnində ölən körpələrin necə? 
Qələbənin yaşını bildik; 
Yol üstə durub boynunu bükən 
sonalarin necə?  
Qələbənin yaşını bildik;  
Bir anda yüz il qocalan 
anaların necə?.. 
 
1975 
 
SABİR RÜSTƏMXANLIYA 
 
Baş götürüb yenə sular  
Axır pərişan-pərişan.  
"Vətən" deyib bundan çoxu  
Baxır pərişan-pərişan. 
 
__________________Milli Kitabxana_________________ 
173 
 
 
O küləynı dadı yoxdu,  
O buludun adı yoxdu,  
Şimşəyinin odu yoxdu,  
Çaxır pərişan-pərişan. 
 
Bizə hicran hayan durur,  
Vüsal küsüb hey yan durur.  
Bu həsrət bizi yandırır  
-Yaxır pərişan-pərişan... 
 
Külək aparır sözümü,  
Göz yaşım inci düzümü.  
O tayda bir qız gözünü  
Sıxır pərişan-pərişan. 
 
Qoyur çəmənə izini,  
Bulud alır dost üzünü,  
O taydan qəmli gözünü  
Yığır pyrişan-pərişan... 
 
   1980 
 
YUMUL, BƏNÖVŞƏM, YUMUL... 
 
Dağlara gün düşübdür,  
Açıl, bənövşəm, açıl... 
Xalq mahnısı. 
 
Hava yaman sazaqdı, 
Günəş səndən uzaqdı, 
Bir ac quzu mələyib 
Sənə boylandı, baxdı, 
Yumul, bənövşəm, yumul. 
 
Çəmənlərə iz düşür,  
Bir deyil ki, yüz düşür,  
Niyə sənin payızın  
Hər çiçəkdən tez düşür!  
Yumul, bənövşəm, yumul... 
 
__________________Milli Kitabxana_________________ 
174 
 
Göydə bulud görünür,  
Bulud qara bürünür,  
O dağda bir duman var  
Sənə tərəf sürünür;  
Yumul, bənövşəm, yumul... 
 
Qalarsan baxa-baxa,  
Kağız gül səndən baha  
Arı yaman çoxalıb  
Gülü də sancır daha;  
Yumul, bənövşəm, yumul. 
 
Omrün bircə həftədir,  
Ətrin min cür həbdədir,  
İndi sevgili üçün  
Beş qərənfil dəbdədir;  
Yumul, bənövşəm, yumul. 
 
Yum gözünü, çən görmə,  
Vaxtsız gələn qəm görmə,  
Dünya yaman qarışıb  
Mən görəni sən görmə;  
Yumul, bənövşəm, yumul!.. 
 
HƏQİQƏT 
 
Həqiqəti pıçıltıyla dedilər  
Haylı-küylü yalanların içində.  
Həqiqəti daim başda gördülər,  
Oda düşüb yananların içində. 
Yeri düşsə qum göyərər, daş çıxar,  
Bir doğruyla neçə yalan boş çıxar,  
Bacarırsan həqiqətlə baş çıxar  
Həqiqəti dananların içində. 
 
__________________Milli Kitabxana_________________ 
175 
 
Sən doğru de, söyləməmiş başqası,  
Söküləcək yalanların maskası,  
Qiyməti də artıq olar daş-qaşın  
Köhnə, nimdaş palanların içində. 
Sovrulacaq bir gün hədər yalanlar,  
Öz xeyrini ancaq güdər yalanlar,  
Ölülərlə ölüb gedər yalanlar,  
Doğru yaşar qalanların içində. 
Yalan deyib, gizli-gizli öyüyüb,  
Hər yalançı təsəlliyə keyiyib,  
Doqquzaylıq bir həqiqət böyüyüb  
Saçlarını yolanların içində. 
Mən könlümü həqiqətə vermişəm,  
Qapısını açıq görüb, girmişəm.  
Həqiqəti mən təzə-tər görmüşəm,  
Ömrü-günü solanların içində. 
Kölgəsinə mahal yığar qoca tut,  
Sən üzünü doğru üçün borca tut,  
Həqiqətin bayrağını uca tut  
Yalan deyən nadanların içində. 
 
İyul, 1983 
 
BİRİ VARDI, BİRİ YOX 
 
Uşaqlar necə ki körpədirlər, ana laylasına  
uyuyurlar. Elə ki, bir az böyüdülər, axşamlar atalarından  
nağıl istəyirlər. Mənim bildiyim nağıllar isə çox deyil.  
Axşamların birində, nağıllarım qurtaranda fikirləşdim ki,  
bu dəfə öz taleyimin nağı-hnt söyləyim... 
 
Olan olub, keçən keçib bəlkə də,  
İndi daha kövrəlməyin yeri yox.  
Ömrüm boyu belə gəlib mənimki  
Əvvəlindən biri vardi, biri yox. 
 
 
__________________Milli Kitabxana_________________ 
176 
 
Uzaqdaydı mən istəyən ocaqlar,  
Ürəyimdən gəilb keçdi sazaqlar.  
Atalıydı, analıydı uşaqlar,  
Bizim evdə biri vardı, biri yox. 
 
Gözlərimə doldurmuşam yağışı,  
Bir köynəkdə çıxarmışam mən qışı.  
Şalvar-pencək geyinirdi tay-tuşum,  
Məndə isə biri vardı, biri yox. 
 
Üzüm güldü tələbəyəm deyəndə,  
Sıxılırdım dost pencəyi geyəndə.  
Müəllimlə dil tapa bilməyəndə  
Qiymətimin biri vardı, biri yox. 
 
Qəlbim yandı ilk sevgimdən, eşqimdən,  
Dara düşdüm, əl ummadım heç kimdən.  
Məclislərdə can deyib, can eşidən  
Dostlarımın biri vardı, biri yox. 
 
Mən orduya nələr görüb getmişdim,  
Ürək alıb, ürək qırıb getmişdim.  
İki qıza könül verib getmişdim,  
Qayıdanda biri vardı, biri yox... 
 
Uzaq gəzdi əmi, dayı, bibilər.  
Sözarası mənə "evlən" dedilər,  
Nişan üçün iki şey istədilər,  
Məndə isə biri vardı, biri yox. 
 
Vaxt gələcək, bu günü görəcəksən,  
Çox suala gözünü döyəcəksən,  
Vaxt gələcək, sən özün deyəcəksən,  
Deyəcəksən: "Biri vardı, biri yox!" 
 
__________________Milli Kitabxana_________________ 
177 
 
DAHA NAĞILLARA İNANMIRAM MƏN 
 
Çapıb öz atını Ağatlı getdi,  
Atları şimşəkdən qanadlı getdi,  
Uşaq yaddaşımı qanatdı getdi,  
Daha nağıllara inanmıram mən. 
 
Nənəmin inamı, dərdi nağıllar,  
Namərdə aldatdı mərdi nağıllar,  
Bizi yuxulara verdi nağıllar,  
Daha nağıllara inanmıram mən... 
 
Uşaq ovutmağa bir noğul idi,  
Sözlərdə yaşayan bir ağıl idi,  
Yaxşı adamlar da bir nağıl idi,  
Daha nağıllara inanmıram mən... 
 
"Sim-sim"i sözlə yox, zorla açdılar,  
Tilsimi min cürə yolla açdılar,  
Him-cimi möhürlü qolla açdılar,  
Daha nağıllara inanmıram mən. 
 
Fatmalar ayağı kəndirdə qalmır,  
Xəmrimiz küt gedir, təndirdə qalmır,  
Qarğalar tülküyə daha aldanmır,  
Daha nağıllara inanmıram mən. 
 
Acı həqiqətlər bal dadır indi,  
Arısı olmayan bal satır indi,  
Keçəli saçlılar aldadır indi,  
Daha nağıllara inanmıram mən. 
 
Elə yuxularda atlar kişnədi,  
Divləri qazana saldım, bişmədi,  
Gözlədim,göylərdən alma düşmədi,  
Daha nağıllara inanmıram mən!.. 
 
__________________Milli Kitabxana_________________ 
178 
 
 
ANALAR 
 
Dünyanın bu karvan köçündən gəlib,  
Dözünıün bitməyən gücündən gəlib,  
Yoxsa nağılların içindən gəlib, - 
Özü nağıllara dönən analar. 
 
Gül dedik, ovcunda çiçək bitirdi,  
Sevinci paylayıb, qəmi itirdi,  
Yuxusuz gözlərə yuxu gətirdi,  
Laylalar üstündə dinən analar. 
Saçına qar yağdı, 
yaz verdi bizə, 
 
Dünyanı görməyə göz verdi bizə,  
Özünə bənzəyən qız verdi bizə,  
Ömrünü min yerə bölən analar... 
Özü şərik oldu ürək sirrinə,  
Gün oldn işlədi kişi yernıə,  
Bizinıçün od aldı kipriklərinə,  
Özü soyuqlarda donan analar. 
Oğulu sevinib, 
qızı güləndə, Sanki günəş gülür 
üzü güləndə, 
Övladın qaşında düyün görəndə  
Buludtək qaralıb, dolan analar. 
Saçını zamanın əlləri hörür,  
Bu günlə yaşayıb sabahı görür,  
Dünyaya təzə-tər övladlar verir,  
Üzü çiçək kimi solan analar... 
Vətənin Özünə "Ana" dedilər,  
Oduna, közünə "Ana" dedilər, 
 
__________________Milli Kitabxana_________________ 
179 
 
Bir gün yad qızına "Ana" dedilər,  
Nəvə muştuluğu alan analar! 
Ömrümü-günümü almışam sizdən.  
Damlayanı, qorumuşam coşqun dənizdən,  
"Oğlum" desəniz də, deməsəniz də  
Mənim anamsınız, 
anam, analar!.. 
 
20 İL SONRA... 
 
Əgər sağ qalsaq, 
20 il sonra rastlaşsaq, 
Sənin üzündə ülərin lal xəritəsi, 
Mənim üzümdə buna bənzər bir şey olacaq. 
İki beli bükük qoca 
Söykənib ağaca 
illərin uzaqlığındakı 
gəncliyinə boylanacaq.  
Damarları çıxmış əllərimiz  
İki hörümçək kimi qovuşacaq.  
Çırpınacağıq qocalığın torunda,  
Əllərimiz ayrılacaq 
iki yorğun hörümçək kimi.  
Yanımızdan çicək kimi 
qızlar 
Çinar boylu cavanlar keçəcək.  
Sən məni axtaracaqsan,  
Mən səni onların arasından.  
İşığa tutmaq istəyəcəyik 
bu vədəli qaranlığımızı.  
Sən mənim üzümdə,  
Mən sənin gözündə görəcəyəm  
Qat kəsmiş cavanlığımızı. 
__________________Milli Kitabxana_________________ 
180 
 
 
Vaxt keçsin deyə  
Calayacayıq sözü sözə.  
İçin-için ağlayacayıq 
bu dişsiz gülüşümüzə.  
Əgər sağ qalsaq, 20 il sonra rastlaşsaq  
Ya küçədə, ya bulvarda  
Bizi görənlər güləcəklər acı-acı.  
Bir ayaq özümüzünkü, Bir ayaq əl ağacı, - 
Bir ayağımız gorda...  
Zamanı aldadıb kinoya gedəcəyik  
Filmi deyil 
arxa sırada oturub öpüşən 
cavanları seyr edəcəyik.  
Hərdən ekranda  
Öpüşəcək baxışlarımız,  
Gözlərimizdə göllənəcək 
xatirə yağışlarımız. 
Heç büməyəcəyik yuxu 
nə vaxt bizi aparıb, Xidmətçinin səsinə oyanacağıq: -  
Durun, kino çoxdan qurtarıb... 
 
Noyabr, 1995 
 
İKİ SƏRÇƏ 
 
Təkqraf telində iki sərçə,  
Biri sən, biri mən.  
Yuvamızda iki körpə. - 
ikimizin, 
Yaşayırıq beləcə...  
Zalım kcşikçisi olan  
Bir zəmi buğdamız,  
Bir tarla danmız,  
Fikir eləmə, ömrüm-günüm, 
__________________Milli Kitabxana_________________ 
181 
 
 
Böyüyəcak balalarımız.  
Bir budaqda iki sərçə,  
Biri sən, biri mən.  
Ağacın kökündə balta səsi,  
Budaqlarında yarpaqların 
qorxulu ütrəməsi,  
Yuvamızda meşə zəlzələsi.  
Bizi axtaran ovçu gülləsi 
hələ ki, yan keçir,  
Güllələr göyərçinləri, 
turacları, kəkliklərı seçir.  
Bizə də dəyə bilərdi 
onlar olmasa...  
Növbə bizə çatacaq 
Meşədə yağlı quşlar qalmasa...  
Bir bulaqda iki sərçə  
Biri sən, biri mən.  
Su içib göylərə baxırıq,  
Ömür istəyirik ilahidən,  
Balalarımız uçana qədər,  
Bağa-bostana 
ayaq açana qədər...  
Meşədə bir ac tülkü,  
Ağzında sərçə tükü 
Elə bil dişləri 
qanadlanıb uçmaq istəyir.  
Teleqraf tellərindəki, Budaqlardakı,  
Kol-kosdan uzaqlardakı  
Uçan tikəni tutmaq istəyir.  
Biz tükləri tülkü dişində qalan 
sərçələrin həsədiyik,  
Tülkülərin uçan həsrətiyik...  
Bir eyvanda  
İki sərçə, Biri sən, biri mən.  
Sığınmışıq yuvamıza,  
Gedək yem dalınca 
 
__________________Milli Kitabxana_________________ 
182 
 
 
Dən gətirən yoxdur bizə.  
Sən xırmana, Mən dəyirmana.  
Dəyirman daşları ovulub,  
Dən gətirənlər çoxdan qovulub.  
Təkco suyu deyil,  
Dəni də sovulub dəyirmanların.  
Gedəcək başqa yerimiz yoxdur,  
Görürəm hava soyuqdur,  
Uç, mələyim mənim.  
Balaların dimdiyində 
bir şey qalmayıb 
sarıdan başqa.  
Yuxularında heç - nə görməyirlər 
darıdan başqa. Bir şey gəürə bilməsək Heç olmasa, 
Bir ovçunun ac balalarına yem olaq.  
Mən getdim, sən gəlmə,  
Balalardan göz-qulaq ol, göz-qulaq...  
Göy üzündə iki sərçə,  
Biri sən, biri mən.  
Gəlmə, gözəlim, gəlmə!  
Güllə açılsa birdən,  
Bir tavada iki sərçə bişəcək,  
Biri mən, Biri sən... 
 
Noyabr, 1995 
 
QIRAT 
 
Həmzəni Koroğludan 
seçə bilməyən Qırat,  
Ya Koroğlu adına görə deyilmiş, 
ya Həmzə, ya sən. 
__________________Milli Kitabxana_________________ 
183 
 
 
Hər yetənin altında 
yorğalay acaqdınsa,  
Doğrudan qaçıb, 
oğruyla qalacaqdınsa, Koroğlunun yalvarışına 
kar olacaqdınsa  
Nəyin Qıratdı sənin? Yazıq Alı kişinın 
gözünə dəyməzmişsən, Koroğlunun; 
ala gözlüm, 
qız birçəklim 
sözünə dəyməzmişsən 
qorxdunmu? - 
bəy atını keçə bilmədin,  
Alapaçaynan ayaq aça bilmədin,  
Koroğlunu çaya basdı 
Giziroğlu Mustafabəy,  
Başınıza oyun açdı 
Giziroğlu Mustafabəy,  
Suda boğuldu  
Koroğlunun yenilməzliyi.  
Axtaladı Alapaça səni;  
Nə üzlə qayıtdınız elə? Öləydiniz, 
xəbəriniz gələydi Çənlibelə. Nigar görməyəydi 
suyu süzülə-süzüla gələn Rövşəni... Paltar kimi yuyulub 
yəhərindən asılan, 
Bəylərdən qaçıb  
Giziroğluna basılan,  
Adına dastanlar yazılan, Koroğlu,  
Sən Allah, başqa bir dastan yarat!  
Ya sən adına görə deyilmişsən, 
ya Həmzə, ya Qırat...  
Yaşasın Giziroğlu Mustafabəy!.. 
 
Noyabr, 1995 
__________________Milli Kitabxana_________________ 
184 
 
 
APARDI SELLƏR SARANI 
 
Ağla, Xan Çobanım, ağla,  
Apardı sellər Saranı.  
Daha qəmə könül bağla,  
Bağlayan yoxdu yaranı.  
Əlin yetməz, ayaq saxla,  
Ölüm kəsibdi aranı;  
Yerə, göyə qarğış etmə,  
Apardı sellər Saranı... 
Nəyin vardısa, varını -yoxunu apardı ölüm.  
Sevinc paym az olacaq,  
Çoxunu apardı ölüm.  
Nahaq yerə mürgüləmə  
Yuxunu apardı ölüm,  
Yolları gəl yorma belə,  
Axtarma, dağı-aranı, - 
Apardı sellər Saranı. 
Sellər hardan biləydi ki,  
Baharın qışa dönəcək.  
Qəmdən ağırdı yorğanın,  
Yastığın daşa dönəcək.  
Kimlər qadanı alacaq,  
De, kimlər başa dönəcək?!  
Ömrünü qurban verdiyin  
O xoşbəxt çağların hanı? – 
Apardı sellər Saranı... 
Tavan başına enəcək,  
Divarlar sıxacaq səni  
Sara bir ehtiyac olub 
 
__________________Milli Kitabxana_________________ 
185 
 
Qarşına çıxacaq sənin.  
Min dərd olsa yıxılmazdın 
 
Bu dərdin yıxacaq səni...  
Sevincimi tanımışdın,  
İndi də qəmini tanı,  
Ağla, Xan Çobanım, ağla,  
Apardı sellər Saranı... 
 
DƏLİ DOMRUL 
 
"Dədə Qorqud" dastanı əsasında 
poema-libretto. 
Köçərlər 
Qarşı yatan ulu dağlar,  
Bılirsənmi nələr oldu?  
Göz yaşıyla dolun, dağlar,  
İgidimiz ölər oldu. 
 
Oğuz elin balasıydı,  
Bir güzəran bulasıydı.  
Bir gül kimi açılmışdı,  
Gül kimi də solasıydı. 
 
Ata 
 
Arxam, dirəyim, oğul,  
Suyum, çörəyim, oğul,  
Sənsiz dünya fanidir,  
Nə gün görəyim, oğul. 
 
Ana 
 
Boyumu öyməyim nə?  
Dizimə döyməyim nə?  
Sevinci sən apardın,  
Qəmmi geyim əynimə? 
 
__________________Milli Kitabxana_________________ 
186 
 
Köçərilər 
 
Ata minməzsən, a igid,  
Yala sinməzsən, a igid.  
Atan oğul deyib, ağlar.  
Anan oğul deyib, ağlar,  
Niyə dinməzsən, a igid?  
Taleyin tərki bumu?  
Tanrının görkü bumu?  
Sərin bulaqlar od tutur,  
Od bumu, bürkü bumu?.. 
 
Bacı 
 
Boyuna qurban, qardaş,  
Boyunu yer aparır,  
Toyuna qurban, qardaş,  
Toyun şivən qoparır. 
 
Gəlin görmədik axı,  
Telin hörmədik, axı,  
Dağa-daşa köç etdik,  
Ömür sürmədik, axı... 
 
Köçərilər 
 
Bulaqlar qan ağlayar.  
Yel ah çəkib ağlayar,  
Dağlar qəmdən əriyər,  
Başı duman bağlayar. 
 
Doğan günəş batacaq,  
Yerini ay tutacaq.  
Qaragözlü bu igid  
Qara yerdə yatacaq... 
 
(Təpəl atını 
Qamçıya dolaya-dolaya  
Dəliqanlı Dəli Domrul  
Yaxınlaşdı obaya). 
 
__________________Milli Kitabxana_________________ 
187 
 
Dəli Domrul  
 
Nə ağlarsız, nə sızlarsız,  
Kimi belə əzizlərsiz?  
Dağlardanmı qorxursunuz?  
Bir təpəcə gəlməz mənə.  
Qara-qara yellər əsər,  
Qorxub əsər etməz mənə.  
Göstərim aslan gücümü,  
Poladüz, sərt qılıncımı. 
 
Qılıncım yağı qanlı, 
Görmüşəm dağı qanlı. 
Nə bayatı hıçqırıb, 
Deyəriz ağı qanlı? 
Qılıncım dərdi kəsər, 
Vuraram, ordu kəsər! 
(Başıdaşlı, 
Gözüyaşlı 
Oğlu ölən ana, 
Oğlu ölən ata 
Yıxıldılar Dəli Domrulun ayaqlarına) 
 
Ata, Ana 
 
Bu dünya bizə dardı,  
İtiyimiz nübardı,  
Bir oğlumuz var idi,  
Bax, Əzrail apardı.  
Qara geyib ağlarıq,  
Dizə döyüb ağlarıq,  
Nə ömrümüz qalıbsa  
Oğul deyib ağlarıq... 
 
Dəli Domrul  
Kim deyir dünya dardı,  
Ağlamaq bizə ardı.  
Əzrail necə qıyıb  
Bu igidi apardı? 
__________________Milli Kitabxana_________________ 
188 
 
Savaşıma dözərmi,  
Əzrail gəlsin görüm.  
İndi onun payına  
Düşər bu vaxtsız ölüm. 
İgid oxla vurular,  
İgid qılıncla ölər.  
Özİi qayıtmasa da  
Qanlı köynəyi gələr. 
 
Ata 
 
Vuruş görmədi, öldü,  
Sinə gərmədi, öldü. 
 
Ana 
 
Axıtmadın qan, igid,  
Boyuna qurban, igid! 
 
Dəli Domrul  
 
Qorxu bilmirsə Əzrail  
Qoy gözümə görünsün.  
Qılinc vurum, cəng edim,  
İlan kimi sürünsün.  
İgidlərin canını  
Alım onun əlindən,  
Bir də görən olmasın  
Ölüm onun əlindən. 
 
(Tufan qopur,  
Şimşək çaxır,  
Göyün bağrı yarılır,  
Yer çatlayır,  
Əzrail yerdən çıxır). 
 
Əzrail 
 
Mənimi çağırdın, igid?  
Yaxına bir gəl görüm, 
 
__________________Milli Kitabxana_________________ 
189 
 
Gücünü göstər görüm!  
Poladüz qılıncını  
Torpaqda çürüdərəm,  
Soyuq ilan-çayanı  
Canına yeridərəm.  
Nəfəsini alaram,  
Boğularsan, igidim.  
İndi çöküb qarşımda  
Ağlayarsan, igidim! 
 
Dəli Domrul  
 
Nə heybətli qocasan,  
Gözlərim görməz oldu.  
Ayaqlarım tutuldu,  
Niyə yeriməz oldu?  
Buza dönür bədənim,  
Qılıncım yerə düşür.  
Cöngo gözün görəndə  
Cana vəlvələ düşür. 
 
Əzrail 
 
Cöngə gözüm bəyənməzsən,  
Gözü göyçək qızların  
Canını çox almışam...  
Ağsaqqal, qarasaqqal  
İgidlərnı dizlərin 
yerə vurub  
Canını çox almışam...  
Nə öyünərdin, Dəli Domrul,  
Rəngin saraldı birdən,  
Çıx döyüşə, cəng edək,  
Bu meydan, bu mən, bu sən...  
Gəldim alam canını,  
Canını verərmisən? 
 
(Hava birdən qaralır,  
Göy gurlayır, şimşək çaxır, 
 
 
__________________Milli Kitabxana_________________ 
190 
 
 
 
Əzrail gah yox olur,  
Sağaan batıb, soldan çıxır,  
Yerdən səs gəlir,  
Özü göylərdən baxır.  
Dəli Domrul qılıncını  
Sağa çalır, sola çalır,  
Yorulub əldən düşür.  
Əzrail bir təpə üstə  
Baxıb ona irişir). 
 
Əzrail 
Çal qılıncın, çal görüm,  
Al canımı, al görüm! 
(Sonra Dəli Domrulun  
Sinəsinə çökür o,  
Tutub yorğun əlindən  
Qorxu, vahimə dolu  
Bir dünyaya çəkir o). 
 
Dəli Domrul  
 
Oğurluq can aldığını  
Bilməz idim, Əzrail.  
Bu səhvimi bağışla,  
Burax gedim, Əzrail.  
Bax, o dağlar bizimdir,  
O üzümlü, almalı  
Yaşıl bağlar bizimdir.  
Şərabımız çox olur,  
Hər kım içsə başından  
Ağlı, huşu yox olur.  
Şərablıydım, duymadım,  
Nə söylədim, bilmədim.  
Burax gedim, Əzrail... 
 
Əzrail 
 
Gəlmişəm boş qayıtmalıyam,  
Bir can aparmalıyam. 
__________________Milli Kitabxana_________________ 
191 
 
Öz canın da olmasa  
Özgəsinə qayılam.  
Bir əzizin yoxmudur  
Əvəzinə can verə? 
 
Dəli Domrul  
Bircə gün vaxt istərəm,  
Sabah bir can gətirrəm.  
Can olmasa, Əzrail,  
Mən öz canımı verrəm... 
Əzrail Sabah gecdir, 
möhlətın 
Bu axşama qədərdir.  
Kimsə can verməyəcək  
Bu ümidin hədərdir. 
(Obasına döndü Domrul,  
Diz çöküb, bağır basıb  
Atasının əlindan 
öpdü Domrul). 
 
Dəli Domrul  
 
Ağsaqqallı canım baba,  
Bilirsənmi nələr oldu.  
Küfr dedim Əzrailə  
Uçub cəngə gələr oldu.  
Köksüm basıb can istədi,  
Ya da bir can dilər oldu.  
Baba, səndən can istərəm,  
Canın mənə bağlarmısan?  
Yoxsa oğlum Domrul deyib  
Gecə-gündüz ağlarmısan? 
 
Ata 
 
Gözümün qarası, oğul,  
Canımın parası, oğul, 
__________________Milli Kitabxana_________________ 
192 
 
 
Gəlinimin çiçəyi, oğul,  
Obamın göyçəyi, oğul,  
Qarşı dağlar gərəksə  
Qoy Əzrail aparsın.  
Bol meyvəli bağ gərəksə  
Qoy Əzrayıl aparsın.  
Şahbaz atlarım gərəksə  
Qoy Əzrail aparsın.  
Dövlətim, varım gərəksə  
Qoy Əzrail aparsın.  
Dünya şirin, can əziz,  
Cana qıya bilmərəm.  
Məndən əziz anandır,  
Dərdin ona degınən. 
 
Dəli Domrul  
 
Ana, ana, canım ana,  
Bilirsənmi nələr oldu?  
Əzrail sinəmə çöküb  
Məndən bir can dilər oldu. 
Babamdan bir can istədim,  
Vermədi anam, vermədi.  
İndi səndən can istərəm,  
Söylə ana, sözün nədi?...  
Mənə canın bağlarmısan?  
Yoxsa oğlum Domrul deyib,  
Üzə dırnaq çalarmısan,  
Gecə-gündüz ağlarmısan? 
 
Ana 
 
Dolama beşikdə Bələdiyim oğul,  
Ömrümü qurban dediyim oğul,  
Dustaq olsaydm, oğul,  
Qurtarardım birtəhər.  
Oğul, yaman mənzilə  
At sürübsən bu səhər. 
 
 
__________________Milli Kitabxana_________________ 
193 
 
 
O dediyin odaya  
Vara bilmərəm, oğul.  
Dünya şirin, can əziz,  
Verə bümərəm, oğul... 
(Domrul yerində donur,  
Şimşək çaxır, göy gurlayır,  
Əzrail peyda olur). 
 
Əzrail 
 
Dünya şirin, can əziz,  
Kim verər öz canını? 
 
Dəll Domrul  
 
Eşit sözüm, Əzrail,  
Yad qızdan halalım var, iki körpə balam var.  
Daha bir minnətim var,  
İsmarlayım onlara  
Bircə əmanətim var,  
Sonra canım alarsan. 
 
Əzrail 
 
İsmarla qoy gəlsinlər,  
Sənin son nəfəsini  
Qoy onlar da görsünlər.  
(Domrulun yanına gəlir) 
 
Qadın 
 
Nə deyərsən, nə söylərsən,  
Göz açıban gordüyüm,  
Könül verib sevdiyim,  
Qoç ərim, qoç igidim?!  
Qarşı yatan dağları  
Neylərəm səndən sonra?  
Yaylasam, gorum olsun. 
 Çəmənindən keçərsəm 
 
__________________Milli Kitabxana_________________ 
194 
 
 
 
Tapdanan anın olsun.  
Altun daş-qaş taxarsam,  
Tabutum, sonum olsun!  
Sənsiz su da içərsəm  
İçdiyim qanım olsun!  
Səndən sonra bir igid  
Görsə gözüm kor olar.  
İsti yatağım sənsiz  
Buza dönmüş gor olar.  
Səndən sonra bu canım  
Qıyma igidsiz qalsın.  
Əzrail, al canımı,  
Yarın qurbanı olsun! 
 
May, 1982. 
 
LAL XƏRİTƏ 
 
Bir lal xəritədir, ana, sifətin  
Demə ki, mən hara, xəritə hara.  
Qara xal elə bir dövlət mərkəzi  
Qırışlar yol kimi uzanıb ora. 
 
Atamın baxışı od-alov imiş,  
Neçə ürəklərə közü düşübdür.  
Sənə də sözünü gözüylə demiş  
Yoxsa baxışının izi düşübdür. 
 
İllər öz atını çapıb getdimi,  
Bir Ömrün yolları yatıb üzünə.  
Bəlkə də qiymətli bir sənəd kimi  
İllər imzasını atıb üzünə... 
 
Böyütdün sən məni bir arzu kimi,  
Gözümdə gözünün qarası qalıb.  
Gəncliyin illərlə axıb su kimi  
Üzündə dolaşıq məcrası qalıb. 
 
__________________Milli Kitabxana_________________ 
195 
 
Xatirə səpilib o qırışlara  
Min hikmət söyləyər, 
birin, dindir. 
Mən özüm, mən  
Özüm səninəm, ana  
Bəs o qırışlardan hansı mənimdir?.. 
Bir lal xəritədir, ana, sifətin  
Demə ki, mən hara, xəritə hara.  
Qara xal elə bir dövlət mərkəzi  
Qırışlar yol kimi uzanıb ora. 
 
ÖLDÜRDÜYÜM GÜNLƏR ÜÇÜN  
REKVİYEM 
 
Sizin də gündoğan səhəriniz,  
günbatan axşamınız var idi.  
Ömrünüz dəqiqələr, saatlar idi.  
Heçliyə bölünən vaxtım, heyf sənə,  
ölən vaxtım!.. 
 
İş yerim olardınız,  
Bir şerim olardınız.  
Uzun günlər içində  
Siz qısaboy qaldınız;  
Bağışlayın siz məni  
Vaxtsız ölən günlərim. 
Əllərimlə kiminsə  
Telinə bağlamışam,  
Sizi bir qandal kimi  
Əlimə bağlamışam.  
Qədrinizi bilməyib  
Sonralar ağlamışam,  
Bagışlayın sız mənı,  
Vaxtsız ölən günlərim. 
Siqaret tüstüsündə  
Havaya uçan vaxtım, 
__________________Milli Kitabxana_________________ 
196 
 
 
Məqsədsiz saatlarım,  
Havaya uçan vaxtım.  
Ay qapalı günlərim,  
Ay baxtlar açan vaxtım,  
Bağışlayın siz məni,  
Vaxtsiz ölən günlərim... 
 
BİR GÜN GÖRƏCƏKSƏN Kİ... 
 
Bir gün görəcəksən ki, 
xatirələr şirindir; 
Bir gün görəcəksən ki, 
kölgən beli bükülü yapışıb ayağından arxan ilə süründü. 
Bir gün görəcəksən ki, 
xatirəyə dönübdür o şümşad əllərin də, 
Bir gün görəcəksən ki. 
dan yeri də söküldü qaranlıq tellərində... 
Bir gün görəcəksən ki, 
qızlar oğurlayıbdır sinəndəki şuxluğu; 
Bir gün görəcəksən ki, 
gəlinlik paltarı tək əynindən çıxarmısan donumdakı şaxlığı. 
Bir gün görəcəksən ki, 
uzanıbdır gecələr, 
Bir gün görəcəksən ki, 
ayağından asıldı qurğuşun tək küçələr. 
__________________Milli Kitabxana_________________ 
197 
 
 
Bir gün görəcəksən ki, 
elə bil azalıbdır 
Günəş, hava, 
göy, işıq... Bir gün görəcəksən ki, 
yamanca qocalmışıq... 
 
FİKİRLİ ADAMLAR 
 
Gecəni fikirlə səhərləyərlər 
İnamı yolunda Ovod adamlar. 
Vərəmlə, 
İnfarktla zəhərləyərlər 
Ürəkli kəsləri robot adamlar. 
Ürək döyünəcək... 
sıxılanda da 
O, yeni bir həyat həvəsi tapır.  
Fikirli adamlar 
yıxılanda da 
Torpaqda cazibə qüvvəsi tapır.  
Duyğulu başlarda fikir daşınar;  
Yağış yağacaqsa şimşəklər çaxar.  
Sərxoş sürücülər, Nasaz maşınlar  
Fikirli adamlar ovuna çıxar... 
Dağların ürəyi sözlə dolanda 
Zirvələr görünmür 
 
Burunur çənə. 
Nədənsə 
Gün batıb, axşam olanda 
Bu dünya fikirli görünür mənə. 
Keçir beyinlərin qaranlığından  
Fikirlər müqəddəs bir ziya kimi. 
 
__________________Milli Kitabxana_________________ 
198 
 
 
Fikirsiz, 
Qayğısız, 
Duyğusuz insan 
Yaşayır dünyada bir röya kimi... 
Hamar olmayıbdır fikrin meydanı  
Zaman başqa cürə görüb əlacı.  
Fikri əsrləri qabaqlayam  
Ya tonqal gözləyib, Ya dar ağacı. 
Sısqa bulağına ümman deyənlər  
Çəkir firavanlıq,  
Şahlıq fikrini. Bilmir ki, 
cığırda iməkləyənlər  
Yıxılır naşı bir kəndırbaz kimi. Ayıb... 
Axa-axa durulub sular,  
Ətəklər sellərin,  
Zirvə qarındır.  
Bu günü 
Fikirlə yaradıbdılar.  
Sabah da  
Fikirli adamlarındır... 
 
Noyabr, 1978. 
 
 
BOŞ BEŞİYİN LAYLASI 
 
Müharibə illərində övladını itirən,  
sonra bütün uşaq evlərini gəzən,  
bala tapmaq ümidini itirməyən,  
boş beşiklərə layla deyən analara ithaf edirəm. 
 
... - Qatar gəlir! - dedilər,  
Bu xəbər  
Çalxaladı izdihamı; 
 
__________________Milli Kitabxana_________________ 
199 
 
 
Vaqonlara sarı  
Yüyürdü hamı... 
Qocalar qapılardan girdi vaqona,  
Cavanlar qapılardan, pəncərələrdən;  
Qarışıq səslər içində  
Ayaqlar üzülmüşdü yerdən...  
Ananın əlləri üzüldü körpəsindən,  
Dəli bir axar 
vaqona apardı onu,  
Havada yellənirdi 
bala axtaran qolu.  
Anasını gəzirdi 
çılğın bir uşaq səsi,  
-Ana!!! - Ana!!! -deməkdən  
qaralmışdı nəfəsi... 
 
*** 
Bir-birini tapmadı, 
əllər havada qaldı, 
Analar ehtiyacda, 
körpələr vağzallarda, ərlər davada qaldı. 
Anaları əritdi ər dərdi, 
bala dərdi, 
Gül əkdi ki, gül dərsin, 
Gül əkdi 
bəla dərdi. 
Bircəm, hayanım, bala,  
Oduna yanım, bala.  
Dərd üstünə dərd gəlir.  
Necə dayanım, bala? 
Kimə tuş oldun, bala?  
Qəmə qoşuldum, bala. 
 
__________________Milli Kitabxana_________________ 
200 
 
 
Ürəyim boş yuvadı,  
Köçən quş oldun, bala. 
Dağlar çəni soraqlar,  
Simbül dəni soraqlar.  
Sən layla həsrətində,  
Laylam səni soraqlar... 
Boş beşiyın üstündən 
sürüşüb düşdü layla,  
Göz yaşına qovuşub 
qəmlə görüşdü layla.  
Beşikdən körpə gözü 
zillənməmişdi ona,  
Laylanı belə qəmli 
oxumamışdı ana... 
Gecələr sübhə kimi 
ulduz saydı, yatmadı,  
Üz tutub boş beşiyə 
nağıl qoydu, yatmadı,  
Ümid dolu nağıllar 
bəxtini oyatmadı;  
Beşik boş idi yenə.... 
Vağzallara baş vurub 
hər ötəndən soruşdu,  
Dilində "bala" sözü 
kirpikləri qovuşdu,  
"Yuxu haramdır!" -- deyib 
yuxusuyla vuruşdu;  
Beşikboş idi yenə.... 
Tapdığı hər tikədən 
payını saxlayırdı, 
Gecə durub min kərə 
beşiyi yoxlayırdı, 
__________________Milli Kitabxana_________________ 
201 
 
"Balamın ətri..." - deyib 
yorğanı qoxlayırdı  
Beşik boş idi yenə.... 
Laylası nalə çəkib 
laylasi ağlayırdı, 
Laylası gecə-gündüz 
bala soraqlayırdı, 
İçində bir təlatüm 
hayqırıb çağlayirdı. 
Beşik boş idi yenə.... 
Günlər ötüb keçirdi, 
illəri gətirirdi, 
Ananım saçına ağ 
telləri gətirirdi, 
Nələri aparırdı, 
nələri gətirirdi, 
Beşikboş idi yenə.... 
 
* * * 
- Balam üşüyür... - dedi 
Çöldə şaxta olanda. 
Boş beşiyin üstünə 
Yorğan salırdı ana. 
Göy üzü tutulanda, 
Buludlar qaralanda 
- Balam yağışa düşüb, - 
deyib dolurdu ana.  
Yer tapmırdı özünə 
nə evdə, nə eşikdə,  
O bir son bahar kimi 
solurdu, saralırdı.  
İllər keçdi, övlad yox, 
sükut yatdı beşikdə, 
__________________Milli Kitabxana_________________ 
202 
 
 
Bu sükutun içində 
nəfəsi qaralırdı. 
Bir gün xəbər eşitdi,  
Bakıda "Uşaq evi" 
deyilən bir bina var,  
Anasını gözləyir 
yetim-yesir uşaqlar... 
Bakıya gəldi ana,  
"Uşaq evi"ni tapdı,  
Neçə körpə gözündə 
ümid çırağı yandı.  
Məlul baxışlar görüb 
ana ürəyi qopdu,  
Hər uşağın önündə 
susub xeyli dayandı. 
Bu körpə balaların 
nisgili, dərdi birdi,  
Solğun çöhrələrindən 
intizar boylanırdı,  
Uşaqların hamısı 
oğluna bənzəyirdi,  
Hamısının gözündə  
ümid alovlanırdı. 
- Bəlkə layla çalım mən,  
balamın laylasını, 
Yadından çıxmaz onun, 
özü də oxuyurdu. 
Laylasından tanıyar 
bala öz anasını, 
O, tək mənim laylama 
Yatırdı uyuyurdu... 
"Layla beşiyim layla,  
Evim-eşiyim layla. 
__________________Milli Kitabxana_________________ 
203 
 
 
Sən yat, şirin yuxu gör,  
Çəkim keşiyin layla. 
Layla dedim ucadan,  
Səsim çıxdı bacadan.  
Allah səni saxlasın  
Çiçəkdən, qızılcadan. 
Layla dedim yatasan,  
Qızılgülə batasan,  
Qızılgülün içində  
Şirin yuxu tapasan"... 
Laylası nalə çəkib,  
Laylası ağlayırdı,  
Laylası ümid ilə  
Bala soraqlayırdı:  
"Layla balam, a layla..." 
Birdən sanki quş kimi 
qanad açdı uşaqlar,  
"A-N-A!!!" -deyib üstünə 
qaçdı bütün uşaqlar!.. 
 
İyul, 1983 
 
 DAYAN, BAHAR ÇAĞIM 
 
Günlərim xatirə evinə köçür,  
Günlərim ömrümü su kimi içir,  
Əriyir gözümün şəkil yaddaşı,  
Qəlbimdə bir sevda ağrısı qalır.  
Qarşıma çıxanlar hər addımbaşı 
 
Qayğıya çevrilib qəlbimə dolur.  
Gülən səhərlərin qəmli axşamı  
Yenə şam yandırır məzar başında.  
Dünyaya qonaqtək gələn insanın  
Doğumu, ölümü məzar daşında. 
 
__________________Milli Kitabxana_________________ 
204 
 
 
Çəmən yaşılını, 
Çiçək sehrini 
Daşlar ki, köksündə yaşada bilmir.  
Daşa ömür verib yaşadan insan  
Adi bir daş qədər yaşaya bilmir.  
Dəyişə-dəyişə fəsillər ötür,  
Dəyişə-dəyişə nəsillər ötür.  
Hər yaşıl yarpağın sonu xəzəlsə,  
Elə bu dünyada bahar gözəlsə,  
Dayan, bahar çağım, qışa tələsmə! 
Yuxumuz ölümün məşq saatıdır,  
Hər gecə gündüzün nəqaratıdır.  
Bəlkə bir nəğmə də bəs idi bizə,  
Son səda olardı "Qu" ömrümüzə.  
Bu qədər həsrətli nəğmələr ötüb  
Sükutla ölməyin nə ınənası var?  
Köhnə qəbirlərdən təzə ot bitib,  
Otun da yaşamaq təmənnası var!  
İçib buludların göz yaşlarını  
Hələ ki, böyüyür qışdan xəbərsiz.  
Beləcə böyüdük bir zaman biz də  
Bizimlə yatacaq daşdan xəbərsiz... 
Boyumuz qədərsə torpaq payımız,  
Niyə sərhəd-sərhəd böldük dünyanı?  
Necə görmüşdüsə əcdadlarımız  
Biz də onlar kimi gördük dünyanı.  
Günəş həmin günəş,  
Ay həmin aydır,  
Həmin adamlarıq, 
gəlmişik yenə. 
Verdiyi ömrünü alandan sonra  
Daha nə verəcək bu dünya mənə,  
Dayan, bahar çağım, qışa tələsmə! 
Bilirəm zamanı saxlamaq olmur,  
Saatlar günləri doğrayır, biçir. 
__________________Milli Kitabxana_________________ 
205 
 
 
Qızara-qızara gələn günəşin  
Azalan odunun ağrıları da  
Bəlkə dan üzünün içindən keçir?!  
Dünyada əbədi nə qalır görən,  
Biz ki, əbədiyyət yolçularıyıq.  
Günlər durna kimi ötüşür gedir.  
Zaman sürətinə çatmaq olmursa  
Deməli, müqəvva ovçularıyıq! 
O qədər borcum var ana torpağa,  
Borcluyam dərdiyim çıçəyə, gulə.  
Məhəbbət borcumu demirəm hələ,  
Borcluyam dərdiyim çiçəyə, gülə. 
Agaca borcluyam, 
daşa borcluyam,  
Bir könül nəğməsi eşitmək üçün 
Oəfəsə saldıaım quşa borcluyam  
Pislərə nifrəti öyrədən dünya.  
Zamanı şam kimi əridən dunya,  
Daha nə verəcək, 
nə verəcəksən? 
Borcundan çıxmağa möhlət ver mənə,  
Doyunca baxmağa möhlət ver mənə.  
Qarşımda bu qədər dağ yaradıbsan  
Zirvəyə çıxmağa möhlət ver mənə!.. 
 
ÖMRÜN BU YAŞINDA 
 
Ömrün bu yaşında hərdən uşaq olmaq istəyirəm.  
Bir daşla çilikləmək istəyirəm 
Pəncərə şüşələrinə 
tül kimi çəkilmiş 
tənbəl yuxuları. Gecədon qorxan uşaq 
gözünün heyrəti kimi 
açılmaq istəyirəm 
bu dünyaya. 
__________________Milli Kitabxana_________________ 
206 
 
 
Üzümə örtülən qapıları 
ruh kimi keçə biləydim.  
Gecənin səssizliyində 
qəhərlə dolmuş ürəklərin 
yuxusuzluğunu içə biləydim.  
Keçib ana saçlarının ağ cığırıyla 
bir ümidi gətirə bilsəm,  
Şəhidlər xiyabanında uyuyan 
bir cavana can verib 
məzardan götürə bilsəm. 
Qəfil bir sevinclə partlayardı bir evin qəmli sükutu.  
Qəbiristanlıq nə itirəcək?  
Olmasın bir qutu...  
Ömrün bu yaşında  
Nə cavan, 
Nə qoca kimi qocasan. 
 Elə bıl yol ayrıcındasan,  
Bilmirsən hansı tərəfə qaçasan... 
 
Dekabr, 95. 
 
QORXULU BULUDLAR,  
YAXUD TƏNHALIQ NAĞILI 
 
Axşaının tunc üzü - 
heykəl sükutu, 
Göylərdə parça-parça  
qorxu buludu.  
İçimdəki həsrətdən, 
üşəndiyim təklikdən də 
qaradır.  
İsa kimi 
çarmıxa çəkilən buludları  
Düşürən olacaqmı?  
Mələk qanadlı yalanlar 
firlanır həndəvərində, 
__________________Milli Kitabxana_________________ 
207 
 
 
Açsam pəncərəni 
otağıma dolacaqmı?  
Topa-topa qaranlıq 
fırlanır göy üzündə,  
Sındırılmış bir şimşək 
gizlənibdi gözündə.  
Təyyarə qanadlarının 
kölgələri görünür,  
Buludlarda qurğuşun sürünür;  
Qurğuşun yağmurundan 
qoruna biləcəkmi adamlar?  
Ac qalan atomlar 
buludlardan sallanır.  
Ölüm qorxusu çoxaldıqca 
həyat ballanır... Bu bahar 
qırıldı bal arıları,  
Çiçəklər yetim qaldı.  
Dünya yetim qalacaq 
insanlar olmayanda.  
Qoymayın dolsun buludlar, 
boşalmağa nəyi olacaq dolmayanda.  
Qəzetlərdən yüyürür üstümə 
qaranəfəs xəbərlər; - 
Fələstin qaçqınlarının naləsi,  
Livanın hıçqırıq səsi,  
İsrailin ərəblərə 
yəhudi hədəsi...  
Qalxıram barmaqlarımın ucuna, - 
buludu tutam bəlkə.  
Cırıb atam göylərin 
bu gecə köynəyini,  
Ulduzların gümüşü işığından öpəm,  
Dünyaya ulduz işığı səpəm...  
Çiçəkləyə sərhəd dirəkləri, 
tikanlı bir gül ola, 
__________________Milli Kitabxana_________________ 
208 
 
 
Dərib bu çiçəkləri 
düzələm yola.  
Düzəm həsrətimin 
torpağına, daşına;  
Bir çiçək də aparam  
Təbrizə,  
- Azərbaycan məktəbinin açılışma... 
 
* * * 
Bu səhər nəm düşmüşdü günəşə,  
Şehli şəfəqlər axırdı 
göy üzündən. Nəmliydi dünya 
suyu təzəcə kəsilınış arx kimi,  
Kimsə nəğmə oxuyurdu 
nəmli dodaqlarıyla  
Səs də nəmliydi, nəğmə də.  
Ay işığı kimi ilıq 
bir hiss doldu qəlbimə,  
Nəmli barmaqlarım 
az qalırdı gul aça; Quşlar çırpırdı 
qanadlarındakı höyüşü,  
Yerdən göyə ümid damlası uçurdu, 
 Nəmli çəmənlə 
bir uşaq qaçırdı 
çəhimlər aça-aça.  
Yalın ayaqları öpürdü torpağı,  
Ürəyi köksündə 
yamyaşıl üzüm yarpağı... 
Bu səhər şeh düşmüşdü günəşə,  
Buludlar dəsmal kimi 
qurutmaq istəyirdi günəşi, nəmliydi özləri də. 
 
__________________Milli Kitabxana_________________ 
209 
 
 
Şeh gördüm çiçəklərin gözlərində.  
Dolu bir qədəhə dönmüşdü lalə,  
Sarala-sarala sönmüşdü nərgiz.  
Gözü yaşlıydı dünyanın.  
Çay daşları 
təzə kəsilmiş ürək kimi buğlanırdı.  
Hər şehdə bir günəş yanırdı, nəmliydi günəş! 
 
GÜLURƏM 
 
Mən əllərimlə 
qaranlığa toxuna bilirəm,  
Sevincdən qönçəsini çatladan  
Çiçəklərin səsini eşidirəm.  
Dağdan enən bulağın 
büdrəyib üzüqoylu 
yıxıldığını görürəm. Ağlayanda 
göz yaşıma baxmaym, Kədərimə 
qəh-qəh çəkib gülürəm... 
Kəsilmiş ağacların 
hıçqırıqları 
səslənir qulaqlarımda,  
Dodağımdan qaçan 
təbəssümlərin 
Ayaq izləri var yanaqlarımda.  
İçimdə susuz bir həsrətin 
dodaqları cadar-cadar,  
Sevincli günlərim 
barmaqla sayılar,  
Kədər - 
istədiyin qədər! 
__________________Milli Kitabxana_________________ 
210 
 
 
Qəzəbim, 
Xəzinə üstündə yatmış 
ilantək 
bir himə bənddir;  
Elə bil daş üstə yatıram,  
Neyləyim, 
dərdin üzü bərkdir...  
Ürəyim sinəmdə deyil,  
Əllərim də, 
gözlərim də,  
Yalnız çiçəklər önündə 
əyilən dizlərim də,  
Arxamca yüyürən 
izlərim də 
Hərəsi özü boyda ürəkdir!..  
Elə ona görə də əllərimlə qaranlığa 
toxuna bilirəm,  
Qönçəsini çatladan çiçəklərin səsini 
Eşidirəm,  
Dağdan enən bulağın 
büdrəyib üzüqoylu 
yıxıldığını görürəm.  
Ağlayanda 
göz yaşıma baxmayın,  
Kədərimə, 
qəh-qəh çəkib  
Gülürəm... 
 
 
 
__________________Milli Kitabxana_________________ 
211 
 
 
 
 
 
 
 
 
 
ALIN BU KƏDƏRİN 
ƏLİNDƏN MƏNİ... 
 
__________________Milli Kitabxana_________________ 
212 
 
__________________Milli Kitabxana_________________ 
213 
 
ALIN BU KƏDƏRİN ƏLİNDƏN MƏNİ... 
 
Gəlmişəm dünyaya alışam, yanam,  
Bir ünvan arayıb əbədi qalam,  
Məni kədər üçün doğmayıb anam,  
Alın bu kədərin əlindən məni. 
Hicran ağır yükdür, qaldırammıram,  
Dərdim dil bilməyir, qandırammıram,  
Sönmüş çıraqları yandırammıram,  
Alın bu kadərin əlindən məni. 
Bir vida nəğməsi yazıb qalmışam,  
Adımı bir qəlbdən pozub qalmışam,  
Kədərin içində azıb qalmışaın,  
Alın bu kədərin əlindən məni. 
Hara gedirəmsə qaranlıq baxır,  
Bu qara buludlar, axır, hey axır...  
Hara qaçıramsa qarşıma çıxır,  
Alın bu kədərin əlindən məni. 
Bir iynə ulduzu işığa möhtac,  
Qaranlıq qismətim, 
işıq- ehtiyac!  
Məndən doymaq bilmir 
o gözləri aç,  
- Alın bu kədərin əlindən məni. 
Bir ümid yoxdur ki, onəlli tutam,  
Yuxum da gəlmir ki, doyunca yatam,  
Hardasan, ay anam, 
Hardasan, atam! 
- Alın bu kədərin əlindən məni. 
Laldı bu kədərim ağlamır, gülmür,  
Dərd verir, verdiyi dərd nədi bilmir,  
Niyə gecələrin səhəri gəlmir?! – 
Alın bu kədərin əlindən məni... 
__________________Milli Kitabxana_________________ 
214 
 
 
MƏN BELƏ BİR ÖMRÜ  
İSTƏMƏMİŞDİM 
 
Qarışqa yükü qədər sevincim,  
Dərddən böyük kədərim,  
Zamanın qadağa zənciriylə  
Qandallı əllərim.  
İçim yaşadığım dünyadan böyük,  
Və bu dünyada sarmaşıqlar üçün  
Dikələn ağaclardan biriyəm.  
Özümə gərək ola bilmədim  
Bəs, onda kimə gərəyəm?  
Xatamı eyləyib dünyaya gəldim,  
Gəldim... yaşadım... öldüm... Nə olar!.. 
Yaxşıdan çox pisi gördüm.  
Suya düşmüş pambıq kimi  
Su çəkib ağırlaşdı dərdim. Bəlkə də dünyaya 
bir anlıq baxmağa gəlmişdim,  
Kimnisə tələsinə ilişdim.  
Allahım, axı, mən  
Belə bir həyatı  
İstəməmişdim. 
 
NƏLƏR GÖRDÜM BU DÜNYADA... 
 
Bilən yoxdu sirri nədi  
Nələr gördüm bu dünyada.  
Xeyri nədi, şəri nədi,  
Nələr gördüm bu dünyada. 
 
Sudan quru çıxan gördüm,  
Dərdə gülüb baxan gördüm,  
Ev tikib, ev yıxan gördüm  
Nələr gördüm bu dünyada. 
 
__________________Milli Kitabxana_________________ 
215 
 
 
Xeyirlə şər qoşa gəldi,  
Bu cahanı fani bildi.  
Mərd ağladı, namərd güldü,  
Nələr gördüm bu dünyada. 
Hər ocaqda acı tüstü,  
Qışı soyuq, yazı isti,  
Bilmirəm yaxşıdı, pisdi,  
Nələr gördüm bu dünyada. 
Dost bildiyim haqqı dandı,  
Haqqı danan oda yandı,  
Dünya əvvəldən yalandı,  
Nələr gördüm bu dünyada. 
Biri gedər, biri gələr,  
Hər gələn dünyanı bölər,  
Bu dünya çətin düzələr  
Nələr gördüm bu dünyada. 
 
May, 1996 
 
QAYTARIN MƏNƏ... 
 
Hələ ki, ömürdən aparır illər,  
Qaytarin, dözümü qaytarın mənə,  
Yudu torpağımdan izimi sellər  
Qaytarın, izimi, qaytarın mənə. 
 
İl ilə qovuşur, həsrət sovuşmur,  
Xırda sevinclərə əlim yovuşmur,  
Yerlə göy qovuşur, Vətən qovuşmur  
Qaytarın, özümü, qaytarın mənə. 
 
Qapını bağladıq damdan girdilər,  
Yurdumu yadlara peşkəş verdilər,  
Bəsdi gözlərimə kül üfürdülər,  
Qaytarın, gözümü, qaytarın mənə. 
 
__________________Milli Kitabxana_________________ 
216 
 
 
Söz dedim dağlardan qayıtdı sözüm,  
Yadlar tapdağında şumlandı düzüm,  
Mənim Qarabağda qalıbdı gözüm,  
Qaytarın, gözümü qaytarın mənə. 
 
Dekabr, 1996 
 
ALLAHA ŞİKAYƏT 
 
Ömrüm gedər gəlməz yoldu,  
Acısı da məna baldı,  
Ətəyində əlim qaldı, 
Məni görmədin, Allahım. 
Ömür verdin ölmək üçün, 
 Kədər verdin bölmək üçün,  
Könül verdin sevmək üçün,  
Sevgi vermədin, Allahım. 
Çox atdılar söz daşını,  
Hər kəs qoruyur başını,  
Axıtdılar göz yaşını,  
Sən də silmədin, Allahım. 
Mən tutdum lıaqqın yolunu,  
Haqsızlar qırdı qolumu,  
Səni sevən bir qulunu,  
Niyə sevmədin, Allahım? 
Ömrüm həsrət qaldı yaza, 
Sən yazanı de kim pozar,  
İmkan verdin insafsıza,  
İnsaf vermədin, Allahım. 
İllərimi sərt göndərdin,  
Ağrılı həsrət göndərdin,  
Çəkilməyən dərd göndərdin  
Dözüm vermədin, Allahım. 
 
Yanvar, 1997 
 
__________________Milli Kitabxana_________________ 
217 
 
BU GÜN... 
 
Kölgəm ayrılacaq məndən,  
Yuvasından ayrılan quş kimi,  
Buluddan ayrılan yağış kimi.  
Ana döşündən ayrılan körpə kimi  
Ayrılacaq ayaqlarımdan.  
Ürəyimdə sızlayacaq  
Kölgəsiz gəzməyin tənhalıği;  
Kölgəmin kor gözü, 
kar qulağı 
Bu gün mənim qədər duyacaq  
Dəryada dərdini xalıq bilən 
sahildən qayıtmış balığın... 
Kölgəm ayrılacaq məndən  
Azadlığa qovuşan zənci kimi  
Azadlıq ayaqlarına dolaşacaq 
zəncir kimi.  
Büdrəyə-büdrəyə yeriyəcək 
məndən ayrılan kölgəm,  
Torpaqda dizin-dizin sürünəcək,  
Divarlardan tutub ayağa qalxacaq,  
Suların üstündən körpülər salacaq,  
Çəmənlərdə daranıb didiləcək,  
Sürtülə-sürtülə 
bıçaq kimi itilənəcək. 
İşıqda doğulan kölgəm 
öz bıçağıyla 
qaranlıqda qətl ediləcək.  
“Uf” da deməyəcək, 
çıxarmayacaq səsini kölgənı,  
Mənim Nəsimi kölgəm.... 
Bu gün kölgəm ayrılacaq məndən  
O mənim, 
mən isə ruhumun kölgəsiyəm. 
 
__________________Milli Kitabxana_________________ 
218 
 
 
Mən kölgəm ayrılan gün öləsiyəm...  
Elə öləsiyəm 
ölüləri güldürəcək qədər,  
Bu gün elə cəsarətliyəm ki, 
özümü öldürəcək qədər... 
 
MƏNSİZ DÜNYA 
 
Mənsiz qalacaqdır bu dünya bir gün,  
Kiminsə gözünə yaş gələcəkdir.  
Mənsiz qalacaqdır bu dünya bir gün, 
 Bir daş qəmli-qəmli dikələcəkdir. 
 
Dodaqdan gülüşləri silinər adım,  
Ömür - sonu gələn keçilən yoldu.  
Dünya gəlişimdən xəbər tutmadı,  
Bəlkə gedişim də xəbərsiz oldu. 
Köçüb gedəcəyəm günün birində.  
Hicran göyərəcək yerimdə mənim.  
Kimlərinsə gizli cib dəftərində  
Öləcək telefon nömrəm də mənim. 
Qara çərçivədə baxacaq şəklim,  
Donuq gözlərimdə daldalanar qəm.  
Sinəmdə duyğutək yatar əllərim,  
Oyadıb son şeri yaza bilmərəm. 
Qara daş doğular, 
soyuq, mən adda,  
Bir qadın hıçqırıb saçını yolar.  
Ayrılıb gedərəm, 
tabutum altda  
Dörd çiyin görüşər,  
Dörd ürək vurar... 
Mənim çarpayımda sükut uyuyar,  
Artar bir sakini qəbristanın,da. 
 
__________________Milli Kitabxana_________________ 
219 
 
 
Bir çiçək kökünü sinəmə qoyar,  
Rəngi ləçəklərə keçər qanın da. 
Gəlib bu çiçəyi dərənim olmaz, 
Bahar göyərdəcək, 
Qış solduracaq. 
Kiçik bir təpədə çiçəklər hər yaz 
Yorulmuş çiynində qəm qaldıracaq. 
Köçüb gedəçəyəm dünyadan bir gün,  
Bəlkə yüz il sonra, 
bəlkə də sabah.  
Bəlkə bir qu kimi 
çırpınıb bu gün  
Nəğmə oxuyuram ölümdən qabaq... 
 
Yanvar, 1982 
 
KOR ÖLÜM 
 
Kor bir ölüm axtarır məni,  
Səsimə boylanır.  
Ümidimin kələfi əlində,  
Bəxtimin qara tərəfi əlində  
Ucunu tutub 
ucuzluğa getməz,  
Nəfəsimi hiss etsə 
yanımdan ötməz,  
Məni tamnaq ümidi itməz...  
Günləri 
güllətək axtar arxamca,  
Sağımda gedənə dəyər,  
Solumda gedənə dəyər,  
Sağım boşalar, Solum boşalar...  
Axırda biri də mənə dəyər. 
 
Oktyabr, 1982 
 
__________________Milli Kitabxana_________________ 
220 
 
 
HAZIR QƏBİRLƏR 
 
Gərək gəlməyəydim bu son mənzilə,  
Nə deyir dikələn o daşlar görən?  
Bu qəmli küləyin ağlar səsinə  
Kimdi gözlərinin yaşını verən?! 
 
Hər gün yuxu ömrü veririk yenə,  
Yumulu gözlərin qəm kölgəsi var,  
Yaxşı ki, yuxudan dururuq hələ,  
Bir gün oyanmamaq təhlükəsi var. 
 
Sükutu ağırdır bu daş səbirin,  
Üstü hıçqırıqlı gün qabaqdadır.  
Hasara alınmış bu boş qəbirin  
Ölüsü bəlkə də kef-damaqdadır.  
Təlaş yeri deyil, 
Ölüm ki, haqdır,  
Geriyə qayıtmır bu evə girən.  
Yaxşı ki, kirayə qəbirlər yoxdu,  
Pulsuz neyləyərdi ölülər görən?!  
Bir "şəhər" salınır köhnə dərədə,  
Neçə təzə-təzə özül var burda.  
Növbəli, növbəsiz ölənlərə də  
Hazır, təkotaqlı "mənzil" var burda. 
Daşlar ayaq tutub haradan qaçıb,  
Dizəcən torpağa girib, bitirlər.  
Ac quş balasıtək ağzını açıb  
Yemini gözləyir bu boş qəbirlər. 
Yorulub tərini silir daşyonan,  
Hamar daşlar üstə baxışı dondu.  
Şübhəydi içində alışıb-yanan;  
Bu daş bəlkə onun qisməti oldu. 
Yenə insan-insan yarpaqladı yol,  
Tabutun önündə inləyən kimdi? 
 
__________________Milli Kitabxana_________________ 
221 
 
Naşı balabançı, 
öz işində ol, 
Matəmdə musiqi dinləyən kimdi?!  
Sən öz iş yerini gör tapdın harda,  
Dəfn bürosuna mehrini saldın.  
Usta çalğıçılar toyda, mağarda,  
Sənsə göz yaşına dəm tutan oldun.  
Axır, dayanmayır həyat sel kimi,  
Ölüm addım-addım izləyir bizi.  
Sərnişin gözləyən karusel kimi  
Ölüm "Qurd ağzı"'nda gözləyir bizi... 
Ay qəbir qazanlar, 
gedin ev tikin! 
Bu qəmli dərədə plan ki, yoxdur.  
Siz zəhmət çəkməyin... 
Axı, bir də ki, 
Ölüsü çöllərdə qalan ki, yoxdur.  
Bu qoca dünyada ömrumüz qısa,  
Bizi qanadında aparır illər.  
Çoxu ev gözləyir... 
Ancaq burdasa 
İnsan növbəsində durub qəbirlər.  
Rahatlıq axtaran ucuz qayğılar  
Sonuncu yerini min yol yoxlayıb.  
Hazıra o qədər vərdişlilər var.  
Bir "bron" yeri də burda saxlayıb...  
Bəsdir, yuva-yuva qazdınız yeri!  
Bəlkə də karvanı dayandı köçün. Bağlayın! 
Bağlayın, boş qəbirləri, Açın!  
Həyat üçün qapılar açın!!! 
 
__________________Milli Kitabxana_________________ 
222 
 
ÖLÜMƏ TƏRƏF 
 
Gedirik deyə-gülə,  
Gedirik ölümgilə.  
Gedər-gəlməz yoldu bu,  
Kim qayıda, kim gələ?!  
Olüm, qarşıla məni. 
Piyada səbrimiz yox,  
Maşın qəzası nə çox...  
Həyat üzük içində, - 
Hansı tərəfə qaçaq;  
Ölüm, qarşıla məni. 
.. 
Omür - sinif dəftəri, 
Saylıdır varaqları.  
Əlimiz yetməz ona,  
Təzədən yazaq barı;  
Ölüm, qarşıla məni. 
Hələ tezdir, igidim,  
Nəyim var, nə üyüdüm.  
İki körpəm gözləyir,  
Möhlət ver qoy böyüdüm.  
Ölüm, qarşıla məni... 
 
Noyabr, 1981 
 
QAPAMAYIN GÖZLƏRİMİ... 
 
Vaxtlı-vaxtsız bir ölümdür, gələcək,  
Boğub məni qəh-qəh çəkib güləcək,  
Açıq qalan gözlərimsə görəcək,  
Qapamayın gözlərimi, amandır! 
Baxacağam yurdumun dan üzünə,  
Tarixində quruyan qan izinə,  
Gözüm dönər bir tufan dənizinə,  
Qapamayın gözlərimi, amandır! 
 
__________________Milli Kitabxana_________________ 
223 
 
Bir cüt çiçək - gözlərimdir, baxacaq,  
Zirvələrə izlərimdir, çıxacaq.  
Bir bulağa qoşularaq, axacaq,  
Qapamayın gözlərimi, amandır! 
 
Ulduzlara qoşularaq hər gecə,  
Dönəcəkdir göy üzündə nərgizə,  
Ana yurdum gozəlliyə sərgisə  
Qapamayın gözlərimi, amandır! 
 
Gülə-gülə qovuşanda il-ilə,  
Görəcəyəm Araz axır gül ilə,  
İmkan olsa durbin qoyum qəbrimə,  
Qapamayın gözlərimi, amandır! 
 
ÖLÜMƏ GEDƏN YOL 
 
Anadan olan gündən başlayır 
ölümə gedən yol.  
Sürünə-sürünə, 
iməkləyə-iməkləyə,  
Yüyürə-yüyürə gedirik 
ölümə tərəf.  
Yol boyu qoxladığımız 
ölümün çiçəkləridir,  
Qışın soyuqla, sazaqla ağaclara, otlara, 
yer altında gizlənmiş 
köklərə etdiyi zülmün çiçəkləridir 
yol boyu qoxladığımız...  
Sevən gündən başlanır 
ölümün enişi,  
yolumuza işıq saça-saça,  
bizimlə gedir 
ölümün günəşi. 
 
__________________Milli Kitabxana_________________ 
224 
 
 
Saralmış bəniziylə 
hər axşam 
ölümü adiləşdirib bizə.  
Ölüm, 
qaynar baxışlarıyla  
mavi-mavi, yaşıl-yaşıl,  
qapqara rənglər çəkir  
qurbanlıq qəibimizə...  
Ömrün ixtiyar yaşında başlayır 
ölümün yoxuşu  
Həmin vaxta düşür 
ömrün sonuncu qışı.  
Sürünə-sürünə 
dırmaşırıq ölümün zirvəsinə. ... 
Və sonra 
şəlalə kimi atılırıq qaranlıqlar içində  
ulduzları sayrışan ölümün hövzəsinə... 
Ölən gündən başlayır 
həyata gedən yol...  
Biz isə 
ölümlə həyat arasında  
Ruhların 
marşrut trolleybuslarıyıq... 
 
 
ALLAHA TƏRƏF... 
 
Əlimdə ölüm bileti  
Gəlirəm Allaha tərəf. 
Özü verdiyi qisməti  
Bölürəm Allaha tərəf. 
 
__________________Milli Kitabxana_________________ 
225 
 
Uduzub can savaşını,  
Atıb inadın daşını,  
Silib gözümün yaşını,  
Gülürəm Allaha tərəf. 
 
Ömür aldım sələminə,  
Barışmışam qəmim ilə,  
Çox günahı əlim ilə  
Silirəm Allaha tərəf. 
 
Ürəyim qəm yuvasıdı.  
Qəm sevinci qovasıdı.  
Bu da bir can qovğasıdı,  
Bilirəm Allaha tərəf. 
 
Hər gələn dərd satır gedir,  
Bəxt mürgülü yatır gedir,  
Namərd güllə atır gedir,  
Sinirəm Allaha tərəf. 
 
Zaman bir dəli burulğan,  
Millətdən gedir qınları,  
Hələ ki, susub dururam,  
Dinirəm Ailaha tərəf. 
 
Yolunan diri yolunur,  
Yolmağa səbəb bulunur,  
Haqqım əlimdən alınır,  
Dönürəm Allaha tərəf. 
 
Omür durularaq axır,  
Gedəcəyəm əvvəl-axır,  
Tanrım üzümə xoş baxır, 
 Ölürəm Allaha tərəf. 
İyun, 1996  
 
 
__________________Milli Kitabxana_________________ 
226 
 
 
ALLAHDAN İSTƏYİM... 
 
Diz çöküb qarşında dua edirəm,  
Ucalardan uca bılirəm səni,  
Saxla Öz yanında ruhumu,  
Allah, Bir də bu dünyaya gətirmə məni. 
 
Sirli röyalarım dağılacaqsa,  
Arzum gözlərimdə boğulacaqsa,  
Əzabım mənimlə doğulacaqsa,  
Bir də bu dünyaya gətirmə məni. 
 
Namərdi mərdindən çox olacaqsa,  
Alim ac, gədalar tox olacaqsa.  
Yaranmışlar bir gün yox olacaqsa,  
Bir də bu dünyaya gətirmə məni. 
 
Bu dünya zövq-səfa verməsə əgər,  
Hər dərdə bir şəfa verməsə əgər,  
Əzrayıl istefa verməsə əgər  
Bir də bu dünyaya gətirmə məni. 
 
Bu yalan dünyanın tərs aynası var,  
Sevincə bənzəyən çox bəlası var.  
Təkrar görməyimin nə mənası var?  
Bir də bu dünyaya gətirmə məni. 
 
Gördüm bu dünyanı - quru qəfəsdir,  
Bizlərə verdiyin ibrətli dərsdir,  
Bir dəfə peşiman olmuşam, bəsdir! – 
Bir də bu dünyaya gətirmə məni... 
 
Diz çöküb qarşında dua edirəm,  
Ucalardan uca bilirəm səni,  
Saxla öz yanında ruhumu,  
Allah, Bir də bu dünyaya gətirmə məni. 
 
__________________Milli Kitabxana_________________ 
227 
 
 
 
 
 
 
 
 
 
 
 
Kişilik 
məktəbi 
__________________Milli Kitabxana_________________ 
228 
 
__________________Milli Kitabxana_________________ 
229 
 
 
GÖRMƏMİŞƏM O İLLƏRİ... 
 
Mən ki, görməmişəm o sərt illəri,  
Ağrını, acını babam duyubdur,  
Qocanın kürədə yananda əli  
Nənəm göz yaşıyla məlhəm qoyubdur. 
 
"Azadlıq" deyəndə ayaqlarında  
Buxov sürükləyib, qandal gəmirib,  
O, evdən gedəndə dodaqlarında  
Təbəssüm aparıb, al qan gətirib. 
 
Keçirib ömrünü töycü içində,  
Qocanın gözündə yurd salıb qubar,  
Çiynində el dərdi, ovcu içində  
Sıra dağlar kimi düzülüb qabar. 
 
Dərdini çəkiclə zindana yazıb,  
Qəlbində min arzu, min istək sönüb.  
Yox! O, dəmir imiş...döyülüb, qızıb,  
Sellərdə soyuyub, polada dönüb. 
 
Dözməyib, səbrinin kasası dolub,  
Qanıyla rəngləyib bayrağını o.  
Qəzəbi, nifrəti qurğuşun olub  
Dağıdıb əsarət dayağını o... 
 
Bəli, gönməmişəm o sərt illəri,  
Qəlbimdə yaşayır adsız itənlər.  
Alqış tək götürsün bu sətirləri  
Canını xalq üçün qurban edənlər. 
 
__________________Milli Kitabxana_________________ 
230 
 
ƏSGƏR NƏĞMƏSİ 
 
Polad qanadlardan göylər kiçilər,  
Bir güllə bir ömrü qoyar yanda,  
Göylərdə itməyib təyyarəçilər;  
Gecələr sayrışır paqonları da. 
 
Hər qəlbdən qəhrəman bir Həzi baxır,  
Burda hərarəti vardır qarın da,  
Çıxıb Neptun kimi dənizdən  
Qafur Saxlayır dənizi ovuclarında. 
 
Vətəni qorumaq şərəfli, uca,  
Torpaq bu şöhrəti qaldırar göyə,  
Əsgərlər sürünər cəbhə boyunca – 
Vətən ayaqlara düşməsin deyə. 
 
Partlayar qəzəbi ağır topların,  
Hardasa ömürlər ünvansız qalar,  
İgid gərayların, matrosovların  
Sonuncu qumbara ürəyi olar. 
 
Pozulmaz poladdan yoğrulan cərgə,  
Düşmən gücümüzdən sarsılar, çaşar,  
Hər əsgər köksündə ürəklə birgə  
Bir Vətən döyünər, bir Vətən yaşar. 
 
ƏLİBOŞ YOLLAR 
 
Müharibədən qayıtmayan atalarımızın,  
qardaşlarımızın əziz xatirasinə. 
 
Hardasa səngərə yatıbdır yollar,  
Hardasa körpüsü parça-parçadır.  
Yenə nağıl deyir, nağıl analar,  
Yenə nağillarda yollar haçadır... 
__________________Milli Kitabxana_________________ 
231 
 
 
Yenə bu yolların gedər-gəlməzi,  
Yenə oğuların yoldan dönməzi, 
inadlısı var. 
Yenə anaların yuxularında  
Yollar sərhədlərdə alışıb yanar.  
Tikanlı məftillər, 
qanlı məftillər Ana yuxusuna  
İlişib qalar... Bir mərmi səsindən diksinər onlar,  
Nəmli gözlərindən pozular yuxu.  
"Sonu xeyir olsun... 
qan qovuşuqdur"  
- Həmişə beləcə yozular yuxu...  
Analar həsrətlə yollara baxır,  
Yollar üfuqlərə qovuşub itir.  
Düzlərdə yüyürür, 
dağdan yıxılır, 
Yollar cəbhələrə ümidlə gedir,  
Yollar cəbhələrdən əliboş gəlir... Yox! 
Onlar bir ümid, həsrət simidir,  
Yollar da vurulur, Yollar da ölür. 
Əsgərlər əynində paltar kimidir;  
Yollar əsgərləri soyunub gəlir... 
Gəlin! 
Ünvan verin siz itən yola, 
Dedirik gələrik, 
gəlmirsiz niyə? 
Analar su səpir siz gedən yola – 
Bəlkə izləriniz göyərdi deyə... 
Bəlkə nişanlayıb güllələr sizi,  
Burda nişanlılar gözü yoldadır.  
Bir barmaq gülləyə ürəyinizi  
Üzük edibsiniz,  
Bəlkə də "bəlkələr" bizi aldadır. 
 
__________________Milli Kitabxana_________________ 
232 
 
 
Hər payız köç edir durna qatarı,  
Hər payız göylərdə lələk yolurlar.  
Durnalar gedəndə sizi aparır.  
Gələndə bəs niyə sizsiz olurlar?! 
Gəlin! 
Ünvan verin siz itən yola, 
Dediniz gələrik, 
gəlmirsiz niyə?  
Analar su səpir siz gedən yola  
Bəlkə izləriniz göyərdi deyə... 
1968 
 
YOLLAR PƏRİŞAN DEYİL 
 
Bir gecə qaranlıq ötdü yolları,  
O gecə dincliyi oğurladılar.  
Yaman qayğı çəkən oldu uşaqlar,  
Sabahdan gənclıyi oğurladılar.  
Tüfəng götürdülər, 
boydan ucaydı, Getdilər. 
analar günləri saydı.  
Od kimi oğullar oda düşdülər,  
Qanlı çaydan keçib dağlar aşdılar,  
Vuraşa-vuruşa Gəraylaşdılar,  
Vuruşa-vuruşa Mehdiləşdilər,  
Vuruşa-vuruşa mətinləşdilər...  
Qələbə çalaraq döndülər geri,  
Dincliyi təzədən qaytardı yollar,  
Gəncliyi təzədən qaytardı yollar...  
Açıb gen qoynunu düzlər gəl dedi,  
Arzular cücərib qol-budaq atdı.  
Yorğun qayıtmadı cəbhədən əsgər  
Doğma ocaqda da qurub yaratdı.  
Gülüşü gül olub əllərdə gəzdi,  
Adı nəğmələşib dillərdə gəzdi. 
__________________Milli Kitabxana_________________ 
233 
 
 
Gəray sinəsini verdi irəli,  
O gün dəli Kürün önünü kəsdi.  
Gördülər əlində silah tutmayıb,  
Gördülər əlində çıraq tutubdur.  
Yenə həmin zəfər, həminki hünər,- 
Bu dəfə adına Sarvan dedilər,  
Sevili gördülər 
elə bildilər 
Sükan arxasında Zoya durubdur.  
Gördülər qayıdıb Qafur döyüşdən 
Sərdar olubdur... 
Gördülər yollar da çən-duman deyil,  
Bu toylu-düyünlü qayıdış üçün  
Yollar pərişan deyil.  
Hər körpə əlləri gül qönçəsidir,  
Sabahın özü var, sözü var onda.  
Gənclik yenilməyən bu günüm mənim,  
Böyük gələcəyin gözü var onda.  
Qəlbimiz dost üçün açıq süfrədir,  
Əlimiz zəhmətdən yoğrulub sanki.  
Yollar genişlənər, yollar uzanar,  
Obanı-obaya calayıb gələr.  
Qəlbində hərb odu cücərənləri  
İldırım oduna qalayıb gələr.  
Boylanıb dünənə köks ötürməz o,  
Ətalət adında söz götürməz o!  
Əzizdir dünəni, xatirə kimi,  
Bu yollar heç zaman yerində saymaz,  
İrəli nzanar, yalnız irəli  
Baxıb dünəninə pərişan olmaz! 
 
İSTƏK 
 
Qoy bir kimsə eşitməsin,  
"Qorxulu" bir sirr deyirəm:  
Çoxdandır ki, bir arzum var,  
"Oğru" olmaq istəyirəm... 
__________________Milli Kitabxana_________________ 
234 
 
 
İnsanların arasından  
Əqidəsiz adamları,  
Vicdanını pula satan 
nadanları 
Oğurlamaq istyirəm.  
Bu dünyanın günü-gündən  
Niyə artır dərdi-səri?  
Dövlətlərin arasından 
sərhədləri 
Oğurlamaq istəyirəm.  
Axı, nə iş görmüşəm ki,  
Oğurluq da işdi barı...  
Mən anaram sifətinə  
Vaxtsız düşmüş qırışları  
Oğurlamaq istəyirəm.  
Birisini yıxmaq üçün  
İkisinin ülfətini,  
İnsanların ürəyindən  
Hər kinini, nifrətini,  
Yalanını bundan ona,  
Ondan buna satanları,  
İki sevən arasından  
O üçüncü adamları  
Oğurlamaq istəyirəm...  
Araz axır, 
Bu taydan da insan baxır,  
O taydan da insan baxır,  
Neçə milyon  
Gözüyaşlı əzizimi,  
O həsrətli Təbrizimi  
"Oğurlamaq" istəyirəm...  
İndi neçə dövlətlərdən  
Məzlumların ah-zarını,  
Yad torpaqda yatıb qalan,  
Əsrlərin arxasından  
Qollarını çatıb qalan  
Kərbəladan Füzulinin, 
 
__________________Milli Kitabxana_________________ 
235 
 
 
Hələbdənsə Nəsiminin 
məzarını 
Oğurlamaq istəyirəm...  
Həbslərdə ömür sürən  
Azadlığın neçə-neçə 
haqq qızını,  
"Müharibə" deyənlərin 
saqqızını 
Oğurlamaq istəyirəm.  
Nə gizlədək, bilir hamı,  
Oda tutmaq isləyirlər 
bu cahanı.  
Qəlbini deyir:  
Bir məsəli yadına sal,  
"Oğrudan oğruya halal..."  
Prometey oğurlayıb  
İnsanlara verən odu  
Oğurlamaq istəyirəm!  
Lap qəzəbi tutsa belə,  
Yerin mənə, Göyün mənə,  
Nə deyirsiz deyin mənə  
"Oğru" olmaq istəyirəm!..  
Oğru olmaq istəyimlə  
Doğru olmaq istəyirəm! 
1967 
 
__________________Milli Kitabxana_________________ 
236 
 
 
İLK ADDIM ATIRSAN 
 
Rəşadla Araz üçün 
 
I 
 
AYAĞA DURUBSAN 
 
Ayağa durubsan, 
Addım atırsan, 
Yaxşı ki, sürünmək bezdirib səni. 
Divardan-divara güclə çatırsan, 
Hər addım yenidir, 
Hər sevinc yeni... 
Əllərdə qalmasın nigaran gözün,  
Hər addım atanda 
təzədən doğul.  
Yıxıl,parça-parça kəsilsin dizin,  
- Ətəkdən tutmağa öyrənmə, oğul!  
Yaxşını, yamanı özün seçərsən,  
Oğlum, 
Qanadlı quş göysüz qalmayır.  
Dəniz var, 
tay əllə üzüb keçərsən,  
Çay var körpüsündən keçmək olmayır... 
Oğulsan... 
Adına yaraşmaz qorxmaq,  
Uca zirvələri cəsarət alır.  
Dünyanı çiynində fırladan torpaq  
Bəzən kəndirdən də ümidsiz olur. 
Vaxt gələr, 
Qarşında zirvələr çökər,  
Uzaq ulduzlara yetişər əlin.  
Vətənə bir güllə atılsa əgər 
__________________Milli Kitabxana_________________ 
237 
 
 
Addım at, 
Sinənə dəysin o sənin! 
Arazın suları bayatı deyir, 
Cəngidir, 
Muğamdır səsi Kürün də... 
Canından keçməyə irəli yüyür, 
Torpaqdan keçməyə 
geri sürünmə!.. 
Yaxşılar yanında görünsün yerin,  
Ürək qızdırmağa 
ocaq ol, ocaq,  
Vətən torpağını 
öpsün  
İzlərin,  
Vətən çörəyini tapdama ancaq!.. 
 
II 
 
SƏHƏRLƏR, AXŞAMLAR 
 
Səhərlər göz yaşı izləyir məni,  
İzləyir qapıdan çıxana qədər.  
Sıxıb gözlərini, 
yumruqlarını 
Oğlum divarlardan istəyir məni,  
Bilmir bu hıçqırıq hədərdir, hədər... 
Beləcə başlanır "Bağça''da səhər,  
O məndən ayrılır göz yaşlarıyla.  
Dayələr ovudur onu birtəhər,  
Sussa da soruşur baxışlarıyla. 
Sonrasa 
aldanır oyuncaqlara  
Mehri pələngəmi, 
atamı düşür? 
 
__________________Milli Kitabxana_________________ 
238 
 
Qoşulur kirimiş o, uşaqlara  
Eh, uşaq yadına atamı düşür?! 
...Gedirəm, 
göz yaşı izləyir məni,  
Getmir qulağımdan o səs, o səda.  
Telefon, 
dost-tanış gözləyir məni  
Təriflər, təbriklər, xahişlər... ya da... 
Beləcə gün keçir, 
gah axşam olur  
Gah suya düşürəm,  
Gah da ki, oda.  
Örtürəm qapını, 
işdəcə qalır  
Təriflər, təbriklər, xahişlər... ya da... 
Gəlirəm, 
"Bağça"dan işıq saçılır,  
Səhər göz yaşıyla örtülən qapı  
Axşam nəğmələrə, 
gülə açılır.  
Ömrüm - 
gün üyüdən su dəyirmanı;  
Səhərlər göz yaşı izləyir məni,  
Axşamlar təbəssüm gözləyir məni... 
 
III 
 
QORU GÖZ YAŞINI... 
 
Qoru göz yaşını, qurbanın olum,  
Ağlama gördüyün oyuncaq üçün.  
Qoru göz yaşını, qurbanın olum,  
Çalış bir gün ağla od-ocaq üçün. 
 
__________________Milli Kitabxana_________________ 
239 
 
Gördüyün maşınlar  
Bu fillər, atlar...  
Hamısı yalançı,  
Hamısı yalan.  
Qəpik-quruş olan 
yalan saatlar,  
Donmuş əqrəblərdir, 
yerində sayan... 
Sən hələ bilmirsən dəli köhlənin 
Cıdır açmağı var, 
Bərk qaçmağı var. 
Sən hələ bilmirsən fillər köhnəlir, 
İndi adamları yeyir maşınlar. 
Getsin cəhənnəmə hər qara maşın,  
Ağlamaq öyrənmə, dik olsun başın.  
Ağlasan, qəlbinə axsın göz yaşın  
Kimsə hiss etməsin,  
Kimsə görməsin. 
Sənsən gələcəyə uzanan yolum, 
Sən mənim qanadım, 
Sən mənim qolum. 
Qəm göz yaşım, qurbanın olum, 
Qəm, üstümüzə yadlar gülməsin. 
Bu elin Arazı, 
Kür qırağı var, 
Elin söz hikməti, 
Söz yarağı var, 
Bu ata yurdunun bir çırağı var, - 
Qoru küləklərdən odu sönməsin. 
Böyü, arzuların böyüsün sənin,  
Alan əməlinlə öyünsün sənin,  
Sinəndə bir vətən döyünsün sənin  
Qəlbin bu sevdadan heç vaxt dönməsin. 
 
 
__________________Milli Kitabxana_________________ 
240 
 
 
Kədəri gizlədib gülməyi bacar,  
Sən ağlar gözləri silməyi bacar,  
Bu vətən yolunda ölməyi bacar,  
Vətən ayaqlara düşüb ölməsin... 
 
Qoru göz yaşını, qurbanın olum,  
Çalış bir gün ağla od-ocaq üçün.  
Qoru göz yaşını, qurbanın olum,  
Ağlama gördüyün oyuncaq üçün. 
 
1976-1979 
OĞLUM ARAZA 
 
Vətən alov etsin odunu sənin,  
Böyü bu torpaqla, 
bu yurdla öyün. 
Mən Araz qoydum ki, adını sənin  
Evimdə Arazı çağırım hər gün. 
Bil ki, bu torpağın Araz dərdi var,  
Kim deyir Arazın bir az dərdi var?  
Don vurmuş həsrətin muraz dərdi var,  
Hələ ki, sonunu görən tapilmır? 
Qardaş kef içində, 
bacı pərişan, Təndiri kor gözdür, 
sacı pərişan, 
Əllərdə yolunan saçı pərişan,  
Niyə daraq çəkib hörən tapılmır? 
Bu həsrət həmişə təzədir, təzə,  
Sərhəd dirəkləri soxulur gəzə,  
Ümidin kələfi toxunub bizə,  
Hələ nişanını verən tapılmır. 
Sulara deyirik əhvalımızı,  
Cavabsız göruruk sualımın. 
 
__________________Milli Kitabxana_________________ 
241 
 
 
Göz yaşıyla yuduq dəsmalımızı,  
Gəlib bu dəsmalı sərən tapılmır. 
Əlimiz yetişmir göz görə-görə,  
Oğulsan bu dərdə döz, görə-görə,  
 
Biz ümid toxumu səpmişik yerə,  
Dər, oğlum, 
demə ki, dərən tapılmır... 
Vətən alov etsin odunu sənin, 
Böyü, bu torpaqla, bu yurdla öyün.  
Mən Araz qoydum ki, adını sənin  
Evimdə Arazı çağırım hər gün. 
 
İyun, 1982 
QORXU 
 
Rəşadla Araz üçün 
 
Göylərə uzatma əlini  
Buluda yetməz, oğul.  
Ayağının altına bax,  
Nə qədər insan əkilər  
Biri də bitməz, oğul!..  
Qorxudan yerə girib ağaclar  
Köklərini dəfn edib, 
qalxıblar ayağa,  
Balta gəzir budaqlarında  
Köklər ölümlə dodaq-dodağa...  
Ulduz işığı yağır gözlərimizə.  
Sil dünyanın 
dovşan kimi boz, 
yovşan kimi 
cılız mənzərəsini, - 
Baharı çağır gözlərimizə...  
Qalxıb buludlara 
başımız üstündə yeriyir sular. 
 
__________________Milli Kitabxana_________________ 
242 
 
Axıb gözlərimizə 
qurğuşun kimi damla-damla 
əriyir sular.  
Ümidi sapa bağlayıb  
Süd dişin kimi 
çəkərlər, oğul.  
Asfalt yoldan bezikib  
İnsan axtarır 
təkərlər, oğul.  
İçimizdə yaxşılıq 
tənbəl bir ayı kimi 
dabanını yalayır.  
Raketlər ac qurd kimi  
Üz tutub göylərə 
için-için ulayır...  
Açıb ciblərini 
"səxavət"ə gəlir dünya  
Aldıği ölüm,  
Satdığı ölüm.  
İlanboğan vaxtındır,  
O totuş əllərinlə  
Boğ dəmir lülələri,  
Bu əfi "güllələri",  
Ehtiyatlı ol,  
Qurbanın olum!.. 
 
Mart, 1982 
 
QƏRİB ELDƏ YUXU 
 
Yuxuma gəldiniz, 
a gül balalar,  
Dünən ayrılmışdıq, 
darıxdım bu gün.  
Övladçün odlara girər analar,  
Ata məhəbbəti ölçülən deyil. 
__________________Milli Kitabxana_________________ 
243 
 
 
Öpüb oxşayıram əllərinizi,  
Göylər buludları döşəyib yerə.  
Ananız həyətə buraxmır sizi,  
Necə gəlibsiniz bu qərib yerə?! 
İçimdə çatlayıb korun bir ocaq,  
Həsrətim kor olub tüstümə mənim.  
Dedim, təyyarətək balam uçacaq,  
Qol açıb gələndə üstümə mənim. 
Qəriblik cücərdi yenə yolumda,  
Darıxdım... 
Bu nisgil qəlbimi sıxdı,  
Bir boşluq dayanıb qapı dalında,  
Qapını üzümə açanım yoxdu... 
Simurq qanadında gəldiniz, nədi?!  
Səbrimin kasası dolub, qadası,  
Sizin balıncınız qollarım idi,  
Yuxunuz balıncsız qalıb, qadası. 
Ürəyim gözümdən boşaldı mənim,  
Əliniz gözümün dəsmalı idi,  
Buludu göylərdə qovurdu səsim,  
Ulduzlar yuxumu yozmalı idi. 
Oyandım... 
Nəm idi balıncın üzü,  
Hələ gözümdəydi yuxunun çini,  
Ana hədəsimi qovmuşdu sizi?  
Uçdunuz üstümə kəpənək kimi... 
Yuxuma gəldiniz, a gül balalar, 
Necə şirin idi, 
Bu yuxu necə! 
Yaxşı ki, həsrətin yuxu yolu var, 
Yüyürüb yuxuma gəlin hər gecə!.. 
 
Yanvar, 1982 
__________________Milli Kitabxana_________________ 
244 
 
 
20 YANVAR 
 
"Bakının dərdi var, Bakı xəstədi,  
Könül intizarda, göz yol üstədi". 
 
S. Vurğun 
 
Bakının yuxusu 
dağılmışdı küçələrə,  
Od ələnirdi 
işıq gələn pəncərələrə,  
Göydən ölüm yağırdı yerə...  
Ruhlar yaralıların 
fəryadını tutub 
çıxırdılar 
Allahın yanına:  
Göylərdən baxırdılar 
torpağın üstündə  
SSRİ-nin xəritəsinə 
bənzəyən yaralı canına... 
O aylı gecədə,  
Ah-vaylı gecədə 
için-için ağlayırdı Bakı,  
Gilavarla oxşayıb,  
Ay işığıyla 
övladlarının yaralarını 
bağlayırdı Bakı. 
Əsgərlərin gözlərindən 
ölüm gülümsəyirdi.  
Küçələrdə 
"siyasətçilər" şüar,  
Analar ağı deyirdi: 
Qanına qəltan oğul,  
Gün kimi batan oğul,  
Bizdən nigaran olma,  
Sağ olsun atan, oğul. 
__________________Milli Kitabxana_________________ 
245 
 
 
Yağılar yaman gəldi,  
Döyüşə zaman gəldi,  
Səngərin boş qalmadı,  
Yerinə atan gəldi... 
Yaşarsan əməlinlə,  
Azadlıq illərinlə,  
Neyləyəcəkdin, axı  
Bu yalın əllərinlə?! 
Dağ üstə dağmı mənim,  
Od tutur ağım mənim,  
Öldün, dedin yaşasın  
Ana torpağım mənim. 
Torpağım, daşım ağlar,  
Bacım, qardaşım ağlar,  
Boyuna qurban, oğul,  
Yanar göz yaşım, ağlar. 
Boyuna qurban, oğul,  
Boyunu yer aparır,  
Toyuna qurban, oğul,  
Toyun şivən qoparır. 
Güllələdilər, 
bayrağımızda ulduzu, ayı 
güllələdilər,  
Bir oğulu nişan alıb neçə nişanı, 
toyu güllələdilər...  
Dibçəkli eyvanları, 
havanı, suyu güllələdilər. 
.. 
Olülər sıxılmış 
ovuclarından azadlığı  
buraxmaq istəmirdi, 
 
__________________Milli Kitabxana_________________ 
246 
 
 
Divarlarda qalmış 
qanlı əllərin izləri də 
"Azadlıq" deyirdi.  
Bakı qanlı paltarını 
geyırdı...  
Qanlı koynəyinə bürunənlər 
şəhidlik zirvəsinə gedirdi.  
Orda onların ikinci 
həyatı vardı,  
Zirvədə ağappaq libas geymiş 
ana vardı, 
bacı vardı, 
ata vardı... 
 
Yanvar, 1995. 
 
QAR YAĞIR  
ŞƏHİDLƏR XİYABANINA 
 
Qış uyuda bilmir bu oyaq qəmi,  
Donub başdaşıtək bir dərdli ana,  
Didilmiş gəlinlik paltarı kimi  
Qar yağır Şəhidlər xiyabanına. 
 
Yorğun əsgərlərin yuxusu dərin,  
Son sözü: "Bir içim sərin su verin!"  
Örtür yarasını qar şəhidlərin,  
Qar yağır Şəhidlər xiyabanına. 
 
Burda ağlayan kim, burda susan kim?  
Bizlərdən məhəbbət umub, küsən kim?  
Dən düşür torpağın saçına sanki,  
Qar yağır Şəbidlər xiyabanına. 
 
Dekabr, 1995 
__________________Milli Kitabxana_________________ 
247 
 
 
XOCALI 
 
Tanklar qan üstündən yeridi,  
Neçə can üstündən yeridi.  
Körpələr qaldı dəmir ayaqlar altında,  
İmdad istəyən böyüklərə 
güvənmədilər daha.  
Ölü anaların döşlərindən 
süd əmmədilər daha.  
Gözləri heyrətlərindən böyük idi,  
Açılmışdı yaradan axan qan kimi.  
Üzüqoylu yıxılmışdılar,  
Təzədən öləcəkdilər ayağa qalxan kimi.  
Xocalı keçirdi xəyanət marağından,  
Xocalı keçirdi 
tank lüləsindən, yağı gülləsindən, avtomat darağından.  
Güllələdilər adamından qarışqasınadək,  
Güllələdilər quzusunu, qoçunu  
Güllələdilər anaların çəpərlərə 
ilişib qalmış saçını, 
qardaşı, bacını.  
Güllələdilər Babəkin qılıncını 
Koroğlunun atını,  
Güllələri qaytarmadı 
Cavanşirin qalxanı.  
Əzdilər yıxılanı,  
Vurdular qalxanı.  
Hanı bu yurdun 
Nəbisi, Səttarxanı?!  
Nadanlar satıb getdi 
daği- daşı, torpağı. 
Ölənlər "Vətən!" deyıb 
Kəfən etdi bayrağı.  
Nənələr dilində duası ölmüşdü, 
 
__________________Milli Kitabxana_________________ 
248 
 
 
Onları aparmağa 
uluların ruhu gəlmişdi.  
Təzə ruhların əllərindən tutub apardılar,  
Körpələri ayağa qaldırdılar  
Balaca tabutlara dönmüşdü beşikləri,  
Qulaqlarında hələ yaşayırdı 
layla səsləri. 
Bir az göz yaşlarına,  
Bir az ağıya bənzəyirdi.  
Laylalar uçulu evlərin 
divarlarına dəyirdi,  
Laylalar dizlərinə döyürdü,  
Dünənə, bu günə, sabaha 
Nifrətlə gülümsəyirdi... 
Dağılmışdı zaman arasındakı körpülər,  
Bir anda yüz il qocalmışdı körpələr.  
Sözlərini yanan zəmilərə deyirdilər,  
Sözlərini satqın "əmilərə" deyirdilər.  
Deyirdilər: 
Qalanı satdınız, dağı satdınız 
Qarabağı satdınız,  
Satdınız anaların yolunmuş saçını  
Satdınız Şuşanı, Laçını  
Satqınlıqda gördünüz, həyatın əlacını.  
Şəhidlərdən soruşun ölümün şərəfini  
Qoy onlar desin!  
Bu yurd üçün, el üçün  
Məşəl olanlar desin!  
Biz onsuz da gedirik  
Qoy sizin adınızı 
sağ qalanlar desin! 
Körpələri ruhlar eşitdi, 
yaşayanlar duymadı,  
Tanklar hey çeynəyirdi 
ac lülələr doymadı... 
 
__________________Milli Kitabxana_________________ 
249 
 
 
Alovda qızınırdı 
soyuğun buz nəfəsi  
Havadaca donurdu 
göz yaşı, fəryad səsi... Qapalı gözlər vardı, 
qulaqlar eşidirdi,  
Açıq gözlər var idi, 
qapana bilmirdilər,  
Baxırdılar bu dəhşətin sonluğuna.  
Qapalı gözlər həsəd aparırdı 
açıq gözlərin korluğuna.  
Əsirlər həsədlə baxırdılar 
Ölülərin rahatlığına. Ölülərin son laylasını 
küləklər çalırdı, Qanadı qırılmış, gözü yaşlı 
mələklər çalırdı: 
Neçə toy-düyün getdi,  
Ömür getdi, gün getdi,  
Bu yerin sahibləri,  
Sahibsiz, köçkün getdi. 
Heyrətdən donub bəşər,  
Dara çəkir xeyri şər.  
Sərkərdə satqın olsa,  
İgidi əsir düşər. 
Daşı, torpağı qanlı,  
Tarixi həyəcanlı.  
Heyrət içindəyəm mən  
Ölü dirildən canlı... 
Xocalı xocam mənim,  
Ölümdən ucam mənim.  
Bir gün öpəm torpağın,  
Daşını qucam sənin. 



__________________Milli Kitabxana_________________ 
254 
 
 
Buraxılışa məsnl:  Əziz Güləliyev 
 
Texniki redaktor:   Rövşən Ağayev 
 
Tərtibatçı-rəssam:  Nərgiz Əliyeva 
 
Kompyuter səhifələyicisi:  Alianna Duxanina 
 
Korrektor:   Pərinaz Səmədova 
 
 
 
 
Yığılmağa verilmişdir 07.06.2004. Çapa imzalanmışdır 22.12.2004. 
Formatı 60x90 1/16 Fiziki çap vəroqi 16. Ofset çap üsulu. 
Tirajı 25000. Sifariş 225. 
Kitab "Şərq-Qərb" mətbəəsində çap olunmuşdur. Bakı, Aşıq Ələsgər küç., 17. 
 
 
