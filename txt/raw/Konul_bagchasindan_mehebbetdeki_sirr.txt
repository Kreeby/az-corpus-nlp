KÖNÜL BAĞÇASINDAN МƏHƏBBƏTDƏKİ SİRR Оsman Nuri Topbaş Published by Erkam Publications at Smashwords Copyright 2011 by Osman Nuri Topbas Smashwords Edition,License Notes All rights reserved.No part of this publication may be reproduced,stored in a retrieval system,or transmitted in any form or by any means,electronic,mechanical,photocopying,recording or otherwise,without the prior permission of the copyright owner.Baki-2008 E-mail:english@islamicpublishing.net Web site:http://www.islamicpublishing.net İÇİNDƏKİLƏR Ön Söz Məhəbbətdəki Sirr A ğlayan X urma K ötüyü K amil İ nsan İ stiqamət S alеhlərin və S iddiqlərin Y anında О lmaq R uh və C əsəd (P adişah və C ariyə )İ man və İmtahan İ хlas Х əvf və R əca (Q оrхu və Ü mid )Qəflət Ehtiras,həsəd və qənaət Hirsi boğmaq Həyat və Ölüm Ö lümü Gözəlləşdirmək Gecədəki Sirr Ruzi Ailə yuvası Nur və Zülmət Qurani-Kərim Qarşısında Məsuliyyətimiz Canlı Quran Ola Bilmək Kosovadan bu günümüzə şəhidlik Musa Əfəndi-quddisə sirruh O Nə Gözəl Qul İdi Hafiz Abdurrahman Əfəndi Hafiz Emin Yetər ÖN SÖZ Biz aciz bəndələrini imanın şərəf və sevinci ilə zinətləndirən Allah təalaya həmd-sənalar olsun! İnsanlığı zülmətdən nura qərq etməyə səbəb olan kainatın əbədi fəxri olan şəxsiyyətə salətu-salam olsun! Haqq təala varlığı,məhəbbəti səbəbi ilə yaratdığı üçün ona tamamilə ayrı bir sirr ehsan etmişdir.Buna görə məhəbbətin olmadığı yerdə zaval,olduğu yerdə də kamal təzahürləri görünür.Məsnəvi şərhində deyildiyi kimi:“Kəlam sahibi olan Allah buludun qulağına bir sirr söylədi,buludun gözləri su tuluğu kimi yaş tökdü.Gülün qulağına bir sirr söylədi,onu rəng və rayihə səltənəti ilə gözəlləşdirdi.Daşa bir sirr söylədi,onu mədən içində əqiq etdi.İnsana bir sirr verdi və o sirri qoruyanları sonsuzluğa ucaltdı.” Məhz bu sirr məhəbbət sirridir.Elə buna görə də insanın Allah təalanın rizasına nailiyyət və həzrət Peyğəmbərin-səllallahu əleyhi və səlləm-şəfaətinə nail olmaqla iki cahan səadətini əldə etməsi məhəbbətdəki sirrin ehtişamında gizlədilmiş aşkar bir həqiqətdir.Bu həqiqətə agah və ram olan könüllərdə həzrət Peyğəmbərin-səllallahu əleyhi və səlləm-məhəbbəti ilə ağlayan xurma kötüyündə olan eşqin vəcdi və arzusu yaşanır.Bu yaşayış isə bəşəri kamil insan olaraq varlığın zirvəsinə,yəni əhsəni-təqvim (ən gözəl məxluq)məqamına nail edər və Haqq təalanın əmr etdiyi istiqamətə (sirati-müstəqimə,ən doğru yola)çatdırar.Düz yolda olmağın davamı isə saleh və sadiqlərlə bərabər olmaqla mümkündür.Çünki bu bərabərlik ruh və cəsəd tarazlığını qurar,yəni insanın ruh padşahının cəsəd cariyəsinə qalib gəlməyini təmin edir və ilahi nəzərgah olan könlü bu fani aləmdən və bədən əsarətindən qurtararaq Haqqa qovuşmağın əminliyinə və Haqqla bərabər olmağın fərəyinə yüksəldir.O fərəh,doymaq mümkün olmayan bir sevdadır.Gözə möhtac olmayan bir görmə,üzvlərə ehtiyac olmayan bir yaşayışdır.Bundan sonra bəndə iman və imtahan təzahürləri arasında yetkinləşərək getdiyi əbədiyyət yolçuluğunun hər dayanacağında ixlası nisbətində bir qarşılıq görür.Digər tərəfdən,bu ilahi yolçuluqdan Haqqın rəhmət və mərhəmətinin açarı olan xəvf və rəca,yəni qorxu ilə ümid bəsləmək,hirs,həsəd və qənaət baxımından bu fani könlün nəfs ilə olan mübarizəsinə nail olmaq üçün çox vacibdir.Bu hal insanı qəflət yuxusundan oyadaraq günahdan qoruyar,paklaşan ayıq könül və təmiz bir qəlb ilə Rəbbinə yaxınlaşdırar.Nəfsi nəzarət altında saxlayıb,xüsusən hirsi boğmaq baxımından könlü qvvətləndirər.Beləcə həzrət Peyğəmbərin-səllallahu əleyhi və səlləm-təbiriylə “həqiqi pəhləvan” deyə ifadə edilən bir vəsfə sahib ola bilənlər,həyat və ölüm arasındakı ilahi muradı dərk etmək ilə ötəri ləzzətlərə etibar etməz.Yalnız saleh əməllərə sarılar və elm,irfan,xidmət və ibadətlə zinətlənmiş bir ömür yaşayar.Belə bir ömür isə könülləri sırf Haqqın eşqi ilə dolduracağından qəlblər vüsal arzusu ilə ölümü gözəlləşdirməyin həzzi içində yaşayarlar.Yəni onu bir şəbi-arus (toy gecəsi)kimi qəbul edər və daim o qovuşma anının həyəcanı içində olduqları üçün can qəfəsi könül quşuna dar gəlməyə başlayar.Bunun üçün gündüzləri ilahi razılıq istiqamətində halal məişət və saleh əməlləri yerinə yetirməklə birlikdə gecədəki sirr pəncərəsindən misilsiz ab-havaya dalaraq Rəhmanın süfrəsindəki mənəvi ruzilərlə qidalanırlar.Buna görə də onlarda nə fani ruzi təlaşının yorğunluğu var,nə də bu dünyaya aid başqa bir vəsvəsə-nin çırpıntısı!… Ruh,təvəkkül və təslimiyyət üfüqündə həm özünə,həm də ətrafına rəhmət saçan bir bulud halındadır.Elə ki,cəmiyyətə fərəh və bərəkət mənbəyi olarkən,onun bünövrəsi olan ailə yuvasını da bir dünya cənnətinə çevirir.O cənnətdə yetişənlər isə,ilahi bir təcəlla olaraq nur və zülmətin şiddətli mübarizəsinin davam etdiyi bu imtahan aləmində daim doğrunun,haqqın,yəni ilahi bəyanlarda göstərilən istiqamətin tələbəsi və xidmətçisidirlər.Xüsusən Qurani-Kərimə qarşı vəzifələrimiz məsələsində daim feyz və ruh yüksəkliyi ilə üzərlərinə düşən vəzifəni məhəbbətlə yerinə yetirərlər.Bundan başqa səssiz və sözsüz kitab halındakı bu əzəmətli kainatdan nə qədər hikmət,sirr və həqiqət dərsləri alır,beləcə nail olduqları mənəvi zövq,fərəh və sevinc parıltılarını ətrafına saçan təmiz bir güzgü olurlar.Məhz bu yüksək səviyyə canlı bir Quran ola bilməkdir.Belə ki,hələ ta Bədirdən başlayıb davam edən,sonra da əcdadımız Osmanlı ilə sinvollaşan ilayi-kəlimətullah (Allahın dinini ucaltmaq)davası və şəhidlik rütbəsinə qucaq açmalar,bütün bu yüksək nailiyyət və onu qorumaq üçündür.Məhz “Könül Bağçasından Məhəbbətdəki Sirr” sərlöhvəsi ilə sizə təqdim etdiyimiz bu acizanə əsərimizin ilk fəslinin qısa məzmunu… Bu mövzunun ardınca kitabımızda olan ikinci fəsil isə bir Fatihə təmənnası ilə üç qiymətli möminlə əlaqəlidir.Birincisi,maddi və mənəvi atam Musa əfəndi-quddisə sirruhdur.O Haqq dostu,bizim üçün mənəviyyat səmasının elə bir ulduzu idi ki,özündə topladığı ilahi gözəllik,lətafət və parıltıları layiqincə təsvir edə bilmək mümkün deyil.Onun səksən üç illik incə,zərif və alicənab həyatı bizim üçün köhnəlməyən,təravətini itirməyən örnəklərlə doludur.Haqqında deyə biləcəyimiz yeganə söz:“O nə qədər gözəl bir bəndə idi!” deməkdən ibarətdir.Sanki günəş insan şəklinə girmiş,bəşər surət və örtüyü ilə üzü-nü örtmüşdü!… İkincisi,son Osmanlı çinarlarından,ömrü boyu Quranın izzət və heysiyyətini mühafizə edərək hər bir halı ilə nümunə götürül-məli şəxsiyyət olan və Quranda faniləşən şeyxül-qürra Hafiz Abdurrahman əfəndidir.Ona,sanki həzrət Davudun dağları,daşları,vəhşi heyvanları və havada uçan quşları xülasə,bütün məxluqatı təsiri altına alan cəlb edici səsindən və könül iqlimindən ülvi bir hissə bəxş edilmişdi.Üçüncüsü də,fədakarlıqlarla dolu bir xidmət yolunda ikən Azərbaycanda qəza nəticəsində şəhid olan Əliabadlı Musabımız Hafiz Emin Yetərdir.*** Bu acizanə əsərimizdə qələmə aldığımız mövzuları başda Qurani-Kərim və hədisi-şəriflərdən,sonra Haqq dostlarının gözəl xüsusiyyətlərindən,əxlaqlarından,tərənnümlərindən və hikmətli sözlərindən faydalanaraq qələmə almağa çalışdıq.Belə ki,Haqq təala sevdiyi bəndələrinə müxtəlif təzahürlər bəxş etmişdir.Bu mənada kimini həzrət Şahi Nəqşibənd edib Allahı tanımaqda sonsuz və dərin bir mənəvi yardım dəryası qılmış,kimini Məcnun kimi eşq səhralarında gəzdirmiş,kimini ilahi əzəmət qarşısında dilsiz qoymuş,kimini Yunis Əmrə kimi eşq bülbülü etmiş,kimini də həzrət Mövlana kimi dilindən hikmətlər axan və incilər saçan bir məna mənbəyi etmişdir.Ancaq bu fərqli təzahürlərin hamısını da həqiqətdə Allahı tanıma elmi ilə təchiz edib bütün vəliləri dostluq iqliminin misilsiz qönçələri halında insanlara ərməğan etmişdir.Bu həqiqətə əsasən əsərimizdə Allahın pak bəndələrindən nail olduqları təzahürlər çərçivəsində istifadə etdik.Kiminin mənəvi yardım çeşmələrinə,kiminin eşq hərarətinə yönəldik,kiminin bülbül səsini dinlədik,kimindən güllər qoxladıq,kiminin də saçdığı hikmət dolu inciləri toplamağa çalışdıq.Yəni “kiminin hərəkətindən,kiminin sözündən” pay aldıq.Bunların içində də mənəviyyat və söz vadisində böyük təzahürlərə nail olan həzrət Mövlananın bütün Haqq dostlarının könül aləmini əks etdirərək tərtib etdiyi ölümsüz əsəri olan və ilahi sirlərdən bəhs edən,uca qüdrət axışlarını anladan bu yuvarlaq göy qübbəsində par-par parıldayan ulduzları,günəşi və dünya ilə birlikdə bütün kainatı və zəriflikləri hikmətli bir üslubla bizə bildirən Məsnəvisindən xüsusilə istifadə etdik.Həzrət Mövlananın:“Məsnəvi,həqiqətə çatmaq və Allahın sirlərinə agah olmaq istəyənlər üçün bir yoldur.Məsnəvi,təmizlənmiş insanlar üçün gönüllərə şəfadır.Qəm-qüssəni dağıdar.Qurani-Kərimi anlamağa yardım edər.Xasiyyətləri gözəlləşdirir.”-sözlərindən yola çıxaraq biz də bu vəsflərlə bəzənmək qayəsini güddük.Rəbbimiz bu pak bəndələrindən razı olsun və bizə onlardan layiqli şəkildə istifadə edə bilməyi nəsib etsin! Rəbbimiz ömürlərini Qurana xidmət yolunda qoyan bu üç kamil quluna sonsuz lütflər bəxş eyləsin.Cümləmizə onlar kimi rizayi-ilahi (ilahi razılıq)istiqamətində yaşamağı və ülvi gözəlliklərdən pay ala bilməyi qismət buyursun! Bizi şövq və ruhi təzahur nura qərq etsin! Ürəklərimizə imanın vəcdini,könüllərimizə Quranın nurunu,idrakımıza da şəfqət,mərhəmət və məhəbbəti bəxş etməklə bizi lütfləndirsin!… Amin! Oman Nuri Topbaş Üsküdar / İstanbul MƏHƏBBƏTDƏKİ SİRR Bir Allah dostu nəql edir:Geniş və kimsə olmayan bir düzənlikdən keçirdim.Qərib bir çobana rast gəldim.Gördüm ki,dərin bir xüşu içində namaz qılır,sürüsünü də qurdlar qoruyurdu.Təəccüb etdim.Maraqla namazı bitirməsini gözlədim.Namaz bitdikdən sonra:“-Ey Çoban! Necə oldu ki,qurdlar qoyunlarınla dost oldu?! Onlardakı düşmənlik və yırtıcılıq ruhu necə oldu ki,sülh və məhəbbətə çevrildi?”-deyə soruşdum.Allaha səcdənin əlaməti çöhrəsini nura qərq etmiş saleh çoban belə dedi:“-Ey qərib yolçu! Qurdların quzularla olan dostluğundakı sirr,çobanın,sürünün əsl sahibinə olan dostluğuna bağlıdır.Yəni bu hal,məhəbbətdəki bir sirdir.” Bu qissədən də göründüyü kimi,məhəbbət elə bir sirdir ki,insanın ruhunu inkişaf etdirib kamilləşdirmək baxımından ondan daha güclü bir təsir yoxdur.Hələ o məhəbbət bir eşq halına gəlmişsə onun nuru bütün nəfsin arzu və istəklərini yandırıb-yaxar,zülmət pərdələrini kül edər və könülləri sonsuz yüksəkliklərə nail edər.Belə ki:“Mən gizli bir xəzinə idim.Tanınmağıma məhəbbət göstərərək bu kainatı yaratdım.” (İ.Həqqi Bursəvi,Kənzi-məxfi)bəyanında ifadə edilən gizli xəzinənin ən yüksək vəsflərindən biri də mütləq gözəllik idi.Məhz,Haqq təala bu sirli və sonsuz idrakın fövqündə olan gözəlliyin gizli qalmasını arzulamadı və kainatı yaratdı.Bu yaradılışda Onun sonsuz gözəllik və nur dəryasından bir kiçicik damla bu aləmə və torpağa qismət oldu.Beləliklə torpaq digər varlıqlardan ayrı bir üstünlük və məziyyət qazandı.Belə ki,Allah təala varlıqların ən şərəflisi kimi yaratdığı insanı da torpaqdan xəlq etdi.Bütün varlıqları ilahi məhəbbətlə yaradan Allah-cəllə cəlaluh-onların hər birini özünün sənət və qüdrətinə sübut qıldı.İlahi bir sənət xariqəsi olan insanın varlığı da eşq və məhəbbətin kamil təzahürü oldu.Çünki Haqqın gizli xəzinəsindən coşub-daşaraq bəzənən bu aləm və torpaqdan murad,yalnız gözün gördüyü əngin yaşıl ormanlar,vadilər,səhralar və dağlar deyildir.Torpağın və bütün məxluqatın yaradılmasına səbəb olan,eşq-məhəbbət mənbəyi və kainatın özəyi olan insandır.Bu səbəbdən insanın şərəfi yaradılış qayəsini qoruya bildiyi nisbətdədir.Digər tərəfdən,yaranma səbəbi “məhəbbət” olduğuna görə hər bir canlıda bu vəsf fitri bir təmayülü bildirir.Bir əqrəbin belə öz balalarını belində gəzdirməsi məhəbbətin nəticəsidir.Bu xüsusiyyət varlıqların ən şərəflisi olan insanda zirvə nöqtəsindədir.ALLAHA MƏHƏBBƏT İnsan,bu imtahan aləmində məhəbbət bəslədiyi varlığın buna layiq olduğu nisbətdə bir nəticə əldə edər.Ona görədir ki,sonsuz iştah qabiliyyəti ilə yaradılmış insan qəlbi fitri olan sevgi meyili və vəsfini ancaq Haqq təalaya yönəltdiyi təqdirdə məhəbbətdə kamala çata bilər.Əks halda səfil və boş məqsədlər arxasında qaçmaqdan qurtara bilməz.Ömür zərər-ziyan çalxalanması içində sona çatar.Yəni insan təbii və fitri olan sevmək meylini Rəbbinə və Onun sevdiklərinə həsr etdiyi nisbətdə və ruhaniyyətin şiddət dərəcəsinə görə mənəvi olaraq yüksəlmə nemətinə malikdir.Belə ki,insanın bu dünyada verdiyi ilahi imtahanlar bir növ məhəbbəti haraya sərf etməsi ilə əlaqəlidir.Bunun üçün Allah təala insanı yaradarkən müsbət təmayüllərlə yanaşı mənfi xüsusiyyətlər də vermişdir.Bu yöndə Haqq təala mütləq varlıq,mütləq gözəllik və mütləq xeyir kimi üç böyük keyfiyyətdən insana qismət bəxş etmiş və onu bunların ziddi olan mütləq yoxluq,mütləq çirkinlik və mütləq şər ilə də şikəst qılmışdır.Ayədə buyurulur:“(Allah)ona (insana)günahlarını və pis əməllərdən çəkin-məsini (xeyir və şəri)ilham etmişdir” (əş-Şəms,8)Bax,beləcə insanın bir ömür boyu cazibəsinə qapıldığı biri mənfi,o biri müsbət iki sonsuz zidd qütb! Ancaq bilmək lazımdır ki,insan üçün əsil və böyük bəla mənfi qütbə yönəlməkdir.Çünki bu qütbə meyl edənlər elə bir korluq yaşayarlar ki,yalnız özlərini və öz işlərini bəyənərlər.Bu isə bəşəri acizliyi görməyə mane olan böyük bir qəflət və zəiflikdir.Hətta ruhun ən zərərli xəstəliyidir.Bu,ilahi qüdrətə yad olub özündə qüdrət vəhmi ilə “mən” deyərək təkəbbürlənmək və qürurlanmaqdır.Buna görə:“Ölmədən əvvəl ölün!” xitabının daşıdığı həqiqi məna insandakı mənfi qütbə aid pis sifətlərin tələsinə düşməməyi və nəfsin girdablarından qurtulmağı ifadə edir.Lakin bunun üçün seçilən yol nəfsi öldürmək deyil,ona hakim olmaqdır.Həzrət Mövlana buyurur:“Əgər su gəminin altındadırsa,ona istinadgah olar.Fəqət gəminin içinə dolarsa,onu məhv edər.Eyni vəziyyəti gəmini hərəkətə gətirən atəşə də aid edə bilərik.Ocaqdakı alov gəmini hərəkət etdirir.O alov,ocaqdan çıxıb göyərtəyə yayılarsa gəmini yandırar.” Belə olan halda bəndə mənfi sifətləri nə dərəcədə minimuma endirərsə,elə o dərəcədə də Rəbbinə yaxınlaşmış olar.Buna müvəffəq olmaq üçün də yeganə amil,şübhəsiz ki,məhəbbəti qəlbin istedadına görə yalnız Allaha yönəlməkdir.Ancaq məhəbbətin birdən-birə Haqq təalaya yönəldilməsində bəşər üçün bir çox təhlükələr mövcuddur.Qəlb,bir anda gələn yüksək gərginliyə düşmüş kimi yanmağa başlayar.Bu isə bəşəri həyatı və onun tələbatlarını alt-üst edər.Musa (ə.s)-ın başına gəlmiş bir əhvalat buna gözəl misaldır:Musa (ə.s)-a Turi-Sinada Haqq təalanın əzəldəki “kəlam” vəsfi ilə xitab olundu.Rəbb ilə bəşər idrakının fövqündə hərfsiz,kəlməsiz,fərqli bir hal ilə danışmasının mənəvi cazibəsi içərisində böyük bir eşq və məhəbbətlə özündən getdi.Haqq təalanı təkidlə görmək istədi.(Məni əsla görə bilməzsən)xitabını eşitdi.Buna rəğmən yenə təkid etdikdə Haqq təala örtü arxasından dağa nəzər salacağını bildirdi.Dağ,Allahdan gələn zərrə nurun bir nurun təcəllası qarşısında partlayaraq darmadağın oldu.Bu müdhiş hal qarşısında Musa (ə.s)özündən getdi və Allahdan əfv dilədi.Ülul-əzm (böyük peyğəmbərlər:Həzrət Məhəmməd-səllallahu əleyhi və səlləm-,Nuh,İbrahim,Musa və İsa (ə.s))olan bir peyğəmbəri belə taqətdən salan bu böyük və ani təcəlla da göstərir ki,məhəbbətdə səviyyə qət etmək zəruridir.Qəlbin ilahi eşqə qabiliyyət və meylini artıran və gücləndirən vərdişlər lazımdır.Bu isə nəfsin əsarətindən uzaqlaşaraq Haqq dostlarının mənəvi aləminə girməklə tədricən kamilləşməyi zəruri edir.Belə ki,qəlb ancaq bu kimi təlimlərlə qabiliyyət və məhəbbət meyillərini artırır,mənfiliklərdən təmizlənib paklaşır,bütün fani bağlantı və nəfsi arzulardan qurtulub səviyyə qazanır və cilalanmış bir güzgü halına gələrək məhəbbəti əks etdirir.Ata-ana,ər-arvad və övlad sevgiləri,malik olduğumuz maddi və mənəvi imkanlar və bunlar kimi digər dünya nemətləri Haqq təalanın bəndələrinə böyük lütfü və ərməğanıdır.Lakin bütün bu sevgilər Haqq üçün və Haqq yolunda vasitə olmalıdırlar.Bu və bunlara bənzər olanlara könlümüz əsir olmamalıdır.Çünki “Hüsni-Mütləq”-ə (mütləq gözəllik sahibi olan Allaha)aşiq olanlar,xırdalıqlara aşiq olmazlar.Xırdalıqlara könül bağlayanlar da,bütövdən məhrum qalarlar.Yəni dünyaya könül verənlər Mövla eşqindən məhrum olurlar.Həzrət Mövlana bu halı necə də gözəl ifadə edir:“Dünyaya könül bağlayanlar,eyni ilə kölgə ovlayan ovçuya oxşayarlar.Kölgə necə onların malı ola bilər ki?! “Belə ki,səfeh bir adam quşun kölgəsini tutmaq istədi.Ancaq budaqdakı quş onun bu axmaqlığına təəccüb etdi” Aqibətini fikirləşən hər bir idrak sahibi yaxşıca anlar ki,sonsuz istəklərə,zövqü-səfalara,fani sevdalara bir sədd çəkmək,məhəbbəti ilahi məqsədə yönəltmək yaradılış qayəsinin zərurətidir.Mütləq gözəllik Allahın gözəlliyidir.Heyranlıqla seyr etdiyimiz gözəlliklər də ancaq cəmali-İlahidən gələn zərrələrdir.Leyli ilə Məcnun arasındakı məhəbbət macərası bu həqi-qətin ən mükəmməl nümunəsidir.Əgər Məcnunun könlü Leyliyə bağlanıb qalsaydı,Leyli onun üçün büt olardı.Lakin Leyli,Məcnun üçün müvəqqəti bir rol oynadı.Məcnunun qəlbini ilahi eşqə nail ola biləcək səviyyəyə yüksəltdikdən sonra Leyli gözdən düşdü.Məcnun,Leyli eşqi ilə yola çıxdığı halda bu yolda qərar tutmayıb qəlbini Mövlaya bağlamaq üçün özündə cəsarət tapdı.Buna görə də bütün məhəbbətlər yönəldiyi varlığa görə dəyər qazanır.Təki,bu məhəbbətlər qəlb üçün mütləq qərargah,yəni son dayanacaq olub aldanış və peşmanlıqla nəticələnməsin! Qəlb münbit torpaq kimi o məhəbbətlərdən əldə edəcəyi bərəkətlə yoluna davam etsin! Burada təhlükəli olan,məhəbbətə layiq olmayana yaxınlıq və əlaqə göstərmək,daha pisi isə ona bağlanıb qalmaqdır.Əgər,Məcnun Leylidən keçə bilməyib onun girdabında boğulub qalsaydı,bir dəyəri olmazdı.Sonsuz sayda olan başqa məcnunlar kimi fani və ötəri sevgilərdə itib-batardı.Alnında Məhəmmədi nur daşıyan həzrət Yusifi qardaşları quyuya atdıqda uca Allah (c.c)onu orada həlak etmədi.Bərk susamış bir yolçu,içində su olduğunu güman edərək quyuya bir qab saldı.İpdən tutan həzrət Yusif qab ilə birlikdə yuxarı çıxdıqda yolçu susuzluğunu unutdu.Önündə valehedici bir gözəllik görərək heyrət və dəhşət içində qaldı.Ancaq qafil yolçu bu gözəlliyin mənəvi tərəfini görmədi.Onun zahiri görünüşünə baxdı və qafilcəsinə azacıq bir dünyəvi mənfəət qarşılığında onu əldən buraxdı.Eyni ilə Leylilərə bağlı qalıb ilahi vüsala yetişə bilməyənlər kimi… Halbuki “bir qab su tapmaq” ümidi və sevdası ilə ipi quyuya salan adamın qarşısında həzrət Yusifin gözəlliyini gördükdə suyu da,quyunu da unutması ona böyük fürsət idi.Bu fürsətdə onun ilahi eşqin təcəllasında qızmar günəş altındakı bir zərrəbin kimi bütün müvəqqəti və fani bağlılıqları kül etməsi lazım idi.Təəssüflər olsun ki,o,ağlı kasad adam,həzrət Yusifdən əldə edəcəyi dünyəvi mənfəətə aldandı.Əlinə düşən imkanı puç etdi.Burada ifadə etməyə çalışdığımız,eşq və məhəbbətdə ən üstün faydaya nail olmağın ideal olan yoludur.Məhəbbət mərhələlərini tıxanmadan keçə bilmək insanların böyük əksəriyyətinə nəsib olmaz.Lakin kamala yetişənlər zahirdə öz iradələri ilə,daxildə qə-dərin sövqü ilə bu son məqsədə yönəlmiş şəxslərdir.Bunlar fani varlıqlarını sərf edərək Rəbbə qovuşmağın,nəfəslər sayı qədər çox olan yollarında və nail olduqları mənəvi yardım nisbətində az-çox bir mərhələyə çatırlar.Bu yolun sonu Rəbbə dönüş,yəni bir çayın dənizə qovuşduqdan sonra öz vücudundan bir şey qalmayıb yoxa çıxması kimi “fəna-fillah” və bunun nəticəsi olan ”bəqa-billah”dır.Həzrət Mövlana,fəna-fillah və bəqa-billah halında ilahi eşqlə qovrulmağını və ruhunda yanan bu atəşin hətta ölümlə də sönməyəcəyini necə gözəl ifadə edir:“Vəfatımdan sonra mənim qəbrimi aç və içimdəki atəş səbəbiylə kəfənimdən necə tüstü qalxdığını gör! Ölümü qorxunc qılan bu bədən qəfəsidir.Bədəni bir sədəf kimi “eşq” ilə qırdığın zaman ölümün bir inciyə bənzədiyini sən də görəcəksən! ” Allah dostlarının ən önəmli xüsusiyyətlərindən biri də ilahi eşq ilə qovrulmaqdır.Həzrət Mövlana yuxarıdakı sözlərin faş etdiyi eşq içində ömrü boyu bu şəkildə yanan həqiqi aşiqləri axtarmışdır.O,bu arzusunu belə ifadə edir:“Mənə elə bir eşq lazımdır ki,içindəki alovdan qiyamətlər qopsun,könlünün hərarəti ilə atəşləri belə kül etsin! ” İki cür eşq vardır:Məcazi və həqiqi… Kainatda Allahdan başqa hər hansı bir varlığa sevgi,bağlılıq və düşkünlüyün yayılmış halına “məcazi eşq”; cəmali-kəmal,kəmali-cəmal qütbündən olan kainatın Rəbbinə qarşı bəslənən dərin məhəbbət və qəlbi əlaqəyə də “həqiqi eşq” deyilir.Könüllərini Rəbbin həqiqi eşqilə cilalamış olanlar oraya hər an başqa bir gözəlliyin əks etdiyini görürlər,hər an Haqq təalanın sonsuz qüdrət axınından birinə şahid olurlar.Yəni özlərində gizli olan “əhsəni-təqvim” həqiqətini kəşf edirlər.Çünki onlar üçün,bizim gözəlliklərinə heyran olduğumuz məcazi rənglər və qoxular yoxdur.Onlar dünyəvi rəng və qoxuları aşmışlar.Çünki onlar mərifətullaha yetişmişlər.Dünya elmlərinin qabığındakı naxışı atmışlar.Həqiqətə çataraq oradan ilahi sonsuzluğu seyr edirlər.Allah (c.c)ilə bəndə arasına çəkilmiş böyük pərdə,yəni maneələr yer və göy kimi maddi məsafələr deyil.Bu pərdə daha çox nəfsin özünü Xaliqdən ayrı bir varlıq kimi hiss etməsidir.Bunun üçün də Haqq təala:“…Ruhundan üfürdüyüm zaman…” (əl-Hicr,29)buyurmaqla insana verdiyi ülvi cövhəri xatırladır.Ariflər sultanı Əbdülqadir Geylani həzrətlərinin Haqq dərgahından mənən eşitdiyi:“Mən insanın sirriyəm…” (Füsusul-Hikmət,tərc.və şərhi,I,48)ifadələri də bu məna çərçivəsində bir bəyandır.Buna görə deyə bilərik ki,ilahi xəzinələr və sirlər insana ithaf olunur.Allah (c.c)uca varlığını insanın qüdsi varlığında tanıtmaq istəyir.Həm də “insanın sirriyəm” buyurmaqla,özünü insanın simasında tanımağı müjdələyir.Əgər bu ülvi cövhər və müjdə mömini eşq və məhəbbət nəticəsində kamala çatdıra bilərsə,onda qəlb ilahi sirlər aləminə doğru mərhələ keçməyə başlayar.İlahi aləmin sirləri,əşyanın həqiqəti,insan və kainat deyilən sirr üzə çıxar.Bəndə bərrq qəlb təzahürlərinə nail olar.Bəndə,bu kamilliyə çatdıqda,Allah ilə arasındakı qəflət pərdəsi qalxmağa başlayar,“ölmədən əvvəl ölmək” sirrindən nəsibini alar.Dünya və onun fani sevgisi,bütün müvəqqəti və nümayişkaranə gözəlliyi onun gözündən düşər və könlündən çıxar.Beləcə ruh Xaliqinə yaxınlaşmaqdakı mübaliğəsiz ləzzətə nail olar.Yunis Əmrənin aşağıdakı misraları dilə gəlir:Sufilere sohbet gerek,Ahilere ahret gerek,Mecnunlara Leyli gerek,Bana seni gerek seni! Bu məqamda qəlbin vüslatdan başqa təsəllisi yoxdur.Böyük övliyalardan bir olan Xüdayi həzrətlərinin bu ifadələri də həmin halı əks etdirən ilahi eşqin tərənnümləridir:Tecelli-i cemal ister,Gönül eğlenmez,eğlenmez! Teselli-i visal ister,Gönül eğlenmez,eğlenmez! Şu can kim buldu cananı,Nider mülk-i Süleymanı,Kodu hayrette aşk anı,Gönül eğlenmez,eğlenmez! Ne halvette ne celvette,Ne kesrette ne vahdette,Nü Tubada ne cennette,Gönül eğlenmez,eğlenmez! Eğer dünya eğer ukba,Visalinsiz kuru sevda,Hüdayi nitsün ey Mevla,Gönül eğlenmez,eğlenmez! Bu hal və ifadələr Allah eşqinin ucalığı və bunun könülləri bürüməsi ilə bəndənin hər şeydən vaz keçib getdikcə artan məhəbbətlə Rəbbinə yönəlməsi və bunu hər şeydən üstün tutması xüsusunda ülvi təzahürlərdir.Bir sözlə:“İman gətirənlərin Allaha məhəbbəti daha qüvvətlidir.” (əl-Bəqərə,165)ayəsinin təcəllasıdır.Həzrət Peyğəmbərə (s.ə.s)Məhəbbət Bilinməkdədir ki,Allaha məhəbbət dəryasına aparacaq olan yeganə rəhmət və məhəbbət çeşməsi həzrət Peyğəmbərdir-səllallahu əleyhi və səlləm-.Belə ki,Həzrət Peyğəmbərə-səllallahu əleyhi və səlləm-məhəbbət Allaha məhəbbət,Ona itaət Allaha itaət,Ona üsyan Allaha üsyan deməkdir.Buna görə həzrət Peyğəmbərin çox əziz varlığı bəşər üçün bir məhəbbət sığınacağıdır.Ariflər bilirər ki,aləmin var olma səbəbi məhəbbəti-Məhəmmədidir.Bu səbəbdən bütün kainat,varlıq nuru həzrət Məhəmməd Mustafaya-səllallahu əleyhi və səlləm-ithaf edilmişdir.Haqq təala məxluqat içində əvvəlcə “Nuri-Məhəmmədi”-ni yaratmışdır.Çünki bu aləmin muradi-ilahidən sonrakı ikinci varlıq səbəbi “nuri-Məhəmmədi”ni mühafizə etməkdir.Bunun üçün nuri-Məhəmmədi Rəbbin kainata və bəndələrinə böyük bir ilahi ehsanıdır.Nuri-Məhəmmədi,ilahi həqiqətin ilk təzahür məkanıdır.Nuri-Məhəmmədi zati-ilahinin həqiqətinin bizim dünyamıza və onun şərtlərinə endirilmiş bir təcəlla mənbəyidir.Bu mənada şair Itri,həzrət Peyğəmbəri-səllallahu əleyhi və səlləm-necə gözəl vəsf edir:Sayesi düşmez yere bir böyle nahl-i Tursun,Mihr-i aləm-girsin başdan ayağa nursun! “Ya Rəsulullah! Sən,Tur dağında,üzərində ilahi nurların təzahür edərək həzrət Musaya yol göstərən və kölgəsi yerə düşməyən bir nur ağacı kimisən! Sən,aləmi əlində tutub aydınladan bir günəş olaraq başdan ayağa nursan,nurdan ibarətsən! ” Sensin ol şeh kim Süleymanlar kapında murdur,On sekiz bin aleme hükmetmeğe me’mursun! “Sən,qapısında Süleymanların qarışqa olduğu elə bir pad-şahsan ki,on səkkiz min aləm sənin əmrinə verilmişdir.” El benim,damen senin ey Rahmeten li’l-alemin,Şöhretim isyan benim,sen afv ile me’mursun! “Ey aləmlərə rəhmət olaraq göndərilən! Sənin rəhmət ətəyinə sarıldım.Mən,günah və qüsurlarımla tanınan bir zavallı,Sən də əfv və mərhəmətinlə məşhur bir sultansan! ” Bir xilqət xarüqəsi olan Fəxri-kainatı-səllallahu əleyhi və səlləm-bəşəri qabiliyyət daxilində kamil mənada dərk etmək mümkün deyil.Bu aləmdə müşahidə olunan sərlövhələr Onu izah və dərk etməkdə kifayət etmir.Çünki bu aləmdə müşahidə etdiyimiz və oxşar sifətlərlə onları müqayisə zəminində qavraya bildiyimiz keyfiyyətlərin arasındakı fərq sonsuzdur.Biz ancaq dənizdən doldurduğumuz qabın həcminə görə nəticə əldə edə bilərik.Bir qaba dənizi sığışdırmaq mümkün olmadığı kimi nuri-Məhəmmədini də layiqincə dərk etmək mümkün deyildir.Şair Yəhya Kamal bu barədə söylənə biləcək ifadəni nə gözəl demişdir:Zaman o gül gibi gül görmemiş zaman olalı,Gülün güzelliği dillerde dastan olalı! Dolayısıyla Onun ülvi mahiyyətinə aid bəyan sükutun sonsuzluğunda nöqtələnir.Mömin qəlblərə əks edən həqiqəti isə,ancaq dəryada bir damla kimidir.Çünki nuri-Məhəmmədi sırf “beytullah” kimi ağıl və şüur hüdudunu aşan həqiqətlərin bəşəri idrak səviyyəsinə yerləşmiş bir təzahürdür.Kəlmeyi-şəhadətdə də ifadə etdiyimiz kimi əlbəttə ki,O,zahirən bir “bəndə”dir.Lakin mənəviyyat etibarı ilə bu bəndəliyi insan haqqındakı təsəvvürümüzlə doldurmağa çalışmamalıyıq.Belə ki,həqiqəti-Məhəmmədiyyə qarşısında bizim idrakımız metafizik hadisələri qavramaqda bir uşaq şüuru qədərdir.Çünki həzrət Peyğəmbər-səllallahu əleyhi və səlləm-bəndələr içərisindən seçilmiş,cahanın baş tacı olmuş bir “rəsul” dur.Həm də elə uca rəsuldur ki,bütün peyğəmbərlərin adı Onun mübarək adında cəmlənmişdir.Bütün peyğəmbərlərin gətirdiyi şəriət,yəni dini-mubin Onun gətirdiyi İslam ilə kamala çatmışdır.Sultanlar adına xütbələr oxunur,mudhiyyələr yazılır və onların dövlətləri sona çatmasın deyə dualar edilir.Lakin bir müddətdən sonra o sultanlar da,onların dövlətləri də tarix səhnəsindən silinər.Amma nəbilərin adına oxunan xütbələr belə deyildir.Nəbilər və onların varisləri olan vəlilərin səltənət və dövlətləri daimidir,sonsuzdur.Onlar,Haqqın dərgahında olduğu kimi,könüllərdə də əbədiləşmişlər.Padşahların və dövlət adamlarının səltənətləri isə fani,gəldi-gedər bir dünya səltənətidir.Dolayısı ilə zavala məhkumdur.Bu,həmişə belə də olur.Lakin peyğəmbərlər və vəlilər bəndələri Mövlaya aparan uca bələdçidir.Onlar,fanini əbədi olana qurban edərək ölməzlik qazanmış və zavaldan qurtulmuş müstəsna ruhlardır.Qəbirdə də,qəbirdən sonrakı aləmdə də səltənətləri davam edən mənəvi sultanlardır.Onlar dünyada və axirətdə:“Bilin ki,Allahın dostlarının heç bir qorxusu yoxdur və onlar qəm-qüssə görməzlər” (Yunus,62)bəyanına nail olurlar.Bu qiymətli ruhların əmələ gətirdiyi səflərin mehrabında da nəbilərin başının tacı olan həzrət Məhəmməd Mustafa-səllallahu əleyhi və səlləm-dayanır.Bu mənada hər zahiri padşahların adları silinib getdiyi halda,dünya və axirət sultanı olan həzrət Peyğəmbərin-səllallahu əleyhi və səlləm-şərəfli adı yerdə,göydə və könüllərdə əbədi olaraq qalmaqdadır.Belə olan halda könüllərə dünyəvi padşah və onlara aid səltənətlərin adını yox,əbədiyyət taxtında oturan,misli görünməyən sultanın adını silinməyən bir məhəbbət yazısı ilə yazmalıyıq ki,qəlblərimiz ona verilən ilahi qiyməti qoruyub saxlaya bilsin.Quran-Kərimdə Haqq təalanın:“(Ey Rəsulum)Sən onların arasında ola-ola Allah (sənə hörmət əlaməti olaraq)onlara əzab verən deyildir! ” (əl-Ənfal,33)bəyanı müşriklərə aid nazil olmuş bir ayədir.Dolayı yolla bu,o deməkdir ki,Varlıq Nurunu ürəyində daşıyan möminlər haqqında böyük müjdələr və mükafatlar vardır.Bu,o deməkdir ki,mömin bir bəndənin könlü Rəsulallaha-səllallahu əleyhi və səlləm-nə qədər məhəbbətlə dolarsa,o qədər ilahi əzabdan və Allah qəzəbindən uzaqlaşmış olar.Bu,Haqq təalanın uca vədidir.Yəni Mövla,könlümüzdə Allah Rəsulunun-səllallahu əleyhi və səlləm-məhəbbəti olduğu təqdirdə bizi məhv etməz və bizə əzab verməz.Vəlilər və salehlər,könül güzgülərində ən saf və şəffaf naxışlar görünə bilsin deyə ruhlarını Onun məhəbbəti ilə parladırlar.Maddi güzgülərdə ancaq cisimləri olan əşyalar,şəkillər və rənglər görünər.Vəlilər və salehlərin könül güzgülərində isə Ondan əks edən nur ilə ən saf duyğular,düşüncələr,dualar,ilahi nur və mənəvi feyzlər parıldayar.Gözəllər özünü güzgüdə görmək istəyər,öz gözəlliklərini se-vəcək göz və könül axtararlar.Mütləq gözəl olan Rəbbin kainatı və insanları yaratmasındakı sirr də belədir.Belə ki:“Mən gizli bir xəzinə idim,bilinmək və sevilmək istədim…” (İ.Həqqi Bursəvi,Kənzi-Məxfi)buyurulması da bu səbəbdəndir.Yaradılışın başlanğıcı Onun nuru ilə ərsəyə gəldiyindən kürreyi-ərzdə zühur edən bütün peyğəmbərlər,başda həzrət Adəm olmaqla,Ondan vəkalət alaraq,Onun nurunun feyz və bərəkətini daşımışlar.Bütün gözəlliklər Ona aiddir.Onun səbəbinə yaradılmışdır.Harada gözəllik varsa,Onun əksidir.Aləmdə elə bir çiçək açılmaz ki,Onun nurundan qidalanmamış olsun.Çünki O,olmasaydı heç bir şey mövcud olmazdı.O,elə bir şəxsiyyətdir ki,biz ona görə varıq.O,solmayan,əksinə gün keçdikcə təzəlik və təravəti daha da artan başdan-başa nurdan ibarət ilahi bir qönçədir.Həzrət Mövlana buyurur:“Cəbrayıl (ə.s)yalnız bir qanadını açaraq şərqi də,qərbi də örtmüşdü.Həzrət Peyğəmbər-səllallahu əleyhi və səlləm-bunu görərək,ona bu heybəti verənin böyüklük və əzəmətini düşünüb özündən getdi.” “Lakin həzrət Peyğəmbər-səllallahu əleyhi və səlləm-əgər həqiqəti-Məhəmmədiyyənin ağılla dərk edə bilməyəcəyimiz qanadını açsaydı Cəbrayıl (ə.s)əbədi olaraq özündən gedər,bir daha da özünə gələ bilməzdi.” “Belə ki,Həbibullah,onunla bərabər Sidreyi-Müntəhaya çatıqda Cəbrayıl (ə.s)dayanmış və “Ya Rəsullallah! Sən davam et! Mən səninlə eyni deyiləm.Burdan irəliyə bir addım atsam yanıb kül olaram!”-demişdir.” Çünki O,canlardan əziz,cananlardan üstün və hər vəch ilə məhəbbətə ən çox layiq olan müstəsna bir xilqətdir.Onun məhəbbət torpağında cücərənlərin ən üstünü olan əshab (Peyğəmbəri görüb Ona iman edənlər)təriflərə sığmayan bir eşq iqlimində yaşamışdırlar.Bir xanım səhabədən ibrət dolu Peyğəmbərə məhəbbət mən-zərəsi belədir:Kabın qızı Nəsibə-radiyallahu anhə-Uhud döyüşündə iştirak etmişdi.Öz əlləri ilə hazırladığı qablarla yaralılara su daşıdığı zaman müsəlmanların məğlubiyyətə uğrayaraq dağıldığını gördü.Dərhal Rəsulallahın-səllallahu əleyhi və səlləm-yanına qaçdı.Atılan ox və daşlara özünü sipər edərək bütün qətiyyət və cəsarətini toplayıb Rəsuli-Əkrəmi-səllallahu əleyhi və səlləm-qorudu.Bu fədakarcasına hərəkət zamanı atılan ox və daşlarla on iki yerindən yaralandı.Onun bu vəziyyətini təqdir edərək yüksək qiymətləndirən Allah Rəsulu-səllallahu əleyhi və səlləm-:“Uhud döyüşü günü sağa-sola baxdıqda hey Nəsibəni (Ümmi-Ümarə)görürdüm.Məni qorumaq üçün vuruşurdu.” (İbn-Səd,Kmzül-Ümmal,7/98)buyuraraq ondan minnətdarlıqla bəhs etdi.Beləcə dindarlığın verdiyi şüurla döyüşlərdə göstərdiyi qəhrəmanlığı ilə əlaqədar Peyğəmbərimizin-səllallahu əleyhi və səlləm-tərif və rəğbətinə nail olan Nəsibənin adı nümunəvi müsəlman xanımlardan biri olaraq İslam tarixinə düşdü.Digər bir məhəbbət nümunəsi:Səvban-radiyallahu anh-adlı səhabə həzrət Peyğəmbərin-səllallahu əleyhi və səlləm-bir söhbətində,Ona çox dərin və dalğın bir şəkildə baxırdı.Həm də iztirablı bir halda görünürdü.Elə ki,onun bu halı Allah Rəsulunun diqqətini cəlb etdi.Mərhəmətlə soruşdu:-“Ya Səvban! Niyə belə qəmginsən?” Səvbanın-radiyallahu anh-könlü,bu xoş sözlərlə halının xəbər alınmağı qarşısında məhəbbətlə coşub daşdı.Belə dedi:-“Anam-atam və canım sənə fəda olsun,ya Rəsulallah! Sənin həsrətin məni elə yandırıb-yaxır ki,nurundan ayrı keçirdiyim hər an mənə bir hicran olur.Dünyada belə olursa,axirətdə necə olacaq deyə dərd çəkirəm.Siz orada peyğəmbərlərlə bir yerdə olacaqsınız.Mənim isə necə və harada olacağım məlum deyil! Üstəlik cənnətə girməsəm Sizi görməkdən tamamilə məhrum olacağam! Budur məni yandırıb-yaxın,ya Rəsulallah!” Həzrət Peyğəmbər-səllallahu əleyhi və səlləm-Səvbanın halı kimi əshabi-kiramdan da tez-tez vaqe olan bu və buna bənzər hicranlı sözlərə və ayrıca qiyamtə qədər gələcək olan ümmətin məhəbbət və eşq qafiləsinin yanıq qəlblərinə sevinc dolu bir müjdə mahiyyətində belə buyurmuşdur:“İnsan sevdiyi ilə bərabərdir…” (Buxari,Ədəb,96; Müslim,Birr,165).Təbii ki,səmimi məhəbbət,itaət və təslimiyyət şərti ilə… O vəfat etdikdə əshabın halı hüznün son həddində idi.Sanki yanıb ərimiş bir mum idilər.Çünki düşünürdülər ki,Onu bir gün görmədən dözə bilməyən aşiq könülləri,artıq Onu bu fani dünyada heç görə bilməyəcək.Məhz bu hicran və yanğıya dözə bilməyən Abdullah bin Zeyd-radiyallahu anh-əllərini qəmli-qəmli Allahın dərgahına açaraq:“İlahi! Daha mənim gözlərimi kor et! Mən hər şeydən çox sevdiyim Peyğəmbərimdən sonra bu dünyada heç nəyi görməyim!…” deyə yalvardı və elə orada da gözləri kor oldu.Həzrət Peyğəmbərə əshabın sonsuz eşq və məhəbbətini sözlərin məhdud imkanları ilə izah etmək mümkün deyil.Sayı hesabı olmayan misallardan bir neçəsi də belədir:Ənəs-radiyallahu anh-nəql edir:“Rəsulallahı bərbər təraş edəndə gördüm.Əshab ətrafına yığışmışdı.Kəsilən mübarək saç və saqqal tüklərinin bircəciyinin belə yerə düşməməsi üçün sanki onları havada qapırdılar.” Səhabeyi-kiram,həzrət Peyğəmbərin həm əşyaları,həm də saç və saqqalının mübarək tüklərini özləri üçün uğur sayırdılar.Döyüşlərdə belə bu həyəcan ilə yaşamışdırlar.Bunun ən gözəl nümunəsi Xalid bin Vəlidin-radiyallahu anh-həzrət Peyğəmbərin saçlarından aldığı bir neçə mübarək tükü sarığında gəzdirməsidir.Rəvayət olunduğuna görə Xalid-radiyallahu anh-Yərmuq döyüşündə bu sarığı itirmişdi.Əsgərlərinə:-“Onu axtarıb tapın!”-deyə tapşırıq vermişdi.Əsgərlər nə qədər axtardılar,onu tapa bilmədilər.Həzrət Xalid,təkidlə axtarmağı əmr etdi.Uzun axtarışdan sonra əsgərlər sarığı tapdılar.Gördülər ki,bu köhnə bir sarıqdır.Səhabə bu köhnə sarıqğa görə həzrət Xalidin bu qədər narahat olmağına heyrətləndilər.Bunu görən Xalid-radiyallahu anh-onlara belə dedi:-“Bir gün Rəsulallah saçlarını qırxdırmışdı.Səhabələr o saçları qapdılar.Mən də alnından bir neçə tük aldım və bu sarığın içinə qoydum.Bu mənim üçün elə bir bərəkət oldu ki,onunla girdiyim bütün döyüşləri zəfərlə başa vurdum.Zəfərlərimin sirri,mənim Rəsulallaha olan məhəbbətimdir.” (Suyuti,əl-Həsaisül-Kübra,I,170).Məhz bu məhəbbətdən qaynaqlanan bir səbəblə bu günə qədər həzrət Peyğəmbərdən-səllallahu əleyhi və səlləm-ən əziz bir xatirə olaraq davam edən saç və saqqallarının mübarək tükləri camelərdə saxlanılır və “saqqali-şərif” adı ilə əsrlərdən bəri ümmətə rəhmət olaraq gəlir.Misallardan göründüyü kimi,həzrət Peyğəmbərə-səllallahu əleyhi və səlləm-məhəbbətin bərəkəti yalnız mənəvi aləmdə təzahür etməz.Zahiri aləmdə də o feyz və bərəkətin bariz təzahürləri olur.Bunun ən yaxşı misalı Osmanlı Dövlətidir.Onlar,dövlətlərini əksər hallarda “Dövləti-Məhəmmədiyyə” şəklində adlandırmış və ordularındakı hər bir şəxsi öz istedadlarına görə o,uca varlığın bir kiçik modeli kimi qiymətləndirərək “Məhmədcik” deyə çağırmışlar.Belə ki,Osmanlı dövlətinin tarixdəki digər İslam dövlətlərinin hamısından daha uzun ömürlü olması da dövlət adamlarının başqa xüsusiyyətləri ilə birlikdə,ən əhəmiyyətli xüsusiyyət olaraq həzrət Peyğəmbərə-səllallahu əleyhi və səlləm-sevgi və məhəbbətdə əlçatmaz bir zirvədə olmalarıdır.Aşağıda nəql edəcəyimiz hadisələr bu zirvəyə bariz misaldır:Dünya müsəlmanlarının Hərameynə rahat gedib-gəlmələrini təmin etmək üçün Hicaz dəmir yolu xəttini çəkdirən II Abdulhə-mid xan bu dəmir yolunun,sünnəyə uyğun olması üçün,Həzrət Peyğəmbərin səyahətlərində istirahət etdiyi yerlərdə stansiyalar tikilməsinə dair əmr vermiş,bununla da dəmir yollarını belə bir məhəbbət axışı içində Mədinəyə çatdırmışdır.Digər bir misal:Osmanlı paşalarından məşhur Mədinə müdafiəçisi Fəxrəddin Paşa,Rəsulallahın ruhunu incitməmək düşüncəsi ilə Rəvzanın təmirində iştirak edən ustalara bir mismar belə vurduqlarında mütləq taxta çəkic işlətmələrini və çəkic ilə mismar arasına plastik əşya qoyularaq sükunətin qorunmasını əmr etmişdir.Bu xüsusda onu belə bir ədəb və incəliyə sövq edən şübhəsiz ki,bu ayeyi-kərimədir:“Ey iman gətirənlər! Səsinizi Peyğəmbərin səsindən artıq qaldırmayın və bir-birinizlə ucadan danışdığınız kimi onunla ucadan danışmayın! Yoxsa,özünüz də bilmədən,əməlləriniz puç olar.” (əl-Hucurat,2)*** Rəsulallaha-səllallahu əleyhi və səlləm-məhəbbət Allahdan qeyri hər hansı bir varlığa meyildəki təhlükələrdən uzaqdır.Buna görə həzrət Peyğəmbəri-səllallahu əleyhi və səlləm-qəlbin bütün məhəbbət gücü ilə sevmək zəruridir.Bu məhəbbətə nümunə bir zirvə təşkil edən həzrət Fatimə-radiyallahu ənhə-,Peyğəmbərimiz-səllallahu əleyhi və səlləm-vəfat etdiyində,yaşadığı halı belə təsvir edir:“Fəxri-Kainatın axirət aləminə təşrifi ilə mənə elə bir müsibət gəldi ki,qaranlığın üstünə gəlsə onun da rəngi dəyişərdi.” (Səhihi-Buxari Müxtəsəri,IV,45)Bu baxımdan Onun ayrılıq atəşiylə od tutub yanan və vüsalının həsrəti ilə qovrulan könüllər hər şeyə içində olduqları yanıqlıq ilə baxarlar.Belə ki,bir qism aşiqlər bu yanğının hərarəti ilə belə deməkdən özlərini saxlaya bilməmişlər:Tecella-yı cemalinden habibim nev-bahar ateş! Gül ateş,bülbül ateş,sünbül ateş,hak ü har ateş! (Həbibim,sənin gözəlliyinin üzə çıxıb görünməsi ilə (sənə aşiq olan)bahar da,gül də,bülbül də,sünbül də,torpaq və tikan atəş!)Şüa-yı afitabındır yakan bi’l-cümle uşşakı; Dil ateş,sine ateş,hem dü çeşm-i eşk-bar ateş! (Bütün aşiqləri yandırıb-yaxan,(o mübarək üzünün)günəş (kimi parlaq)nurudur… (Bu səbəbdən)könül atəş,ürək atəş,(eşqinlə)ağlayan (bu)iki göz atəş!)Ne mümkün bunca ateşle şehid-i ışkı gasl etmek? Cesed ateş,kefen ateş,hem ab-ı hoş-guvar ateş! (Bu qədər atəşlə eşq şəhidini yumaq mümkündürmü? Cəsəd atəş,kəfən atəş,şəhidi yumaq üçün olan billur su belə atəş!)Həzrət Peyğəmbərə-səllallahu əleyhi və səlləm-məhəbbətin ən gözəl və mənalı təzahürü Ona tabe olmaqdır.Ayeyi-kərimədə buyurulur:“Namaz qılın,zəkat verin və Peyğəmbərə itaət edin ki,sizə rəhm olunsun!” (ən-Nur,56)Digər tərəfdən “sevən,sevdiyinin hər cəhətdən sevər” qay-dasına görə Allah Rəsuluna əməl və hal baxımından tabe olamaq əsas şərtdir.Belə ki,bu cür eşq,məhəbbət və tabe olmaq Haqqa məhəbbətin əsasını təşkil edir.Bunun əksinə olan hər sevgi iddiası Quran və sünnə yolunda qəbul edilməzdir.Allah təalanın uca varlığına yetişməyin yeganə yolu,Ona məhəbbətdə cəmlənir.İbadətdəki ruhaniyyət,ictimai əlaqələrdəki alicənablıq,əxlaqda nəzakət,könüldə lətafət,üzdəki nur,dildəki səlislik,hisslərdəki incəlik,nəzərlərdəki dərinlik xülasə,bütün bu gözəlliklər Varlıq Nuruna olan məhəbbətdən qəlblərə əks olunan parıltılardır.Həzrət Mövlana necə gözəl buyurur:“Gəl ey könül! Həqiqi bayram Məhəmmədə qovuşmaqdır.Çünki cahanın aydınlığı,o mübarək varlığın cəmalının nurundandır.” Bir sözlə,Allah Rəsuluna-səllallahu əleyhi və səlləm-məhəbbət Allah sevgisinə doğru gedən yolda bəşərin yüksələ biləcəyi ən yüksək zirvədir.Çünki Allah təala şüur və düşüncə də daxil olmaqla bütün bəşəri qabiliyyətlərə bir hüdud təyin etmişdir.Özü isə bu hüdudun fövqündə,fövqünün də fövqündədir.Əhlullaha və bütün iman əhlinə məhəbbət Allah təala buyurur:“Sizin haminiz ancaq Allah,Onun Peyğəmbəri və iman gətirənlərdir.O kəslər ki,(Allaha)namaz qılır və rükuda olduqları halda zəkat verirlər.” (əl-Maidə,55)Ayeyi-kərimədə möminlərin kimləri dost qəbul edib məhəbbət bəsləyəcəyi aşkar göstərilir:a.Allah təala.b.Allah Rəsulu-səllallahu əleyhi və səlləm-.c.Allaha təslim olanlar; saleh bəndələr və bütün iman əhli olanlar.Məhəbbətin Allaha doğru yönəldilməsi əvvəl nuri-Məhəm-mədini,sonra həzrət Peyğəmbərin əziz olan varlığını,Haqq dostla-rını,daha sonra da bir dairə kimi genişlənərək Allahın dərgahında məqbul olan hər bir varlığı məqbulluq dərəcələrinə görə sevməyi zəruriləşdirir.Məhz Allaha üz tutmaqda belə bir məhəbbət dairəsi ruhlar üçün şəfa və rəhmət mənbəyidir.Bu dairənin xaricində qalan məhəbbətlər isə məhəbbətə hakim olan bu məntiqi puç edir.Bu səbəbdəndir ki,həzrət Peyğəmbərə-səllallahu əleyhi və səlləm-və Onun varisləri olan Allah adamlarına məhəbbətdə bərəkət,kin bəsləməkdə isə dünya və axirət peşimanlığı vardır.Bir hədisi-qüdsidə Haqq təala buyurur:“Kim mənim vəli olan bəndəmə düşmənlik edərsə,mən də ona hərb elan edərəm.” (Buxari,Riqəq,38)Bundan başqa Haqq təalanın bütün iman əhlinə şamil olan bir ifadə ilə:“Onlar bir-birlərinə qarşı (öz aralarında)mərhəmətlidir-lər…” (əl-Fəth,29)buyurması hər bir möminin diqqət yetirməli olduğu bir məsələdir.Hədisi-şərifdə gözəl əxlaqın:“Gəlməyənə getmən,verməyənə vermən və sənə pislik edəni bağışlamağındır” (İhyai ülumiddin,III,1151)şəklində tərif edilməsi də bu yöndə bir istiqamətləndirmədir.Buna görə möminlər bir-biriləri ilə münasibətlərində bu mərhəmət və məhəbbət dairəsindən əsla kənara çıxmamalıdırlar.Çünki Allahı sevməyin və Ona yaxın olmağın yolu budur.Belə ki,övliyaların Haqq dərgahındakı fəzilət və qiymətləri də digər gözəl əxlaq və xidmətləri ilə yanaşı bir də bu cəhətdən,yəni onların bütün məxluqata şəfqət nəzəri ilə mərhəmət və məhəbbətlə yaxınlaşmalarından irəli gəlir.Ona görə də ayeyi-kərimədə salehlərlə birlikdə olmaq əmr edilmiş və onlara Peyğəmbərin varisi olmaq şərəfi bəxş edilmişdir.Bu səbəbdən bir bəndə Rəsuli Əkrəmin-səllallahu əleyhi və səlləm-həqiqəti və nurundan bir Allah dostu vasitəsilə nəsib alarsa,bu nəsib Ondan olduğu üçün bilavasitə həzrət Peyğəmbərdən-səllallahu əleyhi və səlləm-alınmış kimi olur.Eynilə bir şam ilə digər şamın yandırılması kimi.Çıraqları yandıran və onlar vasitəsilə ətrafı işıqlandıran eyni alovdur.Bəndə bu çıraqların ən axırıncısı ilə də işıqlansa,o şəfəqlər ilk işıqla parıldadığından daim ilk mənbəni əks etdirər.Dolayısı ilə bir şəxs başqa birisində bərq vuran ilahi gözəlliyə istər bilərək,istərsə də bilməyərəkdən özünü zəbt etdirsə,həqiqətdə heyran və aşiq olduğu lətafət Allah təalanın gözəlliyidir və Onun həm varlıqlarda,həm də insanlardakı xariqüladə əksidir.Heç şübhəsiz ki,bu əksin ən böyük təzahürü də həzrət Peyğəmbərdə-səllallahu əleyhi və səlləm-zühur etmişdir.Bu səbəbdən Rəsulallah-səllallahu əleyhi və səlləm-bəndəni Haqq təalaya aparan yeganə rəhmət və Allaha qovuşdurma körpüsüdür.Beləliklə də bu şərəfli körpünün sadiq yolçuları olan Allah adamları,yəni Haqq dostlarının könülləri yaz yağışının damlalarından da iri incilər meydana gətirən sədəflər kimidir.Özlərinə məhəbbət bəsləyən neçə naşı könülləri Allahın lütfü ilə bir inci sədəfi halına gətiməkdən yorulmazlar.Kifayətdir ki,istəyənlər bu sədəfdə qalaraq yağış damlasını dərk edə bilsinlər.Məsnəvi şərhində buyurulur:“Kəlam sahibi olan Allah buludun qulağına bir sirr açdı,buludun gözündən su tulumu kimi yaşlar töküldü.Gülün qulağına bir sirr açdı,onu rəng və rayihə səltənəti ilə gözəlləşirdi.Daşa bir sirr açdı,onu mədən içində əqiq etdi.Yəni,lətif cəmalı ilə görünüb buluddan sel axıtdı,gülü gözəlləşdirdi,daşı da qiymətə mindirdi.” “İnsan vücuduna bir sirr verdi.O sirri qoruyanları sonsuz-luğa yüksəltdi.İlahi aləmdən ilham alan bu vücudlar cisimdən çıxaraq Haqq ilə yaxınlığın sirrinə vardı.” Şübhə yoxdur ki,bu sirlər müxtəlif təcəllalar şəklində bir məhəbbət sirridir.O məhəbbət sirri ki,hər şeyin kamalı və gözəlliyi onun füsunkar iqlimində gizlənmişdir.Şair necə də gözəl demişdir:Kainat nakış nakış,Sırr-ı muhabbet ile.Kaş alem yaratılmış,Sırr-ı muhabbet ile! Esrarı sorma bana,Yönel sevdadan yana.Açılsın sırlar sana,Sırr-ı muhabbet ile.Geceler gündüz olur,Yokuşlar dümdüz olur,İnsan ölümsüz olur,Sırr-ı muhabbet ile.Yakub ne hale düştü,Yusuf ne haller aştı,Musa Tur’u dolaşdı Sırr-ı muhabbet ile.Habib oldu Muhammed,Mi’racı sundu Samed,Yol verdi ezel-ebed,Sırr-ı muhabbet ile.Rahmeti ermek mümkün,Gonca gül dermek mümkün,Allah’ı görmek mümkün Sırr-ı muhabbet ile.Məhz bu sirr ilə yoğrulmaqla nəbilər və vəlilər tarix boyu imana aid təkamülü məhəbbətlə zirvəyə çevirərək fitrətdəki qüdsi nəşələri inkişaf etdirən məşəllər olmuşdurlar.Haqq təala bizə böyük bir lütf olaraq Özünün,Həbibinin və sevdiklərinin məhəbbətini ehsan buyursun! Axirətdə bəraətimizə yetəcək dərəcədə saleh əməl sahibi olmadan və qəlblərimizi məhəbbətullahın ehtişamlı təzahürləri ilə aydınlatmadan əmanətini almasın! Amin! Mədineyi-Münəvvərədən məhəbbət əsintisi AĞLAYAN XURMA KÖTÜYÜ Peyğəmbərin möcüzə olaraq ortaya qoyduğu xarüqələr insandakı qəflətin yox edilməsi istiqamətində bir təkan əmələ gətirmək üçündür.Ta ki,insan övladı heçdən də heç olduğunu anlasın və tam bir təslimiyyətlə Rəbbinə qarşı müti olsun! İnsanın qəflətini yox edəcək bu xariqüladə hadisələr qafillərin şüurunu azcizliyə məhkum etmək və iman əhlinin də yaxınlığını artırmaq üçündür.Cansızlar,bitkilər və heyvanların Rəbbini təsbih etmələri,həzrət Peyğəmbəri-səllallahu əleyhi və səlləm-tanımaları və Ona məhəbbətlə meyl etmələri kimi təzahürlər bu qəbildəndir.Həmin möcüzələr aşkar olaraq göz və könüllər önündə dəfələrlə nümayiş etdirilmişdir.Bunların ən məşhurlarından biri də bir xurma kötüyünün aləmə yayılmış ah-naləsidir.Məlumdur ki,həzrət Peyğəmbər-səllallahu əleyhi və səlləm-əshabına vəz edərkən məscid dirəklərindən bir xurma kötüyünə söykənər və söhbət edərdi.Bu xurma kötüyü də həzrət Peyğəmbərin-səllallahu əleyhi və səlləm-söykəndiyini hiss edərək nail olduğu bu haldan çox məmnun olardı.Gün keçdikcə,məsciddə söhbəti dinləyən əshab o qədər çoxaldı ki,səhabələrin böyük bir qismi qələbəlikdən Rəsulallahın-səllallahu əleyhi və səlləm-mübarək üzünü görə bilmədilər və:-“Ya Rəsulallah! Məsciddə böyük qələbəlik olduğuna görə biz Sizin mübarək üzünüzü görə bilmirik!”-deyə haqlı şikayət etdilər.Həzrət Peyğəmbərdən-səllallahu əleyhi və səlləm-məscidə bir minbər düzəldilməsini və Onun bu minbərdən xütbə oxumasını xahiş etdilər.Sonra məscidə minbər qoyuldu.Nuri-nubüvvət,Varlıq Nuru artıq bu minbərə çıxaraq söhbət edəcəkdi.Lakin Rəsulallahın-səllallahu əleyhi və səlləm-bu yeni minbərə ilk çıxışı zamanı gözlənilməyən,möcüzəvi bir hadisə baş verdi:Rəsulullahın-səllallahu əleyhi və səlləm-əvvəllər xütbə oxuyanda söykəndiyi xurma dirəyi hiss edib düşünən,hicran və həsrət içində qovrulan bir insan kimi fəryad qoparıb ah çəkərək inləməyə başladı.Bu,dərin və yanıqlı bir ney sədası kimi o qədər daxili dərinlikdən gələn bir səs idi ki,həmin məclisdə olan cavan,qoca bütün möminlər bu fəryadı hiss etdilər.Fəryad bir səda olmaqdan çıxaraq iztirab içində inildəyən dərdli insanın fəryadına bənzəyirdi.Bütün əshab quru bir xurma ağacının bu qədər yanıq səslə daxilindəki həsrət və iztirabını ifadə etməsi qarşısında heyrətə və dəhşətə gəldi.(Buxari,Mənaqib,25; Büyu,32)Həzrət Mövlana-quddisə sirruh-beytlərində bu hadisəni belə ümumiləşdirir.Həzrət Peyğəmbər-səllallahu əleyhi və səlləm-minbərdən endi və mübarək əlləri ilə kötüyü oxşayaraq:-“Ey xurma kötüyü! Nə istəyirsən? Niyə belə fəryad edirsən? Bu nə haldır?-deyə dərin bir qayğı ilə soruşdu.Xurma kötüyü öz halını müvafiq bir dil ilə danışmağa başladı.Acı göz yaşları içində dedi ki:-“Ya Rəsulallah! Sənin hicranın məni yandırıb yaxdı.Mənə ağır bir qəm,kədər və həsrət verdi.Əvvəllər xütbə vaxtında sənin söykəndiyin o talehli və məsud dirək mən idim.İndi isə məni tərk etdin,minbərə qalxdın.Lakin,ey Allah Rəsulu! xahiş edirəm mərhəmətən məni qınama,dünyada hansı varlıq sənin bu həsrətinə dözə bilər?” Rəsulallah-səllallahu əleyhi və səlləm-xurma kötüyünün belə dərin məhəbbəti qarşısında ona təsəlli olaraq belə buyurdu:-“Ey xurma kötüyü! Madam ki,belə bir ayrılığın acısından fəryad edrisən,məndən ürəyin istəyəni dilə! İstəyirsən Allaha yalvarım,səni Şərqdən Qərbə qədər bütün insanlara meyvə yetişdirən yamyaşıl,dipdiri bir ağac etsin? Yaxud səni bir cənnət fidanı,cənnətdə bir sərv fidanı etsin,sonsuz olaraq ən gözəl,ən təzə vücudlar kimi gənc və təravətli qalasan!…” Bu qayğıya nail olan xurma kötüyü Allah Rəsulundan-səllallahu əleyhi və səlləm-,yandırıb-yaxan eşqinin bir təzahürü olaraq belə rica etdi:-“Ya Rəsulallah! Heç birini istəmirəm.Tək bir arzum sənin əlinlə fani olmaqdır.Buna görə də məni torpağa basdır,beləliklə də məni bu fani vücuddan qurtar.Çünki bir ağac nə qədər təzə və gözəl olsa da qidasını günəşdən və sudan alır.Halbuki,mənim həyatım Sənin nurunla bəsləndi.Sənə dəstək olmanın,sənin hərarətinlə isinməyin,səndə yanıb qovrulmağın ləzzətini daddı.Mən bir daha bu xoş və dadlı həzdən ayrıla bilmərəm.Əbədi baqi olanı istəyirəm.Məni elə basdır və yox et ki,səndə,sənin uca nurunun içində dirilib əbədi olum.” “Allah Rəsulu-səllallahu əleyhi və səlləm-o xurma kötüyünü torpağa basdırdı ki,qiyamət günü insan kimi dirilsin.” Bu ibrətli hadisə ilə əlaqədar həzrət Mövlana Məsnəvisində belə nəsihətlər verir:“Onu bil ki,Haqq təalanın lütf etdiyi bəndə cahanın gəldi-gedər sevdalarına aldanmayıb üzünü əsil məqsud olan Haqqa tutar.” “Ey qafil! Musanın və Əhmədin möcüzələrinə nəzər sal! Əsa necə əjdaha oldu və xurma kötüyü necə irfan sahibi oldu və inildədi.” “Məhəbbətin həqiqətini bir ağacdan duy və ondan ibrət al! Özünü bədəninin və dünyanın həvəslərinə qul etmə! Həqiqi səadət və məqamların ən ucasının bədənin fövqündə və onun son nöqtəsində olduğunu bil! Bil ki,həqiqi səadət fani cəsədin oyunlarından azad olub ilahi vüsala yetişməkdir.” O xurma ağacı,Rəsulallahın (səllallahu əleyhi və səlləm)əli ilə özünü torpağa basdırtdı ki,fani bədəndən azad olsun və qiyamət günü ilahi əfvə nail olmuş bir insan kimi dirilsin və sevdiyində fani olsun… Çox ibrətlidir ki,bir xurma ağacı həzrət Peyğəmbərin-səllallahu əleyhi və səlləm-şəfaətinə nail ola bilir.Onun qəlbində yer tutur.Bu ötəri dünyaya aldanmayıb kamil bir insan kimi yetişir.Duası qəbul edilir.Bitki aləminin bir nümunəsi olduğu halda,insanların yetişə bilmədiyi mənəvi bir rütbəyə nail olur.Böyük ehtimalla,bu hadisədən ilham alaraq aşıq Yunis də belə söyləyir:Benim adım dertli dolab Suyum akar yalap yalap Böyle emreylemiş Çalap Derdim vardır inilerim Beni bir dağda buldular Kolum kanadım yoldular Dolaba layık gördüler Derdim vardır inilerim Ben bir dağın ağacıyım Ne tatlıyım ne acıyım Ben Mevla’ya duacıyım Derdim vardır inilerim Derviş Yunus eydür ahı Gözyaşı siler günahı Hakk’a aşıkım vallahi Derdim vardır inilerim Bundan ibrət alınmazmı ki,insan görkəmində yaradılmış,insanlıq şərəfi və heysiyyəti verilmiş bir çox kimsələr insanlığın gövhər və həqiqətini başa düşmədikləri üçün daşlar kimi hissiyyatsız,quru ağac kimi lal olur?! Bu da aydındır ki,Allahın öz hüzuruna dəvət etdiyi bəndə bu dünyanı izzət və şərəflə keçilməsi lazım olan bir keçid sayar.Dünyanın aldadıcı ləzzətlərinə,heysiyyəti məhv edən ehtiraslarına qapılmaz.İlahi məhəbbət hədəfinə rəhbər və nur olar.Amma qəlb gözləri və qulaqları ilahi sirlərə bağlı olanlar bir ağacın və bunun kimi bir çox bitki və cansız varlığın dilə gəlib qeyb həqiqətlərindən danışacağına inanmazlar.Bunu dərk etməyə ağılları çatmaz.Kainatdakı ilahi dəqiq nizam və proqram “Ol!” əmrinin nəticəsidir.Əgər cansızlar Allahın “Ol!” əmrini hiss və dərk etməmiş olsaydılar,onda bu ilahi xatırlatmanın mənası başa düşülməzdi.Lakin,bir halda ki,canlı-cansız bütün varlıqlara “Ol!” əmri verildi,bu o deməkdir ki,ilahi əmrləri yalnız insanlar yox,cansızlar da başa düşürlər.Bir parça ət olan dilimiz ifadələrimizi söz halına gətirmirmi? Yeyib-içdiklərimizin dadını bizə bildirmirmi? Bütün kainatda nə varsa duyan,hiss edən öz hal diliylə danışır.Duymayan,hiss etməyənlər isə ancaq qafillər və könüldən məhrum olanlardır.İblis qafillərin ürəyinə zənn ilə dolu buzdan bir şübhə salar.Bu şübhə də onların bütün vicdan və təsəvvürlərini dondurar.Gözləri zahirən görsə də,mənalara və dərinliklərə qarşı bağlı olar.Beləliklə içlərindəki iblis və nəfsi-əmmarə bunları labüd bir uçurumda adətən intihar etdirir.Qafillərin mənəvi dünyalara qarşı hissiyatsız və uzq olmaları,onların ruhları ilə kainat və Allah arasındakı bağlarını kəsər və acı bir şüursuzluğa sürükləyər.Beləliklə,yalnız quru bir ağılla yola çıxanların dərrakəsi kütləşir.Lakin kainatdakı sirlərin xarici görünüşünü yox,ruhi və daxili aləmlərini görə bilmək sirrinə yetmiş olan irfan əhli,heç cürə ağlın çatışmazlığına qapılmaz.Bu Haqq dostlarının görmə,bilmə,sezmə və səbatları dağları və daşları da heyran qoyar.Qəlb gözü kor olanlar,yalnız ağıl yolunu korun əsası kimi istifadə etmək məcburiyyətində qalarlar.Bu əsa,onların daşlara çırpılaraq yıxılmalarının qarşısını alsa da,belə gediş əlbəttə qabağı görən insanın gedişindəki kimi inamlı ola bilməz.Həqiqi korlar,bədənin görmə orqanı sayılan gözləri kor olan deyil,qəlb gözü kor olanlardır.Yoxsa gözləri kor,ancaq qəlb gözü açıq olan elə pak bəndələr var ki,onlara bir çox sirlər ayandır.Əslində Rəbbimizin ən uca hikməti odur ki,özünü də,hik-mətlərini də qəlb gözləri ilə görənlərə göstərir.Cansızların nələr danışdığını,ağac budaqlarının yüksələn təsbih səslərini könülsüz,quru bir ağılla anlamağa çalışmaq boş davranışdır.Həzrət Mövlananın ifadəsi ilə cansız varlıqlar hal dili ilə deyir ki:“Ey qafil insan! Biz cansız varlıqlar olduğumuz halda ilahi qüdrət bizə hərəkət və mərifət vermişdir.Digər canlıların edə bilmədiyi hünərləri etdirmişdir.Sənin ağzın və dilin də cansız bir cisim ikən Allah ona hər cür sözləri söylətmirmi? Bunu görə-görə insan dərk etməzmi ki,Xuda istədiyi zaman niyə xurma ağacına bir həsrət,bir hicran və bir sevda qəsidəsi söylətməsin? ” Şeytan həzrət Adəmə (ə.s)baxdığı zaman qarşısında torpaqdan yaradılmış bir insan görəcəyi halda,insan görünüşündə bir torpaq parçasını gördü.Bu səbəbdən də ona səcdə etmədi.Adəmdəki əsil cövhəri görə bilmədi.Onun torpaqdan yoğrulduğun cəsədinə baxaraq aldandı və Rəbbinə üsyan etdi.Nəticədə İlahi hüzurdan qovuldu.Əbu Cəhl və onun kimiləri də insanı torpaq yığını zənn edən iblis kimi həzrət Peyğəmbərdəki-səllallahu əleyhi və səlləm-sonsuz ilahi təzahürləri görə bilmədilər.Aşağıdakı hadisə cansız varlığın oyanıqlığı ilə Əbu Cəhl və digərlərinin qəflətdə olduğunu izah etmək üçün çox mühümdür:Əbu Cəhl,bir gün həzrət Peyğəmbəri-səllallahu əleyhi və səlləm-öz ağlına görə imtahan etmək istədi.bir ovuc daş alaraq Rəsulullahın-səllallahu əleyhi və səlləm-yanına gəldi və:“-Bil görüm ovcumda nə var? Həqiqi peyğəmbərsənsə və doğrudan da göylərin ardındakı sirlərdən xəbərdarsansa bu qədər yaxınında olan şeyləri də hökmən bilməlisən!”-dedi.Həzrət Peyğəmbər-səllallahu əleyhi və səlləm-:“-Ovucunun içindəkilərin nə olduğunu mən söyləyim,yoxsa onlar mənim həqiqi peyğəmbər olduğuma özləri şahidlik edərək danışsınlar? Qüdrətli Allah üçün sənin ovucundakıları dilə gətirmək çox sadə bir şeydir.Rəbbim istəsə bütün cansızlar canlanıb insan kimi danışar.Əsasən onlar Allahın qüdrət və əzəməti haqqında könül sahibi olanlara necə sirləri açıb-tökərlər,lakin,əlbəttə sən və sənin kimi qafillər onların dilini və halını başa düşə bilməzlər.”-dedi.Həzrət Peyğəmbər-səllallahu əleyhi və səlləm-belə deyəndə daşlar bir-bir dilə gəldilər.Kəlmeyi-şəhadət gətirdilər.Əbu Cəhl bu hadisəni görüb qorxdu,hürkdü.Daşları əlindən yerə atdı.Nəsibsiz bədbəxt iman gətirib qurtuluşu seçmək yerinə:-“Yalan,yalan!”-deyə bağırdı.Sonra da:“–Yer üzündə səninlə bacaracaq bir sehrbaz ola bilməz!” –dedi.Bu küfr təzahürləri ilə,qiyamətə qədər nifrət ediləcək kafirlərin ən məlunu oldu.İlahi rəhmdən əbədi uzaqlaşdırıldı.Əbu Cəhl həm kor,həm də kar.O,həzrət Adəmi torpaq yığını kimi görən şeytan sayağı İlahi təzahürlərə,Nuri-Məhəmmədiyyə qarşı kor oldu.Gözləri qəflət,hiddət və küfr pərdəsi ilə örtülü olduğu üçün Aləmlərin sultanını özü kimi yalnız ətdən və sümükdən ibarət bir qəlib güman etdi.Belələrinin qiyamətə qədər mövcud olmağı da bu aləmə hakim olan Allahın kainatdakı qanunudur.*** Bir dəfə həzrət Peyğəmbər-səllallahu əleyhi və səlləm-Həzrət Əbu Bəkr,həzrət Osman və həzrət Əli-radiyallahu ənhüm-ilə birlikdə Uhud dağına çıxmışdılar.Uhud,üstündəki bu mənəvi simalardan dəhşətə gələrək titrəməyə başladı.Peyğəmbər-səllallahu əleyhi və səlləm-də:-“Sakit ol,ey Uhud! Sənin üstündə bir nəbi,bir siddiq və iki şəhid var” (Tirmizi,3703,Nəsai,Əhbas,4/5,VI,235)-buyurdu.Bu sözdən sonra dərhal qoca dağ sükuta qərq oldu.Tək cansızlar deyil,heyvanat və digər varlıqlar da Allah Rəsulunu-səllallahu əleyhi və səlləm-tanıyar,Ona məhəbbət bəslər və itaət edərdi.Həzrət Peyğəmbərin-səllallahu əleyhi və səlləm-bizi qəflətdən oyandıran bu hədisi-şərifi nə qədər düşündürücüdür:-“Cinlərin və insanların asi olanlarından başqa yerdə və göydə mövcud olan bütün varlıqlar mənim,Allahın Rəsulu olduğumu bilirlər.” (Əhməd bin Hənbəl,Müsnəd)Bütün bu dediklərimiz göstərir ki,cansızlar və bitki aləmində özünü göstərən xariqüladəliklər yalnız yuxarıda təsvir edilmiş xurma kötüyünə məxsus deyildir.Ya Rəbbi! O sənin Həbibinə olan məhəbbətindən ağlayan xurma kötüyünün halından bizə də bir məhəbbət payı nəsib eylə! Amin!.KAMİL İNSAN Rəvayətə görə İsa (ə.s)bədənini yara basmış və gözləri çökmüş bir adama rast gəldi.O şəxs bu xəstəliklərə əhəmiyyət verməyərək:“-Ya Rəbbi! Sənə sonsuz şükürlər olsun ki,məxluqatın əksəriyyətinin mübtəla olduğu dərddən məni xilas etdin!”-deyirdi.İsa (ə.s)bu adamın halını xəbər almaq məqsədi ilə ona:-“Ey adam! Allahın səndən dəf etdiyi hansı dərd var ki?! ”-dedi.Xəstə belə cavab verdi:-“Ey Ruhullah! Ən dəhşətli xəstəlik və bəla qəlbin Haqdan qafil və məhrum olmasıdır.Şükürlər olsun ki,Allah təala məni bundan mühafizə etmişdir.Çünki mən Haqq təalanın qəlbimə verdiyi Allaha yaxınlıq eşqinin ləzzəti və nəşəsi içindəyəm.Ondan qeyri dünya nemətlərini görmür və heç hiss etmirəm də.” *** Haqq təalanın “əhsəni-təqvim” olaraq yaratmış olduğunu buyurduğu insan kainatın sanki özəyi və toxumu kimidir.Çünki uca Allahın bütün sifətlərindən az və ya çox pay almış yeganə varlıq odur.Onun,varlıqların ən şərəflisi deyə vəsf edilməsinin hikməti də elə budur.Məhz elə buna görə də o,ucaların ən ucasına yüksəldən cəmali sifətlərlə olduğu qədər,aşağıların ən aşağısına endirən mənfiliklərə də malikdir.İnsan həyatı bu iki qütb arasında bir nöqtədə qərar tutmaqla nəticələnən əbədi mübarizə səhnəsidir.Bu həqiqət,kainatda olan oxşar mübarizənin “insan” deyilən “kiçik kainat”dakı təzahürüdür.İnsanı insan edən əsl xüsusiyyət bu mübarizədə fitrətindəki əsl gövhəri qoruyan bir nəticə əldə edə bilməyidir.Kamil insan,bu şəkildə yüksələnlərin ümumi adıdır.Belələri bir gözəlliklər sərgisi və sənət xarüqəsidir.Kainat kitabının xülasəsi,fatihəsi və yaranma sirrinin təcəlla məkanıdır.Kamil insanın vücudu əzalarına belə hakim olduğu üçün qəlbindəki yüksəkliklərin bir təzahür səhnəsidir.Qəlbi isə Haqq təalaya məhəbbət və eşqin məkanı,Allaha yaxın olmaq kimi bir xəzinənin sanki möhtəşəm sarayıdır.Bunun üçün də kamil insanın qəlbi bir mənada “beytullah” (Allahın məkanı)olmuşdur.Kamil insanı layiqincə anlaya bilmək və izah edə bilmək çox çətindir.Şeyx Sədi buyurur:“Könül,Cəlil olan Allahın nəzərgahıdır” Kamil insanın sözləri hikmət və sirr,əməlləri salehdir.O,həz-rət Peyğəmbərin-səllallahu əleyhi və səlləm-könül iqlimindən pay almışdır.Haqqa yetişmək və Allahın yer üzündə xəlifəsi ola bilmək ancaq salim bir qəlb ilə mümkündür.Kamil insan:“Şəriət sözlərim,təriqət əməllərin,həqiqət də hal və hərəkətlərimdir”-sirrindən feyz almışdır.Hədisi-şərifdə buyurulur:“Allahın yer əhlində qabları vardır.Rəbbimizin (bu)qabları saleh qullarının qəlbləridir.Allahın dərgahında onların ən sevimlisi ən zərif və mülayim olanıdır.” (Təbərani,Müsnədüş-Şamiyyin,II.19)Bu hədisi-şərifə əsaslanaraq bəziləri də məcazən:“Yerə-göyə sığmayan möminin ürəyindədir”-demişlər.Kamil insan şəmin ətrafında dövr edən pərvanə kimi Mövla-ya olan məhəbbətnəticəsində iradəsiz hala gəlirlər.Yəni Mövla,onun görən gözü və eşidən qulağı olur.Təqdir olunan hər şey,kamil insan üçün olacaqların ən gözəlidir.İlahi mənzərələrin müşahidəsi altında olduğu üçün dünyaya olan hərislik və həvəs onun nəzərində ölmüşdür.Fani bağların heç bir əhəmiyyəti qalmamışdır.Kamil insan müşahidə və seyri-bədayi,yəni ilahi gözəlliklərə tamaşa etmək aləmindədir.Aləm və hadisələr,onun üçün bir ibrət axınıdır.O,cərəyan edən ilahi təzahürlər qarşısında qulluq idrakı və acizlik ədəbi içindədir.Bunun üçündür ki,kamil insanın Haqdan dilədiyi diləklər qəbul olunur.Onun duaları geri çevrilməz.Lakin o,ədəb və Haqqadan razı olması səbəbiylə dualarında özü üçün heç bir şey istəməz.Yəni duaları şəxsi üçün deyil.Fitrəti mərhəmət mayası ilə yoğrulduğuna görə qəlbi bütün məxluqatı öz daxilinə alır.O,kainatdakı ilahi proqramın ən mükəmməl bir şəkildə,yerli-yerində olduğunun və dərin bir hikmət ilə təchiz edildiyinin şüuru içindədir.Sünbül Sinan adlı bir mürşid bir gün müridlərdən soruşdu:-“Təsəvvür edin! Əgər Haqq təala bu kainatın sövqi-idarəsini sizə tapşırsaydı nə edərdiniz?” Gözləmədikləri bu sual qarşısında müridlər çaşıb-qalmaqla bərabər mürşidə cavab verməməyin nəzakətsizlik olduğunu düşünərək müxtəlif mülahizələr irəli sürdülər.Bir mürid:“Dünyada bircə dənə kafir qoymazdım!” Digər biri:“Bütün pislikləri yox edərdim!” Kimisi də:“İçki içənləri məhv edərdim”-şəklində davam edib gedən cavablar verdilər.Onların arasında isə bir nəfər cavab verməyib susurdu.Onun bu halı həzrətin diqqətini cəlb etdi və o,həmin müridə üz tutaraq:-“Övladım! Bəs sən nə edərdin?-deyə soruşdu.Ədəbindən üzü qızaran mürid böyük bir acizlik içində mürşidinin bu xüsusi müraciətinə boynunu bükərək xəfif bir səslə:-“Allahın bu kainatı yaradıb-yaşatmasında,əstağfürullah,bir nöqsanmı var ki,mən fərqli bir iş görüm? Bir mömin ölür yerinə bir mömin,bir kafir ölür yerinə başqa bir kafir gəlir.Kainatdakı ilahi nizam,təsəvvürlərin fövqündə bir qüdrət axışı içində cərəyan edərkən mənim aciz və naqis ağıl və iradəmlə “bunu belə edərdim,onu elə edərdim” deməyə nə həddim var?”-dedi və utandığından gözlərini yerə dikdi.Həzrət Pir isə bu kamil cavabdan son dərəcə məmnun qaldı.Təbəssümlü və nurlu çöhrəsi ilə müridini dərin mənalı nəzərləri ilə süzərək oradakılara:-“Bax,indi iş mərkəzini tapdı!”-dedi.Bundan sonra o müridin adı Mərkəz əfəndi olaraq qaldı.Əsil adı olan Musa Müslihiddin unuduldu,“mərkəz” ifadəsi ona sifət və ad oldu.Kamil insan,Haqqın eşq və məhəbbətinin təzahürlərinə nail olduğu üçün zərrəbin altında kağızın yanması kimi nəfsi meyllər onda külə dönmuş olur.Beləcə nurani bir cazibə mərkəzi halına gəldiyindən digər insanlar da onu qeyri-iradi sevər və hörmət göstərərlər.Ancaq o,boş iltifat və əlaqələrin qısqanclığından özünü qoryduğuna görə qürur,təkəbbür və azğınlıq kimi iyrənc sifətlərin girdabına düşməz.Xalq içində Haqq ilə bərabərdir.“Təzim-li əmrillah” (Allahın əmrlərinə hörmətlə riayət)və “şəfqət-li Xəlqillah” (Allahın məxluqatına şəfqət)düsturu ilə yaşayar,ancaq Allaha məhəbbətinin nəticəsi olaraq kamilliyin ziddi olan zalım və nankor bəndələrə əsla məhəbbət göstərməz.Yalnız mərhəməti sayəsində onlara da acıyar,iman gətirmələrinə dua edər.Mal-mülk və dünyaya aid olan bütün sərvətlər ona yalnız infaq (Allah eşqinə paylamaq)üçün lazımdır.Kamil insan,özünü Allaha yaxınlığa və Allaha qovuşmağa ad etmişdir.Artıq o,bu cahanın dərd və əzablarına uymayan xalis bir bəndədir.Kamil insan bu dünya aləminə:“Hər kəs və hər şey fanidir.” (ər-Rəhman,26)gözü ilə baxar.Heyrət məqamında baqi olan Rəbbi ilə bərabərdir.Kamil insanın bütün hədəfi və məqsədi Allahın rizasıdır.Bu istiqamətdə onun üçün yeməyin ləzzətlisi də,ləzzətsizi də birdir.Az ilə çoxun,soyuq ilə istinin,zənginlik ilə kasıblığın fərqi yoxdur.Çünki bunların hamısı müvəqqətidir.Kamil insan,zahirən bir qərib kimidir,ancaq könül aləmində elə möhtəşəm saraylar içində zinətləndirilmiş taxtlar üzərində səltənət qurar ki,bütün dünya onun nəzərində qumda oynanılan oyundan başqa bir şey olmaz.Buna görə də insanlardan və dünyadan nəfsinə aid hər hansı bir tələbi yoxdur.Bütün işlərində təmkinli olur.İbadətlərində xeyirli bir yol tutar.Belə ki,Allah Rəsulu-səllallahu əleyhi və səlləm-“Sizin Allahdan ən çox qorxanınız və müttəqi olanınız mənəm.Mən bəzən oruc tutar,bəzən tutmaram:bəzən nafilə namaz qılaram,bəzən qılmaram.İstirahət edərəm.Evlənmişəm.” (Buxari,Nikah; 1; Müslim Nikah,5)buyuraraq hər şeyin müəyyən bir qərar və orta yol üzrə ediməsini bəyan edər.Buna görə Rəsulallah-səllallahu əleyhi və səlləm-fasiləsiz oruc tutmağı,bütün bir gecə yuxusuz qalmağı və evlənməyib ruhbanlıq həyatı yaşamağı əsla bəyənməmiş və təbliğ etməmişdir.Amma bunun əksinə orucdan uzaq,qəflət içində,yuxunun əsiri və nəfs düşkünlüyü ilə dolu bir həyatı da əlbəttə ki,qadağan etmişdir.Yəni hər bir iş və əməldə nə tənbəllik olacaq,nə də tarazlığı pozacaq bir həddi aşmaq.İnsan öz üzərində Rəbbinin bir ibadət və şükür haqqı,ailəsinin haqqı,nəfsinin haqqı kimi bir sıra mühüm haqlar vardır.Kamil insan bu tarazlığı mühafizə edər.Rəqiq bir könülə sahib olan kamil insan verdiyi sözü mütləq yerinə gətirər və vəd etdiyi sözdən heç bir zaman dönməz.Bir sıra nəfsani səbəblərlə qarşısındakını incitməz.O,Haqqa qulluqda və insanlarla rəftarda ədalət sahibidir.Onun əleyhində olanlardan belə inciməz.Əgər o yaxşılıq etdiyi insan fağır bir kimsədirsə ona əlindən gələn ehsanı eynilə davam etdirər.Çünki kamil insan,Allahın əxlaqı ilə əxlaqlandığı və yalnız Onun rizasını tələb etdiyi üçün əməl və davranışları Quran və sünnənin ölçüsü daxilindədir.Ona görə ki,Haqq təala bu dünyada bütün mövcüdatın,hətta ozünə üsyan edən neçə-neçə qafil bəndələrinin belə ruzilərini verir.Həzrət Əbu Bəkr-radiyallahu anh-Mistah adlı bir nəfərə hər zaman yardım edirdi.Lakin məlum ifk (iftira)hadisəsində onun da iftiraçılar arasında olduğunu görəndən sonra ona və onun ailəsinə yaxşılıq etməyəcəyinə dair and içdi.Həzrət Əbu Bəkrin yardımı kədildikdən sonra Mistah və ailəsi pərişan oldular.Ancaq Allah təala,üsyanlarına rəğmən bəndələrinə edilən yardımın kəsiməyinin doğru olmadığını bu ayeyi-kərimələrlə bəyan etdi:“Aranızdan fəzilətli və hikmət sahibi olanlar,əqrəbaya,yoxsullara,Allah yolunda köç edənlərə (mallarından)verməyəcəklərinə dair and içməsinlər; Əfv etsinlər,bağışlayıb keçsinlər! Allahın sizi bağışlamasını arzulamazmısınız? Allah (ki)çox bağışlayandır,çox mərhəmətlidir.(ən-Nur,22)“Yaxşılıq etmək,pis əməllərdən çəkinmək və insanlar arasında sülh yaratmaq barəsindəki andlarınıza Allahı (Allahın adını)hədəf (dəstavüz)etməyin! Allah eşidəndir,biləndir!”(əl-Bəqərə,224)Bu ayə endirildikdən sonra Əbu Bəkr-radiyallahu anh-:“-Mən,əlbəttə,Allahın məni bağışlamasını istəyirəm!”-dedi.(İ.Canan,Kütübi-sittə,II,551)Sonra da kəffarə verərək andını pozdu,xeyirxahlığa davam etdi.Yəni namus timsallı qızı,Fəxri-kainatın-səllallahu əleyhi və səlləm-təmiz zövcəsi və möminlərin anası olan həzrət Aişəyə-radiyallahu ənhhüma-iftira atan şəxsə yardımını davam etdirdi.Bu da,Həzrət Əbu Bəkrin-radiyallahu anh-fəzilət və kəmalının ucalığını göstərən ən bariz bir misaldır.Kamil insan yerində və zamanında o qədər çox yardım edər ki,görənlər onun israf etdiyini sanar.Əgər yeri və zamanı deyilsə o qədər az verər ki,insanlar onu xəsis zənn edərlər.Lakin o,yalnız Haqqın rizasını qazanmaq üçün yaşayar.Haqq təala ayeyi-kərimədə buyurur:“Qohum-əqrabaya da,miskinə də,(pulu qurtarıb yolda qalan)müsafirə də haqqını ver.Eyni zamanda (mal-dövlətini əbəs yerə)sağa-sola da səpələmə! Həqiqətən,(malını əbəs yerə)sağa-sola səpələyənlər şeytanların qardaşlarıdır.Şeytan isə Rəbbinə qarşı nankordur!” (əl-İsra,26,27)“Nə əldən çox bərk ol,nə də əlini tamamilə açıb israfçılıq et.Yoxsa həm qınanarsan,həm də peşman olarsan!”(əl-İsra,29)Bu ayənin şüur və idrakı içərisində olan Ömər bin Əbduləziz möhtac,qərib və yetimə özünün və razılığını almaqla ailəsinin sərvətlərini pay etmişdi.Beləcə təbəəsinə rəhbər olmuş sərvət sahibləri də onu özlərinə nümunə götürdükləri üçün o dövrdə ümmət arasında zəkat veriləcək fağır adam qalmamışdır.Ömər bin Əbdüləziz sarayda oturmayıb yun çadırına üstünlük verməsi ilə də israfçılığın qarşısını almaqda gözəl bir nümunə olmuşdur.Kamil insan,nəfsini daim nəzarətdə saxlayar.Buna görə də başqalarının qüsur və qəbahətləri ilə məşğul olmaz.İnsanların gizli işlərini araşdırmaz.Bu mövzuda bildiklərini də faş etməz.O,uca Mövlanın “Səttarul-uyub” (ayıbları örtən)sifətindən nəsib almışdır.Kamil insan,dünyanın ötəri,aldadıcı bər-bəzəyinə meyl salmayıb gözü tox bir həyat yaşamaqla başqaları tərəfindən bəzən nə qədər qınanılsa da əslində hamının qibtə etdiyi bir məqam və mövqedə heybət halındadır.Dünya da ona ram olma əmrini almışdır.Hədisi-şərifdə buyurulur:“.Hər kimin qayğısı axirət olarsa,Allah onun zənginliyini qəlbinə qoyar.İşlərini dağınıq olmaqdan qurtarar və dünya ona boyun əyər.Hər kimin də qayğısı dünya olarsa Allah onun fağırlığını gözləri önünə qoyar,onu dərbədər edər və dünyadan da ona ancaq təqdir olunanlar gələr.” (Əhməd bin Hənbəl,Kitabüz-zühd,İst).Kamil insan o qədər mükəmməl əxlaq və təbiətə sahib olar ki,Allah üçün müstəsna,heç kəsə acıqlanmaz,heç kəsdən küsməz.O:“O müttəqilər ki,bolluqda da,qıtlıqda da (mallarını yoxsullara)xərcləyər,qəzəblərini udar,insanların günahlarından keçərlər.Allah yaxşılıq edənləri sevər.” (Ali-İmran,134)ilahi bəyanın sirrini yaşayar.Cəfər Sadiq həzrətləri,üstünə xörək dağıtmış qulluqçusunu bu ayənin şamil edildiyi əhval-ruhiyyəni yaşayaraq əfv etmiş,onu bağışlamışdır.Həsən Bəsri həzrətləri də qeybətini edənləri bağışlayar və hədiyyələr göndərərək rəhmkarlıq göstərməklə onları tərbiyə edərdi.Bu İslam böyüklərinin gözəl təbiətlərindən şövqə gələn Yunus necə də gözəl demişdir:Savm u salat u hac ile Sanma biter zahid işin İnsan-ı kamil olmaya Lazım olan irfan imiş! Sağ ve solum gözler idim Dost yüzünü görsem deyu Ben taşrada arar idim Ol can içinde can imiş! Kamil insan bütün davranışlarında yaxşılıq və ibadət halındadır.Sözü,hikmət inciləri saçar.Gözlərindən mərhəmət və məhəbbət yağar.Ona baxanlar Allahın əzəmətindən sövqə gələr.Söhbətini dinləyənlər daddıqları ilahi ləzzət və həzzlərlə vəcdə gələr.Çünki kamil insanın söhbəti Məhəmmədi bir nəşə ilə doludur və həmsöhbətlərinə istedadlarına görə necə böyük mənəvi qismətlər bəxş edər.İlahi sirlərə təşnə olanlara haqq və həqiqətin tərcümanlığını edər.Allah təala,Haqqın əxlaqı ilə formalaşan kamil insanı sevmiş və onu digər bəndələrinin də sevimlisi etmişdir.O da Allah yolunun tövsiyyələrini məhəbbət,lütf və ehsan ilə təbliğ edər.Ətrafındakıları nəfsin dərin və qorxunc qaranlığından çıxarmaq və nur səmasına çatdırmaq üçün səy və fədakarlıq göstərər.Başqasına ağır görünən fədakarlıqlar onlar üçün sanki bir ləzzət olar.Belə ki,bu yolda ən böyük əziyyət və cəfaya qatlanan həzrət Peyğəmbər-səllallahu əleyhi və səlləm-:”Hüzn qəlbin açarıdır!”(Cəmul-Fəvaid,V,331)buyurmuşdur.Kamil insan ilahi sirlərin xəzinəsidir.Ancaq ilahi sirrə aşiq olanlar onun kəmalına vaqif olarlar.Çünki o,bədən quruluşuna görə digər insanlardan fərqli deyildir.Amma könül dünyasına görə Rəbbin üstün qıldığı bəndələrdəndir.Ən gözəl və mükəmməllik sirrinin əks olunduğu yerdir.Nur qaynağıdır.Salehlər silsiləsi ilə əhatələnmiş bir incidir.Ona,lədün elminə sahib olan Xızırın qismətindən bəxş edilmişdir.Kamil insanın könlü torpaq altında çürüməz.Səbəbi də budur ki,onun könül barı olan əsərləri əbədidir.Dünyadakı xidmətlərini qəbir aləmində də davam etdirən Şahi Nəqşibənd,Qəzali,Mövlana və Ədəbali-quddisə sirruh-kimi bir çox kamil insanlar indi də aramızda yaşayır,biz öldükdən sonra da yaşayacaqlar.İlahi vüsala nail ola bilmək bir çox halda dövlətsiz,sərvətsiz və şöhrətsiz bir şəkildə yaşanan ruhani ömrün məhsuludur.Buna görədir ki,Allah təala kamil insanı qorxu və dərd çəkməkdən qurtararaq ona iki cahan səadətini bəxş etmişdir.Ayədə buyurulur:“Bilin ki,Allahın dostlarının heç bir qorxusu yoxdur və onlar qəm-qüssə görməzlər.” (Yunus,62)İnsanlığın fəzilət tarixinin mərkəzində daim kamil insanların çöhrələri görünür.Bununla bağlı olaraq fəziləti rəhbər tutaraq cahangirlik taxtına çıxanlara istiqamət verən,onlara doğru yol göstərən Haqq aşıqləri olmuşdur.Buna misal olaraq Osmanlı dövlətinin xüsusilə,ilk üç əsrinin Ədəbali həzrətləri və bu kimi kamil insan silsiləsinin rəhbərliyi və fəzilətlərinin feyziyablığı ilə dolu olduğu məşhurdur.Onlar cəmiyyəti mənəvi bir aləmdən istiqamətləndirmişdirlər.Diqqətlə baxıldıqda Kosovaya gedən Murad xan və əsgərlərindəki şahidlik sevdasında,Yəmən çöllərində və Qafqazda mübarizə edən cəngavərlərin və ona bənzər olanların həmlələrində kamil insanların eşq,vəcd və həyəcanlarının izləri çox bariz bir şəkildə müşahidə olunur.Yavuz Sultan Səlim xan bənzərsiz bir cahangir olduğu halda nail olduğu zahiri və dünyəvi nemətləri bir mürşidə tələbə olmağa tərcih edirək:Padişah-ı alem olmak bir kuru kavga imiş Bir veliye bende olmak cümleden a’la imiş.-demişdir.Rəbbimiz! Cahangir olan Sultan Yavuzun könlündəki bu məhəbbət atəşindən bizlərə də bir qismət lütf eyləsin! Mənəvi nemətləri ilə tərbiyyə edildiyimiz Haqq dostlarının feyzli iqlimindən bizləri məhrum eyləməsin! Amin! İSTİQAMƏT Böyüklərdən biri belinə odun yükləmiş,güclə yeriyə bilən bir qocaya rast gəldi.Onun halına yanaraq:-“Ey ağsaqqal! Sənin ruzini verən Allaha etimadın qalma-dı ki,ixtiyar yaşında yenə də özünə bu əziyyəti verirsən? Yoxsa sənə baxacaq heç kəsin yoxdurmu?”-dedi.Qoca odunçu həmsöhbətinin mənəvi əskikliyini yox etmək üçün gözlərini səmaya tutub əllərini açaraq:-“Ya Rəbbi! Bunları qızıla döndər!”-deyər-deməz odunlar qızıla çevrildi.Bu kəraməti görən adam təəccübünü gizlədə bilmədi və heyrətlə:-“Belə bir mərtəbəyə çatmış bir adam nə üçün odun daşıyır?”-deyə soruşdu.Qoca odunçu dedi ki:-“Övladım,bunu nəfsimin mənim bəndə olduğumu bilməsi və qulluq dairəsindən kənara çıxmaması üçün edirəm.Çünki Haqqın dərgahında məqbulluq qulluqdakı istiqamətdir” Buna görə də ariflər:“Ən böyük kəramət istiqamətdir”-demişlər.İstiqamət,ümumiyyətlə bir hədəfə təzadsız,tərəddüdsüz və aramsız olaraq yönəlib irəliləmək deməkdir.Ancaq sufilik istilahında yaradılışdakı məsumluq və saflığı təhrif etmədən və zədələmədən mühafizə edə bilməkdir.Qəlbi həyatın qorunması nəticəsində nəfs ədəbə,qəlb isə mənəviyyata və əxlaqi-Məhəmmədiyyəyə yaxınlaşar.Sirlər əyan olmağa başlayar.Allah (c.c)qayələrin qayəsi halına gələr.Allahdan başqa hər şey təsirini itirər.Mömin “vasili-illəllah”,yəni Haqqa qovuşma keyfiyyətini gerçəkləşdirməyə səbəb olacaq bir əhatəyə daxil olar.Belə bir davranış mükəmməlliyinin ən canlı nümunəsi aləmlərə rəhmət olaraq göndərilmiş sevimli Peyğəmbərimiz-səllallahu əleyhi və səlləm-olduğu halda bu keyfiyyəti gerçəkləş-dirməyin çətinliyi səbəbiylədir ki,o böyük varlığa:“(Ya Rəsulum!)Sənə əmr edildiyi kimi,düz (yolda)ol!” (Hud,112)ilahi xitabı nazil olmuşdur.Belə ki,bu ayeyi-kərimədəki xitabdan təsirlənən həzrət Peyğəmbər-səllallahu əleyhi və səlləm-yüksək bir məsuliyyətin ilahi ağırlığı qarşısında bir gün:-“Hud surəsi məni qocaltdı.” (Tirmizi,Təfsiri-surə (56),6)buyurdu.Rəvayət edilir ki,salehlərdən bir nəfər Rəsulallahı-səllallahu əleyhi və səlləm-yuxuda gördü və Ondan:-“Ya Rəsulallah! Hud surəsində Səni qocaldan nə oldu?”-deyə soruşdu.Həzrət Peyğəmbər-səllallahu əleyhi və səlləm-də:“.(Ya Rəsulum!)Sənə əmr edildiyi kimi,düz (yolda)ol!” (Hud,112)ayəsidir”-buyurdu.Abdullah bin Abbas (radiyallahu anh)demişdir ki:“Qurani-Kərimdə Rəsulullah-səllallahu əleyhi və səlləm-üçün bu ayədən daha şiddətli bir ilahi xitab olmamışdır.” (Elmalili təfsiri,V,18).Bu səbəbdən Allah Rəsulunun-səllallahu əleyhi və səlləm-o günə qədər bircə ağ teli belə tapılmayacaq dərəcədə qapqara olan mübarək saç və saqqalında,bu ayənin endirilməsindən sonra artıq ağ tüklər görünməyə başlamışdır.Müfəssirlər bu ayənin mənasını belə izah edirlər:“Ey Nəbi! Quran əxlaqı və əhkamı çərçivəsində hərəkət edib hökmən aydın bir istiqamət nümunəsi olmağın lazımdır ki,beləcə sənin haqqında heç bir şübhə və tərəddüdə yer qalmasın.Sən müşrik və münafiqlərin tənəsinə baxma,onları Allaha həvalə et! İstər şəxsi,istərsə də cəmiyyət işlərində Sənə əmr olunduğu kimi doğru istiqamətdə ol,sirati-müstəqimdən ayrılma.Sənə vəhy olunan əmrin icrası nə qədər ağır olursa-olsun,təbliğ və tətbiqində heç bir maneədən çəkinmə! Rəbbin sənin köməyindir! Digər tərəfdən,ayədəki bu ilahi xitab həzrət Peyğəmbərin-səllallahu əleyhi və səlləm-şəxsində bütün ümmətə də aiddir.Məhz həzrət Peyğəmbəri-səllallahu əleyhi və səlləm-ixtiyarladan da bu əmrin möminlərə də aid olması ilə bağlı olan təlaşıdır.Belə ki,O:“(Ey Həbibim! Sən)Düz yoldasan! (Yasin,4)bəyanı ilə dəstəklənmişdir.O halda Haqqa yetişmək üçün istiqamətdən başqa yol olmadığı kimi,hər məsələdə istiqaməti mühafizə etmək qədər yüksək bir məqam və onun layiqincə yerinə yetirilməsi qədər çətin bir əmr yoxdur.Elə bu çətinlik səbəbindəndir ki,hər gün dəfələrlə oxuduğumuz Fatihə surəsində bu əmr bir dua-istək və bilavasitə bir xəbərdarlıq halında ümmətə təqdim edilmişdir.İstiqamət tələbinin:şəklində də Fatihə surəsində olması və hər bir möminə gündə ən az qırx dəfə dua halında təkrar etdirilməsi istiqaməti layiqincə mühafizə etməyin çətinliyinə bir sübutdur.Sirati-müstəqim,Qurani-Kərimdəki ifadələrə əsasən Allahın yolu,doğru yol,Allahın kitabı,iman və imanla bağlı olan şeylər,İslam və İslam şəriəti,Rəsulallahın-səllallahu aleyhi vəsəlləm-və əshabının yolu,sünnə və camaat yolu,salehlər və şəhidlər yolu,dünyada və axirətdə səadət yolu,cənnət yolu və s.mənaları ifadə edir.Buna görə də sirati-müstəqim,Haqq təalanın nemət bəxş etdiyi pak bəndələrin yoludur.Bu bəndələr,başda Peyğəmbərlər,sonra siddiqlər,şəhidlər və salehlərdir.İstiqamət əhli də onların yolu ilə gedənlərdir.Sirati-müstəqim,heç bir yerində əyrilik və yanlışlıq olmayan dümdüz və dosdoğru yol deməkdir.Sirati-müstəqim Haqqa gedən yoldur.Ayədə buyurulur:“O Allahın yoluna ki,göylərdə və yerdə nə varsa (hamısı)Onundur.Bil ki,bütün işlər axırda Allaha qayıdacaqdır!” (əş-Şura,53)Sirati müstəqimdə olmaq,Allaha layıqlı şıkildı bəndə olmaqdır.Ayədə buyurulur:“.Ona ibadət edin! Budur doğru yol!” (Ali-İmran,51)“Allaha (Onun dininə)sığınan şəxs,şübhəsiz ki,doğru yola yönəldilmişdir.” (Ali-İmran,101)Sirati-müstəqimə Ənam surəsində belə tərif verilir:“(Ya Rəsulum!)De:«Gəlin Rəbbinizin sizə nələri haram etdiyini deyim:Ona heç bir şərik qoşmayın; ata-anaya yaxşılıq edin; kasıblıq üzündən uşaqlarınızı öldürməyin.Sizin də,onların da ruzisini Biz veririk.Açıq və gizlin pis işlərə yaxın düşməyin.Allahın (qətlini)haram buyurduğu cana qıymayın (müsəlman və ya əhli-zimməni haqsız yerə öldürməyin).(Allah)bunları sizə tövsiyə etmişdir ki,bəlkə,düşünüb anlayasınız!” “Yetimin malına,xeyirxah məqsəd (onu qoruyub saxlamaq,çoxaltmaq)istisna olmaqla,həddi-büluğa çatana qədər yaxın düşməyin.Ölçüdə və çəkidə düz olun.Biz hər kəsi yalnız qüvvəsi yetdiyi qədər yükləyirik.Söz söylədiyiniz zaman (lehinə və ya əleyhinə danışdığınız adam)qohumunuz olsa belə,ədalətli olun.Allah qarşısındakı əhdi (dini vəzifələrinizi,andlarınızı)yerinə yetirin.(Allah)bunları sizə tövsiyə etmişdir ki,bəlkə,düşünüb öyüd-nəsihət qəbul edəsiniz!” “Bu,şübhəsiz ki,Mənim doğru yolumdur.Onu tutub gedin.Sizi (Allahın)yolundan sapdıracaq yollara uymayın.(Allah)sizə bunları tövsiyə etdi ki,pis əməllərdən çəkinəsiniz!” (151-153)Bəndə Allah sevgisini,Allahdan savayı hər şeyə aid məhəb-bət və bağlılığın fövqünə çıxarmayınca sirati-müstəqimə layiq səviyyəyə yetişə bilməz.Bunun üçün də Allahı,Onun Ulu Zatına aid vəsflərlə tanımaq,yəni mərifətullah (Allahı (c.c)tanımaq)şərtdir.Buna görə deyə bilərik ki,sirati-müstəqim mərifətullahdır.Çünki mərifətullaha yetişib bu mənada həyatını bütövlükdə bu inancın tələbatına görə tənzim edən,nəfsinin şərindən və şeytanın hiylələrindən uzaqlaşar və yalnız Haqqın rizası tələbi ilə yaşayır.Qəlbi ilahi lütfün təzahürlərinə nail olur.Bu hala yetişən bir qul artıq gözün gördüyü,qulağın eşitdiyi zahiri iqlimin fövqünə mənəvi bir pəncərə açır və bütün kainat da onun üçün hikmətli və əzəmətli bir kitab halına gəlmiş olur.Mərifət elminin biligilərindən olan Əbu Səid əl Hərraz-quddisə sirruh-röyasında iblisi görmüş və onu əsası ilə vurmaq istəmişdi.İblis də ona demiş ki:-“Ey Əbu Səid! Mən o əsadan qorxmuram.Çünki o əsa zahiridir.Mənim qorxduğum şey ariflərin könül dünyasının səmalarından doğan mərifət günəşinin şüalarıdır ki,könüllər o şüalarla Allahdan başqa nə varsa,hamısını yandırıb kül edər.” Ancaq yaşayışında istiqamət olmayan bir müridin səyləri faydasızdır.O yolda sərf etdiyi əmək ona fayda verməz.Çünki Haqq yolunda istiqamət ən böyük kəramət sayılır.Digər bir ifadə ilə,sirati-müstəqim ibadətdə ifrad və təfridə ilə həddi aşmadan ölçünü qorumaqla Haqq yolunda qətiyyət göstərməkdir.Əmr olunanı buyurulduğu kimi və ən mükəmməl şəkildə yerinə yetirməkdir.Belə ki,xəsislik etmək kimi necə gəldi xərcləmək də,yəni israfçılıq da bəyənilmir.İbrətamizdir ki,əshabın bir qismi hər şeydən kəsilib ömür boyu gecə-gündüz olmaq üzrə ibadət halında və subay olaraq yaşamaq üçün həzrət Peyğəmbərə-səllallahu aleyhi vəsəlləm-müraciət etdilər.Allah Rəsulu-səllallahu aleyhi vəsəlləm-də onlara ölçülü olmağı əmr etdi.Bilmək lazımdır ki,Peyğəmbərimiz-səllallahu aleyhi və səlləm-bütün həyatını müəyyən bir proqram daxilində və bəşəri taqət çərçivəsində yaşamışdır ki,başqalarına nümunə olsun.Yoxsa,Onun yalnız peyğəmbər olaraq taqət gətirə bildiyi fəaliyyəti,heç kimə nümunə ola bilməz.Onun günləri Allaha ibadət,ailə haqqına riayət,nəfsin haqqı olan istirahət və insanlığa qarşı ilahi vəzifələrini ifa edən ictimai münasibətlər içində keçmişdir.Allah Rəsulu-səllallahu aleyhi vəsəlləm-bunları ən gözəl şəkildə tənzim etmiş,ümmətinə də təqdim və təklif buyurmuşdur.Belə olduğu halda həzrət Peyğəmbərin-səllallahu aleyhi vəsəlləm-bu tənzim,təqdim və təklifindən kənara çıxaraq üzərimizə düşən vəzifələrin bəzilərində tənbəllik və laqeyidlik,bəzilərində də ifrata varmaq əsla düzgün deyildir.Yəni öz nəfsi ölçülərimizə görə deyil,həzrət Peyğəmbərin-səllallahu aleyhi vəsəlləm-bizə təqdim etdiyi həyat qanunlarına uyğun olaraq yaşayışımızı tənzim etməliyik.Bu nöqtəni Əbdulxaliq Gücdüvani həzrətləri necə gözəl açıqlayır.Bir gün ondan soruşurlar:-“Nəfsin istəklərini edək,yoxsa istəmədiklərini?” Həzrət belə cavab verdi:-“Bu ikisinin arasını təsbit etmək çox çətindir.Nəfs,bu istəklərin rəhmanimi,yaxud şeytanimi olduğunu bilmək məsələsində insanları əksərən çaşdırır.Buna görə də yalnız Allahın buyurduqları icra edilməli,qadağan etdikləri isə tərk edilməlidir.Həqiqi qulluq budur.” Allah təala buyurur:“(Ya Rəsulum!)De:«Bu mənim (təbliğ,dəvət)yolumdur.Mən və mənə tabe olan (möminlər)açıq-aşkar bir dəlillə (insanları)Allaha çağırırıq.” (Yusuf,108)İnsanlığın əksərən maddiyə və qüvvəyə təslim olub nəfsin əsarətində zülmətə qərq olduğu dövrlərdə Allah tə-rəfindən müstəsna yaradılışlı saleh insanların bir qisminə peyğəmbərlik vəzifəsi verilmişdir.Ümmətlərinə nümunə olacaq bu mübarək elçilər əsasən bu üç vəzifəni yerinə yetirməklə vəzifələndirilmişdirlər:a.Allahın ayələrini oxuyub təbliğ etmək.b.Kitab və hikməti öyrətmək.c.Nəfsləri təmizləmək,yəni bəndələri doğru yola istiqamət-ləndirmək.Adəm (ə.s)ilə başlayan bu mübarək hidayət silsiləsi həzrət Peyğəmbər-səllallahu aleyhi vəsəlləm-də kamillik zirvəsini qazanmışdır.Münkirləri aciz qoyan,möminləri heyrətə salan Qurani-Kərim ilə həzrət Peyğəmbərin-səllallahu aleyhi vəsəlləm-zahiri və daxili aləminin bir təzahürü olan sirati-müstəqim,bütün insanlığa nümunə olaraq təqdim edilmişdir.Sirati-müstəqim,yəni istiqamət,saleh əməllər xəzinəsidir.Əməllərin saleh olması isə iki şərtə bağlıdır:1.“Təzim li-əmrillah”,yəni ilahi əmrlərə bütün varlığınla uyub haqqıyla ifa etmək.2.“Şəfqət li-xəlqillah”,yəni bütün yaradılanlara yaradandan ötrü sevgi,şəfqət və mərhəmətdir.Digər bir ifadə ilə istiqamət,Allah Rəsuluna məhəbbəti canlı tutaraq Onun nümunə olan şəxsiyyətindən pay almaq,əxlaqı ilə əxlaqlanmaq,Quran və sünnənin ruhu ilə yaşamaq,nəfsani olan dünya ləzzətlərindən uzaqlaşıb ibadət,qulluq və mərifət sirlərinə vaqiflik qazana bilməkdir.İnsanın doğrunu və istiqaməti təsbit etmək üçün öz daxili aləmini daimi olaraq müraqabə (nəzarət)altında saxlaması zəruridir.Bu nəzarət nəticəsində əməllərin Allah rizasına bağlı olaraq reallaşma keyfiyyətindən uzaqlaşmaq ixlassızlıqdır ki,bu da əməllərin Allah qatındakı məqbulluğunu heçə endirər.Bu səbəbdəndir ki,əməllər zahiri etibarı ilə ilahi əmrə mütləq uyğun görünməklə yanaşı onların varlıq səbəbi olaraq Allah rizasına diqqət etmək keyfiyyətinin də qorunması lazımdır.Yoxsa bunun əksi olan sədaqətsizlik əməlləri quru bir mütilik dərəcəsinə endirər.Həzrət Ömər-radiyallahu anh-isə həyatında sədaqət və istiqaməti mühafizə edə bilməyin sıxıntısı içində idi.İslam xəlifəsi olan zaman xütbədə:-“Ey camaat! Əgər Allah yolundan uzaqlaşar,kənara çıxarsam nə edərsiniz?!-dedi.Bunun cavabında bir bədəvi ayağa qalxıb:-“Ey xəlifə! Narahat olma,əyilərsənsə səni qılıncımızla düzəldərik!”-deyincə Xəlifə Ömər bu sözdən razı qaldl və şükür etdi:“Əlhəmdülillah,ya Rəbbi! Mənə,yanıldığımda düz yola qaytaracaq bir ümmət bəxş etdin!”-dedi.Həzrət Peyğəmbər-səllallahu aleyhi vəsəlləm-ürəyində nifaq əlamətinə təsadüf edilənləri ümmətin səlamati baxımından yalnız Hüzeyfəyə-radiyallahu anh-bildirmişdir.Bundan xəbər tutan həzrət Ömər-radiyallahu anh-özündən şübhə edərək,bir gün Hüzeyfəyə-radiyallahu anh-:-“Ya Hüzeyfə! Allah eşqinə söylə,məndə nifaq əlaməti varmı?”-deyə soruşdu.Həzrət Hüzeyfə də:-“Ya Xəlifə! Yalnız sənə təminat verə bilərəm; səndə nifaq əlaməti yoxdur!”-dedi.Həsən Bəsri-rahmətullahi əleyh-,mühəddis olan Tavus adlı tələbəsinə:-“Ya Tavus! Hədis öyrətmək sənə qürur verirsə,bu elmi oxutmaqdan vaz keç!”-dedi.Qəzali həzrətləri üç yüz tələbəyə dərs verirkən:-“Mən bu qədər tələbəyə dərs verməklə Allahın razılığını qaznıram,yoxsa şöhrətə məğlub olaraq uçurumun kənarındayammı?!”-deyə böyük narahatlığa qapıldı.Bundan sonra Qəzali həzrətləri mal və mülkünü kafi miqdara endirdi.Bir müddət dərsi buraxdı və bir guşəyə çəkilib Allaha qulluq halında yaşadı.Beləcə Rəsulallahın-səllallahu aleyhi vəsəlləm-ruhaniyyəti təzahür etdi və səadətə qovuşdu.Nəhayət,keçirdiyi narahatlıqdan qurtularaq:“Şükürlər olsun rahatlığa çıxdım!”-dedi.Artıq o,bambaşqa bir Qəzali oldu.Yavuz Sultan Səlim xan qələbədən qələbəyə addımladığı Misir səfərindən qayıdarkən xəbər aldı ki,İstanbul əhalisi onu böyük həyəcanla gözləyir.Buna görə də şəhərə yaxınlaşmasına baxmayaraq ordusunu Çamlıcanın arxa ətəklərində saxlayaraq İstanbula birbaşa girmədi.Nəfsinə təslim olmamaq üçün min bir təlaşa düşüb lalası (xüsusi xidmətçisi)Həsən Cana:-“Lala! Hava qaralsın,hamı öz evinə getsin,sonra İstanbula girək.Fanilərin alqışları,zəfər nidaları və təltifləri bizi nəfsimizə qarşı qürurlandırıb yerə sərməsin! ”-dedi.Nəhayət,axşam olub hər yana qaranlıq çökdükdən sonra gizlicə və dəbdəbəsiz şəkildə şəhərə daxil oldular.Qəlb,ilahi nəzərə məkandır.İbadətlərin fəziləti qəlbin bərraqlığına görədir.Ayeyi-kərimədə buyurulur:“O gün ki,nə mal-dövlət,nə də övlad bir fayda verər! Ancaq sağlam (təmiz,daxilində şəkk-şübhəyə,küfrə,şirkə və nifaqa yer olmayan)bir qəlblə Allahın hüzuruna gələn kimsədən (möminlərdən)başqa!” (əş-Şüəra,88,89)Həzrət Mövlana (quddisə sirruh)təmiz qəlblə əlaqədar bu misalı verir:-“Yusif (ə.s),səfərdən qayıdan bir dostundan:-Mənə hədiyyə olaraq nə gətirdin?-deyə soruşur.Dostu cavab olaraq:-Səndə mövcud olmayan nədir? Ancaq sənin cəmalından daha gözəl bir şey olmadığı üçün sənə bir güzgü gətirdim ki,hər vaxt səndəki cəmal gözəlliklərini onda müşahidə eyləyəsən! dedi.” Haqq təala isə hər şeydən münəzzəhdir.Bütün gözəlliklərin əsil xaliqi və əsil səbəbkarıdır.Onun yüksək hüzuruna təmiz qəlbi mühafizə edərək getmək lazımdır ki,Onda tayı-bərabəri olmayan,sonsuz cəmal və sirrlərin təzahürü müşahidə olunsun! Bir hədisi-şərifdə buyurulduğu kimi:“Heç şübhəsiz ki,Allah təala sizin bədənlərinizə və surətlərinizə baxmaz,ancaq qəlbinizə nəzər edər.” (Müslim,Birr; 33; İbn Macə-zühd).Allahım! Bizi sirati müstəqimə yetişdir; hidayət ver! Özlərinə nemət verdiyin peyğəmbərlərin,siddiqlərin,şəhidlərin və salehlərin o vüsal səadəti və lütfü ilə dolu yoluna tabe qıl! Düz yoldan ayırma.Qəzəbə uğrayanların və zəlalətə düşənlərin zərərə gedən həlak və qəhr dolu yollarından mühafizə eylə! Amin! SALEHLƏRİN VƏ SİDDİQLƏRİN YANINDA OLMAQ Övliyaları sevməyən bir nəfər vardı.Bir gün Haqq dostlarından birinin qapısının qarşısından keçərkən başını maraqla qapıdan içəri soxub baxdı.İçəridə söhbət məclisi qurulmuş,ilahi həzz yağışları bir inci kimi oradakılara bəxş edilirdi.Bundan xəbərsiz qafil dodaq büzüb yoluna davam etdi.O gün,gecə dəhşətli bir yuxu gördü.Məhşər meydanında idi.Zəbanilər onu götürüb cəhənnəmə aparırdılar.Bu arada gündüz görüb baxdığı dərgahın şeyxi göründü və zəbanilərə:-“Onu buraxın,onun başı dünən bizim söhbət məclisimizə daxil oldu!”-dedi.Zəbanilər də:-“Xeyr! Bu qafil bir kəsdir və cəhənnəmlikdir.”-dedilər.Onlar belə danışarkən oyanan adam səhər dərhal həmin şeyxin məclisinə getdi və qəlbi oyanmış halda ariflər karvanına qoşuldu.Ənəsin-radiyallahu anh-rəvayət etdiyi bir hədisi-şərifə görə Allah təalanın bir çox gəzici mələkləri vardır.Bunlar daim zikr və söhbət məclislərini axtararlar.Gördükləri məclisin ətrafında dövrə vuraraq:-“Ya Rəbbi! Bu bəndələrin sənin kitabını oxuyurlar,həzrət Peyğəmbərə salətu-salam gətirirlər,Səndən dünya və axirət diləklərini istəyirlər.”-deyərlər.Haqq təala:-“Şahid olun,onları əfv etdim!”-buyurur.Mələklər:-“Ya Rəbb! Aralarında ora elə-belə gələnlər də vardı.”-deyincə Allah təala:-“Onlar (o saleh və sadiq bəndələr)elə bir topluluqdur ki,onlarla bir yerdə olanlar günahkar sayılmazlar.” (Tərğib,II,402)Buradakı müjdələr,saleh və sadiqlərlə bir yerdə olmaq xüsusunda çox dərin bir təşviqatdır.Çünki qəlbin Allahdan başqa hər şeydən mühafizə edilməsi və daim xeyir təlqinlərini eşitməsi üçün mənəvi aləmlərdən həzz alına biləcək könül əhli,saleh və sadiqlərlə ünsiyyət zəruridir.Çünki hər üzvdə bir iradə olmasına rəğmən,yalnız ürəkdə iradə yoxdur və ürək ətrafdan gələn təlqinlərin yönəltdiyi istiqamətə tabe olmağa meyillidir.Qəlb,içərisində olduğu mühitin rənginə,şəklinə və ahənginə bürünür.Ancaq bu hal ürəkdə məlum təsirlərin kök salıb yerləşməsindəki başlanğıc halıdır.Sonradan inkişaf edən müsbət və ya mənfi təsirlər əvvəlkilərə oxşarlıq və ya əks olması səbəbdən müsbət də ola bilər,mənfi də.Lakin qəlb başlanğıcında yaxşı təsirlərlə yoğrulub məlum bir həddə gətirilmədikcə böyük bir təhlükəyə məruz olur.Çünki bütün təsirlər qarşısında qəlbdəki məhəbbət,onun təsiri altında daimi,nifrət isə bu təsirləri rədd edən bir rol oynayır.Elə bu səbəbdəndir ki,insanın mənən yüksəlib-akçalmasında məhəbbət və ziddiyətin yerində işlənməsi çox mühüm bir təsiredici amildir.Həqiqətən məhəbbəti məhəbbətə,nifrəti də nifrətə layiq olana istiqamətləndirə bilmək insanı abad etdiyi halda,əksinə yəni,məhəbbəti ona layiq olmayana,nifrəti də nifrətə layiq olmayana istiqamətləndirmək bunu edən şəxsi,əməlinin dərəcəsinə görə bədbəxt edər.Bu həqiqət göz qabağına gətirildikdə mənəvi tərəqqi üçün Allahın saleh qulları ilə bir olub onların təsir dairəsi içində yaşamağına vacibliyi və əhəmiyyəti aydınlığı ilə üzə çıxır.Ancaq bu təqdirdə də istifadə qarşıdakı insana bəslənən məhəbbətə görə gerçəkləşər.Yoxsa quruca bərabərlik,az-çox fayda versə də,gözlənilən nəticəni verməz.Ayrıca “Səhabə” və “sohbət” kəlimələrinin eyni kökdən gəlməsi də diqqəti cəlb edir.Əshabi-kiram,Allah Rəsuluna-səllallahu aleyhi vəsəlləm-bəslədikləri məhəbbət,hörmət və ədəb hisləri içində mənəvi söhbət və tərbiyədən arzu edilən istifadənin ən bariz və mükəmməl bir nümunəsi oldular.Ancaq nail olduqları bu istifadənin sanki şərtini ifadə edən mahiyyətdə də Rəsulullahın söhbətində qərq olduqları rahatlıq və ədəb halını:-“Sanki başımızın üzərində bir quş var.Tərpənsək uçacağını zənn edərdik”-kimi ifadə edərdilər.Əshabi-kiramın,keçmişləri etibarı ilə şoran torpaqlara bənzəyən könül dünyaları,Allah Rəsulunun-səllallahu aleyhi vəsəlləm-söhbət məclisindəki mənəvi iqlimin rəhmət və bərəkət yağmurlarıyla yoğruldu.Bunun sayəsində vaxtilə üzərlərini torpaq örtmüş misilziz fəzilət və məna toxumları yetişdi.Ürəkdən-ürəyə əks olunan məhəbbət və mənəvi mübadilə ilə ulduz şəxsiyyətlər yetişdi.Cahillik dövrünün mərhəmətsiz,vicdansız,qız uşaqlarını diri-diri torpağa basdıracaq qədər qatı,haqq və hüquq tanımayan insanları əridi,yox oldu.Eyni qiyafədə,fəqət bu dəfə gözü-könlü yaş dolu qayğıkeş,incə,riqqətli və həssas bir insan şəxsiyyəti təşəkkül tapdı.O insanlar,Allah Rəsulunun-səllallahu aleyhi vəsəlləm-şəxsiyyətini və uca əxlaqını getdikləri hər tərəfə apardılar.Həyat hekayətləri qiyamətə qədər davam edəcək fəzilətlər nümayiş etdirdilər.Onlar haqqında ayeyi-kərimədə uca Rəbbimiz belə buyurur:-“ (İslamı)ilk əvvəl qəbul edib (bu işdə başqalarından)irəli düşən mühacirlərə və ənsara,həmçinin yaxşı işlər görməkdə onların ardınca gedən kimsələrə gəldikdə,Allah onlardan,onlar da Allahdan razıdırlar.(Allah)onlar üçün əbədi qalacaqları,(ağacları)altından çaylar axan cənnətlər hazırlamışdır.Bu,böyük qurtuluşdur (uğurdur)!” (Ət-Tövbə,100)*** İbadət şövqü ilə keçən bütün söhbətlər,Allah Rəsulunun söhbətlərinin inikasıdır.Çünki mənəvi istifadənin mərkəzi Odur.Ruhi həyəcanla dolu söhbətlər də elə o mərkəzdən gələn parıltılar silsiləsidir.Sadiq və salehlərin belə məclisləri qənimət sayılmalıdır.Çünki bu məclislər elə bir cənnətdir ki,daxilində ilahi eşq ilə qaynayan gözlər və könüllər vardır.Bunlara istinadən şair Nuri Baş bir murad istəyi ilə necə də gözəl demişdir:Sohbetlerin her demi,bütün yaranla geçsin,Rindaneler dergaha gelip feyizler içsin! Gam bahçemiz şad olsun o dem meclis-i nurda,İlahi aşk uyansın,tende,ruhta,şuurda,İmanlar tazelensin,tevhidlerle huzurda,Aşıklara cennetten güllü dallar verilsin! *** Könül dünyasının mühafizə edilməsi üçün saleh və sadiqlərlə çiyin-çiyinə olmaq qədər,qafil və fasiqlərlə ünsiyyətdən şiddətlə uzaqlaşmaq da çox vacibdir.Çünki üfunətləşmiş leşlərin və zibillərin üzərindən əsən külək,onların pis quxularını ətrafa yayar,nəfəsləri boğar və ruhları sıxar.Yunis həzrətləri bu həqiqəti təmsilən necə də gözəl dilə gətirir:Karga ile bülbülü bir kafese koysalar,Hər biri sohbetinden daim melul değil mi? Oyle kim karga diler bülbülden ayrılmayı Bülbülün maksudu da billahi ol değil mi? Şeyx Übeydullah Əhrar-quddisə sirruh-bu barədə dostlarına belə nəsihət edir:–“Əğyar və biganələrlə söhbət etmək qəlbə bezginlik,ruha dağınıqlıq və könülə pərişanlıq verir.Belə ki,Bəyazid Bistami bir gün belə bir pərişanlıq hiss etdi.Heç cür özünü ələ ala bilmədi,məclisindəkilərə:-“Hələ bir baxın,görək,məclisimizdə yad kimsə varmı?”-dedi.Axtardılar,tapa bilmədilər.Lakin Bəyazid Bistami təkid et-di.-“Yaxşı-yaxşı araşdırın.Əsalar qoyulan yerə də baxın.Əgər nə isə bir şey olmasaydı içimdə bu pərişanlıq olmazdı”-dedi.Təkrar axtardılar və bir qafilin əsasını tapdılar.O əsanı bayıra atdılar.Bəyazid Bistaminin könül rahatlığı da yerinə gəldi.Yenə,bir gün Xacə Übeydullah Əhrar həzrətləri,hüzuruma gəlmiş yaxınlarından birinə:-Səndən yad bir qoxu gəlir-dedi və əlavə etdi:-Deyəsən sən özgə birinin libasını geymisən? O adam heyrətlə:-Bəli,elədir-dedi və o libası dəyişib gəldi.Bunun başqa bir nümunəsi də Yusif (ə.s)ilə atası Yaqub (ə.s)arasında vaqe olmuşdu:Belə ki,həzrət Yaqub oğlu Yusifdə öz xüsusiyyətlərini görərək ona,o bir uşaqlarından daha çox meyil etmişdi.Bu məhəbbətdə elə bir eyniləşmə oldu ki,sonralar Yusifin köynəyi Misirdən gətirilərkən o,kənan elində olduğu halda köynəyin qoxusunu almağa başladı.Halbuki,ondan başqa heç kəs o qoxuda olan sirri hiss etmirdi.Mənəvi halların əşyaya belə sirayət etməsi qarşısında,əşyadan daha həssas olduğuna şübhə edilməyən insan qəlbini necə bir həssaslıqla mühafizə etməyin vacibliyi göz qabağındadır.Yenə böyüklər bu barədə deyirlər ki:“Xalqın əməl və əxlaqından cansız varlıqlar belə əks alır.Bu baxımdan murdar bir yerdəki ibadətlə,əməli-saleh və xeyirlərə məskən olmuş bir yerdəki ibadət qiymətcə bir-birindən çox fərqlidir.Bu səbəbdəndir ki,Məscidi-Həramda qılınan namaz başqa yerlərdə qılınan namazlardan dəfələrlə üstündür.” Bunun əksinə olaraq sevimli Peyğəmbərimiz-səllallahu aleyhi vəsəlləm-Ərafatla Müzdəlifə arasındakı “Vadeyi-Mühəssir” adlanan ərazidən sürətlə keçmişdir.Bunu görən əshab,təəccüblə:-Ya Rəsulallah! Nə oldu ki,buradan sürətlə keçdiniz?-deyə soruşduqda,həzrət Peyğəmbər-səllallahu aleyhi vəsəlləm-:-“Allah təala burada zalım Əbrəhə ordusunu məhv etmişdir”-buyurmuşdur.Yenə min bir məşəqqət dolu Təbuk səfərindən qayıdanda əshabi-kiram kölgələnmək və su əldə edə bilmək üçün Səmud qövmünün daşları oyaraq düzəltdiyi köşklərə girdilər.Bunu görən həzrət Peyğəmbər-səllallahu aleyhi vəsəlləm-:-“Bu yerdə Allah təala Səmud qövmünü məhv etmişdir.O qəzəbdən bizə də bir hissə gəlməməsi üçün buradan su götürməyin.”-buyurdu.Əshab:-“Ya Rəsulallah! Tuluqlarımızı su ilə doldurduq və bu sudan xəmir yoğurduq”-dedikdə,həzrət Peyğəmbər-səllallahu aleyhi vəsəlləm-:-“Suları boşaldın və xəmirləri dəvələrə yedirin!”-əmrini vermişdir.(Buxari,Ənbiya,17)Bu və buna bənzər hadisələr,halların cansız varlıqlara da yansıdığını və onlarda öz əksini göstərdiyinin açıq misallarıdır.Könül ərləri olan saleh və ariflər də qəlblərindəki məhəbbət,eşq və vəcdlərini söhbətlərinə daşıyarlar.Qəlblərindəki sirlərin nuru camaata əks olunar.Meydana gələn inikas və insibağ (boyanma)nəticəsində könüllər qabiliyyət və istedada görə feyz və həqiqət nuru ilə dolar.Eynilə gül,qərənfil və nadir çiçəklərlə bəzənmiş bir bağça üzərindən əsən sabah mehinin,getdiyi yerlərə,könüllərə bahar fərəhi verən lətif rayihələr aparması buna bənzəyir.Qəlbi məziyyətlərin inkişafı və yüksəklik qazanması üçün saleh və sadiqlərin gözəl hallarınndan feyz (mənəvi enerji)almağa səy edilməlidir.Bu barədə Allah təala ayeyi-kərimədə belə buyurur:“Ey iman gətirənlər! Allahdan qorxun və (imanında,sözündə,işində)doğru olanlarla olun!” (ət-Tövbə,119)Halların sirayət etməsi,yuxarıda toxunulduğu kimi məhəb-bət və ünsiyyət dərəcəsinə görə gerçəkləşir.Kamil mömin olmaq üçün sadiq və salehlərə bərabər olmaq,yəni onları sevmək və onlarla yaxınlığa can atmaq,bu təmayülün qüvvətlənib arzu olunan nəticəni hasil etməsi üçün şərtdir.Bəyazid Bistamiyə müraciət edən bir dərviş:-“Məni Allaha yaxınlaşdıracaq bir əməl tövsiyə et”-dedikdə Bəyazid Bistami-quddisə sirruh-ona belə nəsihət etmişdir:-“Allahın vəli bəndələrini sev! Sev ki,onlar da səni sevsinlər.Onların qəlbinə girməyə çalış! Çünki Allah o ariflərin qəlblərinə hər gün 360 dəfə nəzər salar.Onlardan birinin qəlbində sənin adını görərək,səni bağışlar! ” Məhz elə bu səbəbdən sufilik tərbiyyəsində müridin bağlı olduğu mürşidinə və digər sadiq şəxslərə aid məhəbbətini təzə və canlı saxlaya bilməsi məqsədi ilə “rabitə” daimi bir şəkildə qaydaya salınmalıdır.Düşünmək lazımdır ki,günah və üsyan yolunda olan bir insan,qəlbən bağlılığın gözəl təsirlərləri ilə,bəlkə də əvəzini vermək mümkün olmayan bir çox mənəvi itkidən qurtula bilər.Yenə bununla birlikdə könül bağlılığının bərəkətiylə xeyir yolunda nə qədər mənəvi qazanclara nail ola bilər.Rabitə,məhəbbətin şiddəti ilə qəlbi duyğu və hiss etmədə yüksək bir mənəvi xətt meydana gətirər.Bu xəttin hər iki ucundakı şəxsdə də “eyniləşmə” istiqamətində bir ruhi alış-veriş başlayar.Ünsiyyətlə qüvvətləndirilən məhəbbət axırda elə bir hala gələr ki,sevən sevdiyinin varlığında sanki yox olar.Həzrət Mövlana-quddisə sirruh-ancaq eşq nəticəsində gerşəkləşən bu halı belə ifadə edir:“Dənizə qovuşan bir çayda çay olma vəsfi bitər,o,axıb töküldüyü dənizin bir parçası olar.Yediyimiz bir yemək bədənimizdə əriyib vücudumuzun bir parçası halına gələr.Sevən bir şəxsin varlığı da duyduğu məhəbbətin şiddəti qədər sevdiyində yox olar.” Həzrət Mövlana,davam edərək bu eyniləşmə və yox olma halındakı haləti-ruhiyyəni də belə bəyan edir:“Eşq gəldi,qan kimi damarlarıma,dərimə doldu.Məni məndən aldı,varlığımı sevgilimlə doldurdu.Vücudumun bütün parçalarını dost bürüdü.Məndən mənə qalan ancaq bir adım oldu.Gerisi tamamilə O.” Sufilikdə “fənafillah” (ruhən Allah təalaya vararaq Onun varlığında yox olmaq)və “bəkabillah” (Allah (c.c)ilə var olmaq)deyilən keyfiyyət budur.Ancaq məhəbbətullah istiqamətində bu qədər irəliləyə bilmək üçün qəlbin ona səbir edə biləcək bir ləyaqət və kifayət qazanması lazımdır.Bu isə,məhəbbətlə,bəşəri davranışlarla əldə edilə bilər.Həzrət Əbu Bəkr-radiyallahu anh-,Rəsulallah-səllallahu aleyhi vəsəlləm-ilə hər yeni görüşməsi və söhbətində ayrı bir vəcd və dünyanı unutmaq səviyyəsinə gələrdi.Hüzurunda olduqda belə Ona məhəbbət və həsrəti təskin olacaq halda,əksinə daha da aşıb-daşırdı.Belə ki,bir gün bütün sərvətini Allah Rəsulunun-səllallahu aleyhi vəsəlləm-hüzuruna gətirib cani-dildən Allah yolunda payladıqdan sonra məhəbbət və iltifat dolu sözlərlə mədhi-peyğəmbəriyə (peyğəmbərin tərifinə)nail oldu.Halbuki,həzrət Siddiq,Allah Rəsulunun-səllallahu aleyhi vəsəlləm-eşqi ilə “mən”liyindən keçib,artıq Rəsulallahın-səllallahu aleyhi vəsəlləm-varlığında vəcdini tapdığı üçün,təltif olaraq belə bir “muhatab” qəbul edilməklə yad bir kimsə olaraq görülmə hissi ona xeyli ağır gəldi.Bu hiss ilə ruhunun dərinliklərində firqət atəşlərinə bənzəyən yadırıb-yaxan bir iztirab duydu.“Özgə” kimi başa düşülmə iztirabı içərisində:-“Ya Rəsulallah! Malım,canım və hər şeyim “siz”dən ayrıdırmı ki?”-dedi.Həzrət Mövlananın könül dilində:“Qızıl nə olur,can nə olur.İnci-mərcan da nədir ki,bir sevgiliyə xərclənmədikdən,fəda edilməkdən sonra?!”-kəlmələri ilə ifadə edilən həqiqət sanki onun bu halını göstərir.Yenə bir gün könüllər sultanının-səllallahu aleyhi vəsəlləm-narahatlığını duyan həzrət Siddiq üzüntüsündən yatağa düşmüşdür.Bu eyniləşmə səbəbindəndir ki,Allah Rəsulu-səllallahu aleyhi vəsəlləm-:-“Əbu Bəkr məndəndir,mən də ondanam.Əbu Bəkr axirətdə və dünyada qardaşımdır.” (Tirmizi,Mənaqib,20)buyuraraq məna aləmindəki bərabərliyi və qəlbdən-qəlbə yansıyan hal axışını ifadə etmişlər.İmam Buxari bu barədə belə deyir:-“Əbu Bəkr Siddiq həzrətləri Rəsulallah həzrətlərinin-səllallahu aleyhi vəsəlləm-mənəviyyatı ilə,yuyunub-təmizlənmə yerlərində belə Allah Rəsulunun-səllallahu aleyhi vəsəlləm-mübarək surətləri ilə mənəvi təcəssümündən ayrılmadığını ona ərz etdi.” Həzrət Əbu Bəkrin bu halı qarşısında həzrət Peyğəmbər-səllallahu aleyhi vəsəlləm-də ölüm döşəyində ikən:“Bütün qapılar bağlansın; yalnız Əbu Bəkrin qapısı qalsın!” (Cəmül Fəvaid,V,8609)sözləri ilə qarşılıqlı qəlbi əlaqəni necə gözəl ifadə etmişdir! Şeyx Sədi-Şirazi də halın sirayət etmə xüsusiyyətini belə ifadə edir:“Əshabi-Kəhfin köpəyi sadiqlərlə birlikdə olduğu üçün böyük bir şərəf qazandı.Belə ki,adı Qurani-Kərimə və tarixə düşdü.Lut Peyğəmbərin arvadı isə fasiqlərlə bərabər olduğu üçün küfrə düçar oldu.” Yenə Şeyx Sədi sadiq və salehlərlə ünsiyyət nəticəsində meydana gələn “eyniləşmə”-ni “Gülüstan” adlı əsərində təmsilən belə hekayət edir:“Bir kişi hamama gedir.Hamamda dostlarından biri ona təmizlənməsi üçün gözəl qoxulu bir gil verir.Gildən ruhu oxşayan nəfis bir rayihə yayılır.Adam gildən soruşur:-“Ay mübarək! Sənin gözəl qoxunla məst oldum.Bir söylə görüm sən müşkmüsən,yoxsa ənbər?” Gil dilə gəlib ona belə cavab verir:–“Mən müşk də deyiləm,ənbər də.Adicə bir torpağam.Lakin bir gül fidanının altında olur və gül qönçələrindən süzülən şəbnəmlərlə hər gün islanırdım.Elə hiss etdiyiniz,könüllərə fərəh verən bu rayihə də o güllərə aiddir.” Məhz bu misaldakı mənanın da işarə etdiyi kimi,səmimiyyət,təslimiyyət və təvazö ilə könüllərini Haqq dostlarının önünə sərənlər,yaşadıqları gözəlliklərin əks etməsi ilə bir təcəllagah halına gəlirlər.Eynilə göydəki Ayın,ona məxsus bir nuru olmamasına baxmayaraq,Günəşə tutulmuş üzünün aldığı nur şölələrini əks etdirməklə Günəşin bir xüsusiyyətindən pay alması kimi,belələri də bəşəriyyətin zülmət ilə qaralmış gecələrinə sanki parlaq bir çilçıraq olurlar.Bu mənada Yunis Əmrə həzrətləri belə deyir:Gökden inen dört kitabı Günde bin kez okur isen,Erenlere münkir isen,Didar ırak senden yana! Miskin Yunus erenlere,Tekebbür olma,toprak ol!… Topraktan biter küllisi Gülistandır toprak bana! Sen bu cihan mülküne Geldim,gelmedim deme.Tut evliya eteğin Zinhar elinden koma!.Erenler bir denizdir,Aşık gerek dalası.Ya Rəbbi! Həzrət Peyğəmbər-səllallahu aleyhi vəsəlləm-ilə əshabi-kiram arasında gerçəkləşən söhbətlərdəki gözəllikləri bizim qəlbllərimizə də ehsan eylə! Bizi saleh camaatla birlikdə həşr et! Amin! RUH VƏ CƏSƏD (Padişah və cariyə)Üstün və mükəmməl yaradılan insan digər məxluqlardan fərqli olaraq iki ruhdan ibarətdir.Biri bütün məxluqatda mövcud olan “can”dır ki,cəsədlə birgə sona yetir.Digəri isə “.Ona ruhumdan üfürdüyüm.” (əl-Hicr,29)ayeyi-kəriməsində bəyan buyurulduğu vəchiylə Allah təaladan göndərilən keyfiyyətli ruhdur ki,cəsədə,ana bətnindəki inkişafın müəyyən bir mərhələsində daxil edilir.Bu ruhun bir adı da “ruhi-sultani”dir.Cəsədin əsli isə torpaqdandır.Hər şeyin əslinə qayıtma təmayülü fitri olduğuna görə bədən torpaqdan hasil olan nemətlərə həmişə meyl göstərər.Bu meyl,nəhayət onun torpağa girməsilə sakitlik tapır.Ruh isə ilahi nəfəsdən əmələ gəldiyinə görə onun meyli də ülviliklərədir.Həyat da,hər bir insanda ruh və bədən arasında əbədi davam edən mübarizə səhnəsidir.Ruhun əsilliyindən doğan meyillərlə bədənin əsilliyindən irəli gələn mübarizənin nəticəsi,insanın əsfəli-safilin (aşağıların ən aşağısı)ilə,əhsəni-təqvim (ucaların ən ucası)arasındakı qərarlılıq nöqtəsini tənzimləyər.Aşağıdakı hekayədə həzrət Mövlana insan bədənindəki ruh və nəfs olaraq bu iki ziddiyyətin bir-birinə hökm etmək uğrunda mübarizəsini,qovğasını və bir digərini təsir altına sala bilmə səylərini,təmsili bir hekayə ilə belə nümayiş etdirir:Hər baxımdan səltənət sahibi bir padşah vardı.Bir gün saray əhlindən olan yaxınları ilə ova çıxmışdı.Yolda gedərkən gözəl bir cariyəyə rast gəldi.Cariyə o qədər gözəl idi ki,padişahın can evini yaraldadı və bircə anda özünə ram etdi.Ova gedərkən özü ovlanmış padşah içinə atıldığı sevgi atəşindən bir az sərinləyə bilmək üçün çox böyük məbləğ ödəyərək cariyəni satın aldı.Çünki padşahın ürəyi sinəsində,quşun qəfəsdə çırpındığı kimi çırpınırdı.Artıq cariyəni satın alıb arzusuna çatdığı üçün özünə görə səadət tapdığını zənn edirdi.Ancaq onun bu sevinci uzun sürmədi.Cariyə dəhşətli bir xəstəliyə tutuldu və günbəgün mum kimi əriməyə başladı.Qurumuş və saralmış payız yarpağına döndü.Vaxt gəldi,yerindən tərpənə bilmədi.Çarəsiz və dərdli padşah nə qədər mahir həkim vardısa,hamısını topladı və onlara:-“Mənim də,cariyəmin də həyatı sizin əlinizdədir”-deyərək bu dərdə çarə tapmaları üçün çox dil tökdü.Şəxsi mövqeyinin xüsusiyyətini nəzərə almadan acizlik içində yalvardı.Həkimlər də məğrurluqla:-“Sultanım! Hər birimiz təbabətdə zamanın İsasıyıq! Bilin ki,əlimizdə əlacı olmayan bir dərd yoxdur!”-dedilər.“İnşallah” demədilər.Bu mənlikləri onları rəzil və rüsvay elədi.Çünki etdikləri əlacların faydası bir yana,cariyənin xəstəliyini daha da artırdı.Zavallı cariyə tük kimi nazildikcə nazildi,tamamilə tabdan düşdü.Bunu görən padşah üzüntüyə qərq oldu.Səhra kimi qovrulan bağrından çıxan ah-naləsi boğazını qovum-qovum qovurdu.Bütün dünyəvi həkimlərin acizliyini görüb nəhayət,padşahın ağlı başına gəldi və məscidə yollanaraq mehrabda səcdələrə qapandı.Göz yaşları ilə yeri büsbütün isladaraq Rəbbinə yalvardı:“Allahım! Sən qəlblərdəki bütün istəkləri bilirsən! Bir fani cariyəyə məftun oldum.Ey dərdlərə həqiqi dərman olan! Məni qapından qaytarma!”-deyə yalvardı,yalvardı,yalvardı… Padşahın bu dənizlər kimi coşqun yalvarışı qarşısında Allahın lütf və mərhəmət dəryası da coşub-çağladı.Çünki səmimi göz yaşı hər zaman rəhməti-ilahiyyəni tüğyan etdirən bir təsirdir.Belə ki,padşahın duasının qəbul buyurulmasına da təsir etdi və Allah təala ona saleh və xas bəndələrindən birini,yəni ilahi bir rəhbəri əlac etmək üçün göndərəcəyini ilham etdi.Padşah sevinc və fərəh içində saraya qaçdı və ucalıqlar aləmindən göndərilən müsafirin artıq gəldiyini gördü.Nurundan gözləri qamaşdı.Çünki onuun nuru qarşısında günəşin aydınlığı belə sönük bir düman kimi qalırdı.Padşah böyük təəccüb və dərin heyranlıqla sanki başını itirmişdi.Ürəyində tamamilə ayrı cür hallar hiss etdi və o şərəfli müsafirə qeyri-ixtiyari olaraq:-“Mənim əsl sevdiyim o cariyə deyil,sənsən.Lakin dünyada iş-işi gətirər.Allahın hikməti ilə səbəblərdən səbəb doğar”-dedi.O nur üzlü qüdsi müsafiri məhəbbətlə qucaqladı.Ürəyinin içinə qoydu.Bir yandan onun əlini,alnını öpür,bir yandan da:“Əcəba xalqın gözündə pərdəmi var ki,bu həqiqətə kordurlar?” Necə olur ki,bu qədər parlaq bir Ay işığını görmürlər?”-deyə düşünürdü.Beləcə tərifə gəlməz bir sevincə qərq olaraq:“Düşdüyüm mübtəlaya səbir və dözüm ilə nə qədər böyük bir mənəvi xəzinə tapdım!”-dedi.Sonra da ona dərdini açdı:-“Ey mənə Rəbbimin hədiyyəsi! Ey “səbir sevincin açarıdır” (Deyləmi,Müsnəd,3844)hədisinin canlı nümunəsi! Xoş gəlmisən! Başa düşdüm ki,sənsiz başımıza nə qəzalar və bəlalar yağar.Bu geniş olan səmalar da daralaraq bizi sıxmağa başlar.Budur düşdüyüm dərd!”-deyərək mənəvi həkimi xəstə cariyənin yanına apardı.Bu həkim bir mənəviyyat sultanı idi.Zərif düşüncə və fərasət sahibi idi.Haqqın nuruyla xəstəyə elə ilk baxışdan onun xəstəliyini müəyyən etdi.Cariyə könül xəstəsi idi.Çünki onun vücudunda həqiqətən heç bir xəstəlik yoxdur.Ancaq könlü yaralı,qəmli və pərişan idi.Vəziyyəti sultana qısaca şərh edən mənəvi həkim cariyəni danışdıra bilmək üçün orada olanları çölə çıxardı.Sonra onun nəbzini tutaraq müxtəlif suallar verməyə başladı.Məmləkətini,başına gələn cövrü-cəfaları,bəlaları və s.hər şeyi soruşdu.Çünki ancaq beləliklə cariyənin heç kəsə açmadığı məhrəm sirlərini açmaq olardı.Elə ki,“Səmərqənd” adı gəldi,cariyənin nəbzinin döyüntüsü sürətləndi.Üzü qızardı və saraldı.“Zərgər” adını eşidincə özünü itirəcək dərəcədə sirrini biruzə verdi.Arzu etdiyi məlumatı alan mənəvi həkim sultandan dərhal o zərgərin tapılmasını və cariyənin ona verilməsini tələb etdi.Padşah çarəsiz qalıb tələbi yerinə yetirdi.Beləcə,sevdiyinə qovuşan cariyə günlər keçdikcə yaxşılaşmağa başladı və bir bahar çiçəyi kimi əvvəlki gözəllik və təravətinə qovuşdu.Əsl məqsədi padşahın dərdinə dəva tapmaq olan mənəvi həkim mənəvi vəzifəsinin sonrakı hissəsinə keçdi.Zərgər üçün çox təsirli bir şərbət düzəltdi.Zərgər şərbəti içdi və bir anda qızın gözü önündə getdikcə əriməyə başladı.Zəifləyib çirkinləşdi.Təpədən dırnağa çirkinlik nümunəsi oldu.Artıq gözəllikləri qeyb oldu,eybəcərlikləri üzə çıxdı.Gündən günə pisləşən zərgər,nəhayət cariyənin gözündən düşdü və bir müddət sonra da ölərək torpağa tapşırıldı.Beləcə biçarə cariyə də düşdüyü dünyəvi əzintilərdən qurtardı,tərtəmiz oldu.Məsnəvidə anladılan bu hekayə əslində iki ayrı cins arasında olmuş bir eşq deyildir.Həzrət Mövlananın-quddisə sirruh-hekayəyə başlayandan əvvəl bəyan etdiyi kimi bu hal,əslində bizim halımızın hekayəsidir.Yəni bu hekayə ruhun Allahdan bu bədən qəfəsinə üfürüldükdən sonra insan üçün başlayan imtahanlarla dolu min bir hikmətli macəranı əhatə edir.Başqa sözlə,bu daxilimizdəki Musa ilə Fironun hekayəsidir.Ruhun,mənəvi bir aləmdən ayrılıb bu aləmə göndərilməsi və bədən libasına büründürülərək bir nəfis islahı ilə təkrar vəhdət aləminə qaytarılması,bu hekayənin cərəyan etməsi ilə bağlı arifanə bir şəkildə ortaya qoyulur.Dolayısıyla hekayədə verilən padişah,Allah tərəfindən insana üfürülmüş ruhi-sultanini təmsil edir.Cariyə nəfsin simvolu,zərgər də nəfsin ömür boyu arxasınca sürünən arzu və istəklər,dünyəvi rəğbətlər,köhnələn,zaval tapan müvəqqəti cazibələrdir.Həkim isə,ilahi təbib,yəni kamil bir yol göstərəndir.Buna görə insanın hekayəsi belədir:Öz sarayından ayrılan padşah,yəni ruhi-sultani çıxdığı məri-fət ovunda önünə çıxan cariyəni,yəni nəfsi görən kimi öz mövqe və şərəfini unudaraq onun cazibəsinə düşdü.O anda yaradılış qayəsi olan qulluq və mərifəti unudur,sanki özü ovlanır və nəfsinin əsiri olur.Onun istəklərini yerinə yetirib nəfsini məmnun etmək üçün əlindən gələni etməyə başlayır.Ancaq nəfsin gözü,təbii ehtiyac kimi daim aşağılardadır,aşağıların ən aşağısına doğrudur.Oranı səadət zənn edər.Onun zərgərə olan eşqi,dünyəvi istəkləri,qızıl və gümüşü daha çox sevməsi onlara qul-kölə olmasını ifadə edər.Nəfs bu yönü ilə ruha bircə nəzər belə salmır.Yəni ruh nə qədər onun arxasınca qaçarsa,nəfs də ondan bir o qədər uzaqlaşar.Bundan sıxılan ruh da onu bir çox həkimlərə göstərir.Hamısı da aciz qalır ki,bunlar da mənəviyyat əhli olmayanları təmsil edir.Çünki onlar mənəvi dərdlərə çarə qıla bilməzlər.Deməli mütəxəssis olan həkimə,yəni ilahi rəhbərə ehtiyac vardır.Necə ki,həqiqi bir kamil şeyxi tapdıqda ruh,onda Allahın nurunu görər:“Mənim həqiqi dostum sənsən!”-deyir və bundan əvvəl könül verdiyi nəfsin pəncəsindən xilas olmaq üçün onun verdiyi təlimatları dəqiqliklə yerinə yetirir.Beləcə pərəstiş etdiyi dünya nemətləri onun gözündən düşür,qəlbini mənən doydurmağa səbəb olacaq Allah eşqinə yönəltmə gerçəkləşir.Hekayətimizdəki zərgərin ixtisaslı təbib,yəni kamil yol göstərən tərəfindən çirkləşdirilməsi bu hikmətə söykənir.Mürşid müridin tərbiyəsində qəlbi dünyəvi tamahlardan təmizləyə bilmək üçün o qəlbdə beləsinə yer verən fani sevgililəri Allahın “ər-Raqib” ismi-şərifinin təzahürü ilə alçaldıb gözdən salır.Bu baxımdan ilahi həkimin zərgərə verdiyi şərbət onun ilk baxışda gözə görünməyən əsl üzünü göstərmək üçündür ki,bununla da ilahi həkim sanki belə demək istəyir:“Sən ey növbahar gözəlliyinə qarşı dodaq gəmirən,heyran olan insan! Bir də payızın saralmış halına və soyuqluğuna bax!” “Şəfəqlərini ilk yayan zaman gözəl günəşin doğmasını görüncə,gün batanda onun ölümü sayılan qürubu düşün!” “Fani olan hər nə varsa,bu macəranı yaşayır.Hər şeyin kamal və camalı itib-batmağa məhkumdur! “Həm də cəm kimi nərgiz baxışlı xumar gözü,axırda cibili qoymuş və su axmağa başlamış bir halda görərsən! “Ey yağ-bal və nəfis qidalar görüb ona qibtə edən! Qalx,ayaqyoluna get,onların aqibətini gör!” “Ömür boyu əldə etmək üçün çalışdığın fani əlaqə və rəğbətlərin ilk və lətafətli hallarına bax! Sonra onların necə hallara düşdüklərini seyr et və ibrət al!…” “Bu fani aləm sənə tələsini qurmuş və onun vasitəsi ilə necə xam ruhları aldadıb pərişan etmişdir.” “Ağlını başına yığıb sən ona tələni qur və peşimanlığın əlindən azad olmağa çalış!” “Güzgüdəki son naxışlara bax! Bir gözəlin ixtiyarlığındakı çirkinliyini və binanın xarabalığa çevriləcəyini düşünüb güzgüdəki yalana aldanma!” Mənəvi həkimin bu nəsihətlərini eşidən nəfs də,nəhayət bütün istədiklərinin fani və gəldi-gedər,boş arzular olduğunu görüb zərgərin əriyib getməsi,yəni könüldən silinməsi nəticəsində bütün dünyəvi ehtiraslarından uzaqlaşaraq təmizlənir,ruha layiq bir könül dostu olur.Başa düşər ki,əhli-irfanın verdiyi zəhər də cana şəfa,ruha qida bəxş edər.Yəni onların təqdim etdiyi iksirlər könlün və nəfsin içində qıvrılan və zaman-zaman şahə qalxan nə qədər hirsli ilanları və zəhərli əqrəbləri dəf edər və bəndə,Haqqın könül sarayındakı yerini tapar.Digər tərəfdən,hekayədə adı keçən cariyə ilə zərgər arasındakı eşq və əlaqə insan övladının məcazi eşqini də ifadə edir.Bu məcazi eşqlər də,hekayədən göründüyü kimi günlərin birində yox olur.Həzrət Mövlana buyurur:“Fanilərin eşqi baqi deyildir.Ölülər təkrar geri qayıtmazlar.Daim yaşayanların eşqi isə hər dəqiqə qönçədən daha təzə,daha lətifdir.Sən də bunu bil və fani eşqə aldanıb,onun sərxoşluğu ilə əriyib axma! Bütün peyğəmbərlərin və vəlilərin səadət tapdıqları o həqiqi eşqi seç! Çünki baqi olanın eşqi səni həqiqi məşuqə aşiq eylər.Həqiqi eşqin yerini işğal edən hər bir fani eşq qəlbin Allaha olan məhəbbətə yüksəlməsində bir növ mərhələ olmazsa o,qəbul edilməzdir.Çünki qəlbi Leyliyə bağlanıb qalan Mövlaya qovuşa bilməz və rahatlıq tapa bilməz.” Mənəvi həkim olan mürşidi-kamilin ruh padşahına xəstəni müalicə etmək üçün otağı boşaltdırması isə belə izah edilir:Mənəvi bir alış-veriş üçün mürşidi-kamillə qarşılaşdıqda təkbətək qalmaq qismətin qətiləşməsi üçün əsas şərtdir.Əks halda mürşidi-kamilin tərbiyəsinə səbəb olan söz və hərəkətlər müraciət edənlərin ortaq qismətlərinin birləşdikləri nöqtədə təşəkkül tapar.Tək halda xitab edilən olmaq isə bir həkimin yalnız müayinə etdiyi xəstəyə uyğun bir resept yazmasına bənzəyir.Əllə bölünən bir alma,yaxud heyvanın bölünmüş hissələrinin ağız-ağıza gətirilməsi nəticəsində girinti və çıxıntıların uyğun gəlməsi ilə bir cəzb edən və cəzb olunan ahəngi qurulur.Bu nöqteyi-nəzərdən də mürşidi-kamil müridə dərsi fərdi qaydada keçir.Təsəvvüf istilahında buna xəlvət deyilir.Hekayəmizdəki mürşidi-kamil də xəstəsi ilə bu ehtiyac-əlac tarazlığı üçün təkbətək qalmışdılar.Digər tərəfdən,Haqq yoluna daxil olmaq istəyən bir mürid,bu yoldan layiqincə istifadə edə bilmək üçün mürşidinə qəlbini kirlərdən təmizləmiş halda və onun tərbiyəsinə şiddətli şəkildə möhtac olan bir könüllə müraciət etməlidir.Mürşid isə,bu eşq və həqiqət tələbçisinə mənəvi bir rəhbərlikdən başqa bir məqsəd güdməməli və tələbəsini yükləməyin məsuliyyət və mənəvi ağırlığını hiss etməlidir.Bunun mənası odur ki,bir müridlə ona yol göstərən ilahi rəhbər arasında heç bir yad hiss və düşüncə olmalmalıdır.Yəni mürid mürşidinə qarşı fani olan hər şeydən uzaq olmalıdır.Əks halda içində müxtəlif tərəddüd və ya müxalifət fırtınaları əsən bir müridin könlündəki gizli tikanı çıxarmaq mümkün deyildir.Çünki zahiri həkimlər belə əməliyyat üçün qarşısına gələn xəstənin öz varlığından ayrılmasını,yəni təslim olmasını gözləyər və ondan sonra müalicə edər.Əshabi-kiram bütün dünyəvi arzularını aşdıqdan sonra Rəsulallaha-səllallahu aleyhi vəsəlləm-ram olmuş,onun ən kiçicik arzularına cani-dildən:“Atam,anam və canım sənə fəda olsun,ya Rəsulallah!”-demişlər.Bu fədakarlıq və təslimiyyətə zəmin olan həzrət Peyğəmbər məhəbbətinin ən gözəl təzahürü həzrət Əbu Bəkrdir-radiyallahu anh-.Həzrət Siddiq,Allah Rəsuluna-səllallahu aleyhi vəsəlləm-qarşı o qədər eşq və məhəbbətlə dolu idi ki,yanında olduqda belə o mübarək Məhbubun həsrəti ilə yanıb-qovrulurdu.İnsanın ruhu hər nə qədər əməlləri baxımından bədənə yaxındırsa da,mənşəyi etibarilə ondan çox ayrı bir mahiyyətdədir.Bir qayda olaraq baqidir,dəyişməzdir.Bədən isə,yarandığı andan torpaq olana qədər saysız olaraq haldan-hala çevrilir.Bunun səbəbi ruhun yüksək bir məqamdan gəlməsi,bədəninsə fani bir aləmdən təşəkkülüdür.Yunus necə gözəl demişdir:“Ölərsə bədən ölər,canlar öləsi deyil.” Dünyaya gəlməkdə əsl məqsəd sonsuz dövlətə və əbədi səadətə nail ola bilməkdir.Bu səbəbdən bəsirət sahibləri bədənin faniliyinə aldanmaz və əbədi olanın tədarükü ilə məşğul olar.Çünki bədənə aid olan hər şey nəticədə torpağa veriləcək bir qurbandır.Əgər bir kəs,Allahın verdiyi yüksək keyfiyyətləri bir kənara atıb ruhunun nəfsinə qurban edərsə,onun qazancı ziyandan başqa bir şey olmaz.Amma ruhunu qüvvətləndirib nəfsinə qələbə çalarsa,kamil bir insan olaraq əsl vətəninə yetişməkdən başqa heç bir məqsədə meyl etməz.Bu yolda hətta ölüm də onun üçün bir lütf və istədiyinə qovuşma halına gəlir.Bunun üçündür ki,bir Allah dostu:“Canan cahanının gülşəni varkən,bədən cahanının ocağı sönməz!”-demişdir.İnsani ruh heyvani ruha meyil və əlaqədən kəsilib onu özünə tabe edərsə,qəlb tozu silinmiş bir güzgü kimi əslinə dönüb ilkin parlaqlığını alar.Nəticədə,o könül güzgüsündə neçə-neçə ilahi sirlər aydın görünər.Məhz belə qəlblər ilahi nur məkanı olur.Belə qəlblərin sahiblərinə bir sıra hikmətlər və ibrətlər əyan olur.Ürəyə daman şeylər deyilən,Haqq və həqiqət üçün ən doğru bir mənbə olan həqiqi ilham,ancaq və ancaq belə qəlblərdə meydana gəlir.Nəticə etibarilə idrak kainatındakı qüdrət axımını seyr edərək Haqqın uca hüzurunda səcdəyə qapanır,acizlik və heçlik dənizində səadət tapır.Allah Rəsulunun-səllallahu aleyhi vəsəlləm-:“İlahi! Səni,Sənə layiq bir qabiliyyətlə taniya bilməkdən və haqqıyla tərif və şükür etməkdən acizəm.Sən,zatını tərif etdiyin kimisən.” (İhyayi-Ulumiddin,II.719)ifadələrindən nəsib alır.Nəfsin əlindən qurtarmaq hüma quşunun qəfəsdən azad olmasına bənzəyər ki,artıq ona göydəki ülviliklərin qapıları açılmışdır.“Öz əlinizlə özünüzü təhlükəyə atmayın” (Əl-Bəqərə,195)ayəsinə müfəssirlər işari olaraq,insanın əmələ gəlməsində padşah mövqeyində görünən ruhu,səfillik yolu ilə gedən nəfs cariyəsinə əsir edib həlak olmamaq kimi də izah etmişlər.Bunun üçün hər bir halda işinin ustası bir həkimə,yəni mənəvi rəhbərə olan ehtiyac açıq-aşkardır.Çünki ürək,bədəndən daha ağır və təhlükəli xəstəliklərlə üz-üzədir.Nəfis bir ağac kimidir.Kal meyvə ağaca necə bərk bağlıdırsa,yad ruhlar da o dərəcədə nəfsaniyyətə əsirdir.Ancaq yetişmiş meyvələr ağacı necə tərk edirlərsə,yetkin və kamil ruh sahibləri də eləcə nəfsdən uzaqlaşaraq ülviyyət aləminin həqiqi və səmimi yolçusu olurlar.Ləzzət və lətafətlərini infaq və ehsan edirlər.Məhz belələri “ölümdən əvvəl ölmək” sirrinə nail olurlar.İncə düşüncə sahiblərinin ruhları fani məkanın zəhmətindən və fani dövranın əziyyətindən xəbərdar olub gəldiyi yerə qayıtma istəyində olur.Uca və qüdsi məqamlardan enərək cisminə daxil olan ruh əsl halını qoruyub yoldakı ilğıma aldanmazsa,onun qayıdacağı yer ilk gəldiyi məqamdır.Buna görə də insan düşünməlidir ki,onun əmələ gəlməsi yalnız torpaqdan ibarət deyildir.O,Haqqın üfürdüyü,təpədən dırnağacan nurdan ibarət olan təmiz bir ruhdur.Bu aləmin xülasəsi,gözünün bəbəyidir.Bununla bərabər unutmaq olmaz ki,onun bədəni aşılanmağa möhtac xam dəri kimidir.Nəfsi də idarə etməyə möhtac bir minikdir.Könlü isə becərilməyə möhtac bir gülşənlik namizədidir.Həqiqətən ruhlar,ruhlar aləmində Allah təalanın məhəbbət və vüsal iksirindən dəmlənib məst olmuş,özlərindən getmişlər.Şövq məqamında daim zövq halında idilər.Sonra Allah təalanın muradı və hikməti ilə,o yüksək məqam və mövqelərdən bu dünya aləminə göndərildilər.Bu səbəbdən bir çoxları o əsil vətəndən uzaq olmaları səbəbiylə oradakı vüslatın həzz və zövqünü unutdular.Bu aləmdə gördüklərinə nəfslərinin gözü ilə baxıb aldandılar,həqiqəti görməkdən məhrum oldular.Belə ki,bu hala düşməmək üçün Allah Rəsulu-səllallahu aleyhi vəsəlləm-buyurur:“Dünyada bir qərib,hətta bir yolçu kimi ol!” (Buxari,Riqəq,3; Tirmizi 23,33).Bu hədisi-şərifi nəql edən İbn Ömər-radiyallahu anh-belə deyərdi:“Axşam olduqda sabahı gözləmə! Yəni çıxdığın əbədiyyət yolunda gedərkən-“Axşam oldu.Hələ bir dincəlib yorğunluğumuzu çıxaraq,sabahdan yolumuza davam edərəm”-deyib dayanma.Sən önündə uzun bir yol olan yolçusan.Sənin boş keçirəcək vaxtın yoxdur.Tənbəllik edib durma! Səhərə çıxanda da axşamı gözləmə! Yəni “qabaqda çoxlu vaxtım,başımda da gənclik sevdası və s.var… Necə olsa gedə biləcəyəm.”-deyə işi tənbəlliyə çəkmə.Səni,ölümün daha əvvəl yaxalaya biləcəyin düşünüb ona görə hərəkət et! Sağlam günlərində xəstələnəcəyin vaxt üçün,həyatın boyunca isə öləcəyin vaxt üçün tədbir gör!” (Riyazus-Salihin,III,437-438).Ariflər sultanı Hüdayi həzrətləri də əbədi səadəti ziyan etməmək baxımından könülləri belə xəbərdar edir:Ezel bağında bitmiş gül iken Kadimi aşiyanda bülbül iken Tenezzül eyleyip geldin cihana Gidersin birgün eski aşiyana Bu alem bir hayal-i haba benzer İçinde ömr-i Adem aba benzer Sakın imdi hayalata inanma Eser yele,akar suya dayanma Heç şübhə yoxdur ki,sırf bədənini düşünənlər ömürlərini ziyan etmişlər.Ruhumu düşünən uzaq görənlər isə zehni kamilliyə doğru istiqamət götürürlər.Bədənin qidası həddindən çox olarsa,o,zərərdən başqa bir şey deyildir.Könlün qidası isə nə qədər çox olsa,bir o qədər faydalıdır.Bədən,qəlbin və ruhun zərf və qəlibi olduğundan onu da qorumaq lazımdır.Ancaq bədənin qorunmasında həddən artıq diqqət və qayğı lazım deyildir.Çünki əsil olan könüldür,ruhdur.İmam Qəzali həzrətləri ruh və bədən münasibətindəki ölçünü belə bidirir:“Ruh bir süvari,bədən bir at kimidir.Süvarinin mahir,atın da dinc və sağlam olması lazımdır.Əgər süvari mahirdirsə,atı istədiyi tərəfə yönəldir.Şayət aciz və biliksiz isə,məqam gəlir dinc görünən at onu özü ilə bərabər uçuruma yuvarladır.” Ya Rəbb! Bizi bu bədən qəfəsi içərisində nəfsin arzu və istəklərinin düşkünü etmə! Ruhun gözəllik və lətafətini mühafizə edərək vüsal dərgahına yönəlt! Amin! İMAN VƏ İMTAHAN Təsəvvüfün başlıca məqsədi xam insanı saflıqla bəzəyərək kamil insan şəxsiyyətinə yüksəltməkdir.Çünki insan özünü Rəbbinə yetişəcək qüdrət axınları və Rəbbani sirlərlə təchiz edilmiş olan bu kainata,əbdiyyət aləminə hazırlanmaq üçün gəlmiş və bu mqsədə görə müxtəlif imtahanlara tabe qılınmışdır.Onun əbədi aləmdə özü üçün hazırlanmış nemətlərə nail ola bilməsi də bu imtahanlardan uğurla keçərək,bir salim qəlb əldə edə bilməsinə bağlıdır.Bu nüans səbəbiylədir ki,insanlar iman və fəzilət mübarizə-sində çilə,sıxıntı,iztirab və aləmlə dolu minbir mərhələdən keçirilirlər.Beləcə,Haqq yolunda ilahi mübarizənin sadiqləri ilə fasiqləri bir-birindən ayırd edilir.Buna görə də yalnız iman etmək kafi deyildir.Onu saleh əməllərlə bəzəyərək ilahi imtahanlarda müvəffəq ola biləcək bir səviyyəyə qaldırmaq zərurəti vardır.Allah təala Qurani-Kərimdə:“Əlif,Lam,Mim! İnsanlar (mö’minlər)yalnız:«İman gətirdik!»-demələrilə onlardan əl çəkilib imtahan olunmayacaqlarınımı sanırlar?” “Biz onlardan əvvəlkiləri (keçmiş ümmətləri)də imtahana çəkmişdik.Şübhəsiz ki,Allah düz danışanları da,(həqiqi iman sahiblərini də)yalançıları da çox gözəl tanıyar!” (Əl-Ənkəbut,1-3)buyuraraq iman və imtahanın sanki iç-içə olduğunu bəyan etmişdir.Buna görə də iman bir lütf,imtahan da onun meyarı,bəndədən istənilən səbr və təslimiyyətlə imanı mühafizə isə,dəyər dərəcəsindədir.Yəni Haqq təala verdiyi lütfün ucalığını və dəyərini dərk etdirmək üçün qullarına təqdir buyurduğu imtahanlarla onların iqtidarı nisbətində sanki bir dəyər tələb edir.Ayeyi-kərimədəki:“Allah,möminlərin canlarını və mallarını onlara haqq olaraq vəd edilmiş Cənnət müqabilində satın almışdır.” (ət-Tövbə,111)ifadəsi də bu həqiqətin təzahürüdür.Beləliklə də Allah rizasını qazanmaq üçün Haqqın istədiyi dəyərləri (can,mal-mülk və s.)sevə-sevə Onun yolunda fəda etmək imanın kamilliyinə vəsilədir.Möminlərin bu imtahan dünyasındakı dərd,möhnət və məşəqqətlərinin axirət qazancına bir dəyər kimi yazıldığı şübhəsizdir.Həzrət Hüdayi necə gözəl demişdir:Can terkini urmadan,Canan eline girmez! Zünnarını kırmadan,İman eline girmez!.Olmadan esir-i derd Derman eline girmez! Su gibi erinmezsen,Yerlere sürünmezsen,Taşlarla örünmezsen,Umman eline girmez! Digər tərəfdən dünyəvi ehtiraslara qapılmış imansızların Qurana və dini həyat yaşamağa çalışanlara etdikləri təcavüzlər isə onlar üçün əbədi iztirab və fəlakət dolu bir cəhənnəm əzabının məhvedici dəyəri hökmündədir.Belə ki,onlar iki tərəfdən əzaba layiqdirlər.Biri iman gətirməmələri,digəri də möminlərə zülüm etmələridir.Belə sıxıntılı vaxtlarda ibadət və saleh əməllərlə məşğul olub,ixlasa nail ola bilmək və Allah Rəsulunun-səllallahu aleyhi vəsəlləm-mənəviyyat aləminə bürünmək zəruridir.Əməli-saleh nədir? Əməli-saleh nəyin bahasına olursa-olsun,Allahın razı,həzrət Peyğəmbərin məmnun olacağı bir iman,ibadət və yüksək əxlaqı bir həyat qanunu etməkdir.Əhli-təsəvvüf əməli-salehi “təzim li-əmrillah” (Allahın məxluqatına mərhəmət)və “şəfqət li-xəlqillah” (Allahın məxluqatına mərhəmət)qaydalarının yaşanamsı kimi tərif etmişlər.Xüsusən də din və iman baxımından sıxıntılı zamanlarda bunlara riayət Allah təalanın nüsrət və rəhməti-ilahiyyəsi zəruridir.Ayeyi-kərimədə buyurulur:“Əgər səbr edib özünüzü qorusanız (Allahdan qorxsanız),onların hiyləsi sizə heç bir zərər yetirməz.Şübhəsiz ki,Allah onların nə etdiklərini biləndir.” (Ali-İmran,120)İslam tarixinə nəzər saldıqda Allahın yardımı sayəsində möminlərin çox az qüvvə ilə böyük müvəffəqiyyətlər əldə etdikləri görünür.Bədir,Mutə,Tariq bir Ziyadın İspaniyaya yürüşü,Malazgird və bir çox zəfərlər bu həqiqətin nümunələridirlər.Digər tərəfdən,bütün dünyaya “əlayi-kəlimətullah”ın imzasını atan möhtəşəm Osmanlı dövlətini də 400 atlı qurmuşdur.Bu da göstərir ki,müsəlmanlar ixlasları nisbətində müvəffəq olurlar,yəni ixlasdan ayrılmayan qüvvə və qüdrətdə məğlub edilməz səviyyəyə yüksəlir,ixlasını itirən də gücünü itirir:Bu mövzuda Allah təala belə buyurur:“Əgər Allah sizə yardım edərsə,heç kəs sizə qalib gələ bilməz.Yox,əgər sizi zəlil edərsə,Ondan sonra kim sizə kömək edə bilər? Buna görə də möminlər Allaha təvəkkül etsinlər!” (Ali-İmran,160)Xülasə,hər bir hal-vəziyyətdə,yəni bütün məşəqqət və çətinliklərə baxmayaraq Аllahın və Rəsulallahın yolu ilə getmək möminin iman şüarıdır.Hər bir mömin də bu iman nemətinin əvəzini Haqq təalaya ödəməlidir.Qaldı ki,bu əvəzi ödəyənlər üçün ayeyi-kərimədə “Allaha borc verənlər” ifadəsi işlənmiş və bunun qarşılığını da Haqq təalanın artıqlaması ilə verəcəyi bəyan edilmişdir:“Allah yolunda (könül xoşluğu ilə halal maldan)yaxşı borc verən kimdir ki,(Allah da)onun mükafatını (əvəzini)qat-qat artırsın?!” (Əl-Bəqərə,245)Bununla birlikdə əvəzi ödənməyən bir şeyin tələbi isə,əsla mümkün deyil.Yenə ayeyi-kərimədə buyurulur:“(Ey möminlər!)Sizdən əvvəlkilərin başına gələnlər sizin başınıza gəlməmiş behiştə daxil olacağınızımı güman edirsiniz? Onları (şiddətli)fəlakət və sıxıntı elə bürümüş,elə sarsılmışdılar ki,hətta Peyğəmbər və iman gətirənlər birlikdə:«Allahın köməyi nə vaxt gələcək?»-demişdilər.Bilin ki,Allahın köməyi (sizə)yaxındır!” (Əl-Bəqərə,214)Həzrət Peyğəmbər-səllallahu aleyhi vəsəlləm-bir hədisi-şərifində belə buyurur:“Mömin olan kişi,yaxud qadın nəfsində,övladında,malında imtahana çəkilər ki,Allaha təmiz və günahsız qovuşsun.” (Tirmizi,Zühd,57).Deməli,bəndəyə verilən imtahanların hikməti yalnız sadiq və fasiqlərin bir-birindən ayırd edilməsi üçün yox,həm də bəndənin,günah kirindən təmizlənməsi üçündür.Bu səbəbə görə də zalimlərin inananlara etdikləri zülümlər zahirən əzab kimi görünsə də imanını qoruyanlar üçün bir lütfdür.Ona görə də:“Məşəqqət çəkdiyin qədər bəhrələnərsən!” buyurulması bu hikmətə dayanır.Hər şey bir qarşılıq müqabilindədir.Ram olmadan sahib olmaq mümkün deyildir.Fironun sehrbazları Musanın (ə.s)möcüzəsi önündə:-“Aləmlərin Rəbbinə,Musa və Harunun Rəbbinə iman gətirdik!”-deyərək dərhal səcdəyə qapanmışdılar.Axmaq Firon əsəbləşdi və gücünü vicdanlara da hökm edərək göstərmək məqsədilə bağırdı:-“Mən izin verməmiş siz ona iman gətirdiniz? And olsun əllərinizi və ayaqlarınızı çarpaz şəkildə kəsdirib hamınızı asdıracağam! ”-dedi.Sehrbazlar isə böyük bir iman vəcdi ilə:-“Sənin zülmün bizə bir zərər verə bilməz! Sənin zərərin bu dünyaya aiddir.Axirət səadəti isə əbədidir! “ifadəsində qərar tutdular və beləcə Haqq təalaya yalvardılar:“Ey Rəbbimiz! Bizə (bolluca)səbir əta et və bizi müsəlman olaraq öldür!” (Əl-Əraf,126)Xülasə,sehrbazlar əsla Firona meyil etmədilər və onun hədə-qorxularına əhəmiyyət vermədilər,nəhayət,nail olduqları hidayətin əvəzini qol və qıçlarının çal-çarpaz kəsilməsi ilə ödəyərək şəhid və vəli olmaq şərəfi ilə Haqq təalaya qovuşdular.Zalimlər,imanlarını günah sayaraq Əshabi-Uxdudu xəndək-lərdə yandırırdılar.O sadiq möminlər buna baxmayaraq inanclarından dönmədilər və əqidələri uğrunda qorxub-çəkinmədən ölümə gedərək imanlarının əvəzini Haqq təalaya şərəflə ödədilər.Beləliklə Allah təala da onları seçiliş saleh qulları cərgəsinə daxil etdi.Əshabi-Qaryədən Həbibi-Nəccar imanı və irşadı səbəbiylə daş-qalaq edilib öldürülmüşdü.Lakin son nəfəsində ilahi lütflər ona göstərildi və o,qövmünün qəflətdə olmasına acıyaraq:“Kaş qövmüm bunu biləydi.” (Yasin 26)-dedi.Çünki ona,daşlanmasının əvəzi olaraq sonsuz bir səadət bəxş edilmişdi.Yenə,xristianlığın ilk yayıldığı dövrlərdə Romalılar Yunanlar və bütpərəstlərlə birləşib əhli-imanı sirklərdə heyvanlara parçaladırdılar.Lakin həqiqi iman sahibləri bu zülmə baxmayaraq Allahın dərgahında ali mükafatı daha üstün tutaraq imanlarının əvəzini pələnglərin ağzında parçalanmaqla ödədilər və əbədi qazanca nail oldular.İlk müsəlmanlar da Məkkə dövründə hicrətə qədər on üç il imanlarının əvəzini ödədilər.Aclıq,zülüm,Həbəşistan hicrəti kimi bir sıra məşəqqətlər bir iman əvəzinin müqabili idi.Nəhayət,Mədinə kimi hər baxımdan İslamın qəlbi olan bərəkətli bir bölgə ilə ülvi İslam həyatına nail oldular.Allah Rəsulunun-səllallahu aleyhi vəsəlləm-Taifdə çəkdiyi sıxıntı,cəfa və əzablar da Onu heç bir peyğəmbərə nəsib olmayan Merac nemətinə qovuşdurmuşdur.Digər tərəfdən dini həyatı öz himayəsində saxlayan Allah (c.c),qüdrət və əzəmətinə rəğmən əhli imana edilən dinsizlik təşəbbüslərini də heç vaxt cəzasız qoymamışdır.Bəşər tarixi iman və əxlaq yolunu tərk etmiş azğınlara tətbiq olunan ilahi qəzəb və əzab ilə doludur.Nuh,Ad və Səmud qövmlərinin məkrli və zalim insanları peyğəmbərlərlə mübarizə edən,özünün Tanrı olduğunu iddia edən və axırda da bir ovuc suda boğulub məhv olan Firon,bir milçəyin məğlub etdiyi Nəmrud,Lutun (ə.s)həyatları heyvan həyatından da aşağı olan əxlaqsız qövmü və bir çox buna bənzərləri öz zülüm və üsyanlarına qapılaraq dünyadan köçüb getdilər.Onların dalınca göylər ağlamadı,gözlər yaşarmadı,könüllər sızlamadı.Qısası,məzlumların ahı və bədduaları ilə onlar tarixin zibilliyində itib-batdılar.Səltənətlərində bayquşlar oxuyur,köpəklər ulaşır.Küfr,üsyan,zülm və haqsızlıq tarixi ilahi intiqamın dəhşətli nümunələri ilə doludur.Allaha və peyğəmbərlərin göstərdiyi yola müxalif üsyankar olub inananlara zülm edənlərin gec-tez ilahi qüdrətin acı əzabı və çətin təzahürləri ilə üz-üzə gəlmələri qaçılması mümkün olmayan məcburiyyət və dəyişməyən ilahi bir qanundur.Həyatda ən qorxulu və ilahi xəbərdarlıq olan hadisələr:tufanlar,qasırğalar,zəlzələlər,qıtlıq,əzab dolu alov buludları,düşmən işğalları və keçici xəstəliklər,ilahi qəzəb dolu təzahürlərdir.“Təbiət hadisələri” kimi baxılan bu cür hadisələr gəlişi gözəl olmayan bir çox səbəb və hikmətlərə bağlıdır.Bu qəbildən olan acı hadisələr insanların günahları və Allaha üsyan sbəbindən meydana gəlir.Beləliklə ilahi nizamın fəlakətləri reallaşır.Allah (c.c),əstağfirullah,zülm edən deyildir.Lakin bu fəlakətlərin bəndələrin buna layiq olmasına görə baş verməsi həqiqətdir.Haqq təala bu həqiqəti ayeyi-kərimədə belə bildirir:“Sizə üz verən hər bir müsibət öz əllərinizlə qazandığınız günahların (etdiyiniz əməllərin)ucbatındandır!” (əş-Şura,30)Bu səbəbdən ilahi nizam və müqəddəs əsaslara qarşı çıxanların ilahi intiqamın acı tətbiqatı ilə üz-üzə gəlmələri qaçılmazdır.Bütün fiziki hadisələrin daxilində min bir sirr gizlənir.Bu sirlər peyğəmbərlərə və qəlb əhlinə əyandır.Qurani-Kərimdə bu barədəki bəyanlardan bir neçəsi belədir:“Biz xoş güzəranına naşükür olub qürrələnən neçə-neçə məmləkəti (məmləkət əhlini)həlak etdik.Bu onların özlərindən sonra yalnız az bir hissəsi məskun olan (bomboş,xaraba qalmış)yurdlarıdır.Onlara Biz varis olduq.” (əl-Qəsəs,58)“.Bir gör zalımların axırı necə oldu!” (əl-Qəsəs,40)“Biz onlardan əvvəl özlərindən daha qüvvətli neçə-neçə nəsilləri məhv etdik.(Onlar:)«Görəsən,(ölümdən qaçıb)can qurtarmağa bir yer varmı?» (deyərək)ölkə-ölkə gəzib dolaşmışdılar.Şübhəsiz ki,bunda qəlb (ağıl)sahibi,yaxud (moizə edildiyi zaman bütün varlığı ilə)hazır olub (ona cani-dildən)qulaq asan kimsə üçün öyüd-nəsihət vardır!” (Qaf,36-37)“Onlardan sonra başqa-başqa nəsillər (Saleh,Lut və Şüeyb tayfalarını)yaratdıq.” (əl-Müminun 42)“Biz zalım olan (küfr edən)neçə-neçə məmləkəti (məmləkət əhlini)məhv etdik və onlardan sonra başqa bir qövm (camaat)yaratdıq.” (əl-Ənbiya,11)“Onun cəzası,doğrudan da,ağrılı-acılıdır,şiddətlidir!” (Hud,102)“And olsun ki,Biz sizin ətrafınızda olan məmləkətləri (Səmud,Lut tayfalarının yurdlarını)məhv etdik.Bəlkə,(haqqa,imana)qayıdalar deyə,ayələri onlara cürbəcür şəkildə bəyan etdik.” (əl-Əhkaf,27)“And olsun ki,Biz sizin kimiləri (çox)məhv etmişik.Amma heç bir ibrət alan (öyüd-nəsihət qəbul edən)varmı?!” (əl-Qəmər,51)Rəbbimiz,Nəmrudun od-alovlarını həzrət İbrahimin imanı ilə gülüstana çevirən,Fironun səltənətini həzrət Musanın əsası ilə alt-üst edən,Kəbəni məhv etməyə gələn Əbrəhə ordularının fillərini və əsgərlərini kiçik quş ordularına darmadağın etdirərək Məkkənin ətrafını fil qəbristanlığına çevirən və bunlara bənzər digər qövmləri alt-üst edən,həmçinin həzrət Peyğəmbəri-səllallahu aleyhi vəsəlləm-“mələk,rüzgar,qorxu” kimi görünməz qüvvələrlə qüvvətləndirərək Ona zəfər üfüqləri açan,misilsiz bir qüdrətin sahibidir.Buna görə də iman və İslama qarşı üsyan edən hər ası ilahi əzabın əzəməti qarşısında məhv olmağa məhkumdur.Haqq təala Qurani-Kərimdə buyurur:“Göylərin və yerin xəzinələri Allaha məxsusdur,lakin münafiqlər (bunu)anlamazlar.” (əl-Münafiqun,7)Bu səbəblə möminlərin,min bir əziyyətli hadisələrlə imtahan verərkən Allaha qarşı əhdlərinə,dinə bağlılıqlarına və əxlaqi gözəlliklərinə diqqət göstərmələri vacibdir.Bunun əksinə dəyişən həyat şərtləri və mənfəət qarşılığında iman cövhərini yazı taxtası kimi yazılıb-silinən bir hala salmaq,imanı təhlükə ilə qarşı-qarşıya qoymaqdır.Bununla əlaqəli olaraq Allah təalanın xəbərdarlığı çox şiddətıidir:“(Əvvəlcə)iman gətirib sonra kafir olan,sonra iman gətirib yenə kafir olan,sonra da küfrünü artıran kəsləri Allah heç vaxt bağışlayan və doğru yola yönəldən deyildir!” (ən-Nisa,137-139)Unutmamaq lazımdır ki,insan həyat və ölüm qanunlarına tabedir.Yaşadan və öldürən Allah təalanın verdiyi məqam və rütbə qarşısında Allahdan qafil olaraq imanı qoruya bilməmək nə qədər dəhşətli bir axmaqlıq və zərərdir! İnsanda göz,qular,əl,ayaq,söz,şüur,vicdan kimi maddi və mənəvi təchizat ilk növbədə fitri amala söykənərək,yəni bəndəni ilahi həqiqətə yüksəltmək üçün Rəbbin verdiyi ulu ehsanlardandır.Göz-üfüqlərin gerçək parıltılarını görmək,qulaq-ilahi dəvət səslərini eşitmək,əl-xeyir işlər icraçısı olmaq,ayaq-xeyir işlərə və xidmətə səfərbər olmaq,söz-könül cərəyanlarını dilə gətirmək və ilahi kəlmələri oxuyub qəlbin Allahı zikr ilə inamını saxlamaq,şüur-ətraf aləmdəki qüdrət cərəyanlarını dərk etmək,vicdan-daxili aləmdəki müqəddəs parıltıları,ruhi təmasları seçib yığmaq üçün verilmişdir.Bu nurani təşkilatı fitnə-fəsadda istifadə etmək,fitri amala xəyanət Yaradana üsyandır.Bunları yerli-yerində işlətmək isə fitri aləmə qayıtmaq,qəlbi ruhi həyatla qidalandırmaqdır.Dini öz himayəsi altına almış Allahın (c.c)qüdrət və əzəməti qarşısında müsəlmanlara və Qurana lağ etmək təşəbbüslərində olanların gec-tez ilahi intiqama düçar olacaqları mütləqdir.Sinələrdə zəhərli bir ilan kimi qıvranan,arabir də ürpərdici halqalarıyla qımıldanan ilan kimi zəhərli ağızların və şüursuz kəlmələrin təmiz dindarları nə qədər incitdiyi məlumdur.Bunu yaxşı bilmək lazımdır ki,fitri amalı pozmaq,Allahın yaratdığını dəyişmək imkansızdır.Dinsizliyin yayılmasına nə qədər qəddarlıqla çalışılsa da,dinin ruhi və vicdani dərinliklərinə yerləşdirilmiş ülvi köklərinin cücərməsinə mane ola bilməz.Bəndənin,Rəbbinə yaxınlaşma ehtiyacının qarşısı alına bilməz! Yaranışdakı bu ülvi nəşənin qarşısını kəsmək mümkün deyil.Çünki ilahi qüdrət dinə ehtiyac və Rəbbə yaxınlaşmağı sünnətullah (Allahın nizamı)olaraq təqdir buyurmuşdur.“Ey Rəbbimiz,bizə bollu səbr və dizimizə (ayaqlarımıza)qüvvət ver! Bizə kafir qövm üzərində qələbə qazandır!” (əl-Bəqərə,250)“Ey Rəbbimiz! Öz peyğəmbərlərin vasitəsilə bizə vəd etdiklərini ver və qiyamət günündə bizi rüsvay etmə! Əlbəttə,Sən Öz vədinə xilaf çıxmazsan!” (Ali-İmran,194)Amin! Allaha qarşı səmimiyyət İXLAS İmam Qüşeyri rəvayət edir:Xorasan sultanı və qəhrəmanlarından Əmr bin Leys öldükdən sonra onu saleh bir şəxs yuxusunda görür və aralarında bu söhbət olur:-“Allah sənə nə etdi?”-“Allah məni əfv etdi.-“Allah səni nə səbəbə əfv etdi? Həyatında necə bir iş gördün ki,əfv edilməyə layiq oldun?” Buna cavab olaraq Əmr bin Leys dedi:-“Günlərin bir günü yüksək bir təpəyə çıxmışdım.Orada durub əsgərlərimi seyr edirdim.Onların çoxluğu və möhtəşəmliyini görüncə:“Kaş ki,Rəsulallah-səllallahu aleyhi vəsəlləm-zamanında baş verən yürüşlərdə ordumla bərabər iştirak edib onun uğrunda canını fəda edən bəxtiyarlardan olaydım.” hissini keçirdim.Məhz bu niyyət və arzumdankı ixlas səbəbiylə uca Allah sonsuz rəhmi ilə günahlarımı bağışladı və məni sonsuz nemətləri ilə mükafatlandırdı.” Bu hadisə ixlas və səmimiyyətin mömin üçün nə qədər mühüm olduğunu göstərən gözəl bir misaldır.Buna görə bəndə görə bilmədiyi işdən belə ixlas və səmimiyyətinin bərəkəti nəticəsində bir çox lütflərə nail olur.Belə ki,Allah Rəsulu-səllallahu aleyhi və səlləm-buyurur:“Möminin niyyəti (məqsəd və ixlası)əməlindən xeyirlidir.” (Süyuti Camiüs-Səğir,II,194)Çünki bunlar qəlbin əməlidir.İslam nəzərində də əməlin dəyəri onun meydana gəlməsinə səbəb olan niyyət və sədaqətlə ölçülür.Yəni bir işin ortaya çıxmasında onu görənin məqsədi nə isə,hökm də ona görədir.Bir hədisi-şərifdə bu həqiqəti təsdiq edərək:“Əməllər niyyətə görədir.” (Buxari,İmam,4; Müslim,İmarə,155)buyurulmuşdur.Buna görə başda ibadətlər olmaq üzrə bütün xeyirli əməllərin,Allah rizası məqsədiylə görülməsi əsasdır.Bu da ixlas ilə mümkündür.İxlas əməlləri sırf ilahi rizanı qazanmaq üçün ifa etmək və onların üstünə nəfsani qayələrin kölgəsini salmamaqdır.Bədən üçün ruh nə isə,əməl üçün ixlas da (sədaqət də)onun yerindədir.İxlassız əməl,nəticəsi olmayan quruca yorğunluqdan başqa bir şey deyildir:Kamal yolu ilə gedən bir dərviş gecə vaxtı məsciddə namaz qılırdı.Yağış yağmağa başladı.Qəlbi bir anlığa evinə uçdu.O anda məscidin tinindən bir səs gəldi:“Ey dərviş! Qıldığın bu namazla bizim üçün bir şey etmiş olmursan! Çünki səndəki gözəl olanı (könlünü)evinə göndərdin,çirkin olanı (nəfsini)burada saxladın!…” Bu qissə də göstərir ki,bütün əməlləri ancaq saf ürəklə ülvi bir məqsədə bağlayaraq ibadət vəsfi və dərəcəsinə yüksəltmək mümkündür.Allahın digər məxluqatı ilə bir çox bəşəri və nنəfsani əməllərdə müştərək qıldığı insan əməllərində dünyəvi,bədəni və nəfsani rahatlığı qayə halına gətirmək kimi bir alçaqlıqdan qurtararaq onları ilahi riza məqsədinin əmrinə tabe etmək iqtidarı ilə yaradılışındakı mükəmməlliyi təzahür etdirə bilər.Bu da Allahın razılığını həyatın ümumi və son qayəsi halına gətirməkdir ki,bütün əməlləri bu qayəyə qulluqları vəsfi ilə ruhaniləşdirir və ibadət səviyyəsinə yüksəldir.Yuxu,yeyib-içmək,evlad və mal-mülk sahibi olmaq kimi saysız bəşəri davranış ilahi rizanı qazanmağa səbəb olacaq bir məcra içində yerinə yetirildiyi təqdirdə həqiqətən ibadət və xeyirlər kateqoriyasına aid edilmiş olur.Bu mənada insanın üstün yaradılışına yaraşan bir zəka ilə Allah təalanın rizasından başqa bütün əməlləri könüldən silib atmaq müsəlmanın yerinə yetirməsi lazım olan böyük bir qəhrəmanlıqdır.Demək ki,Allah qatında əməllərin məqbulluğunun əsil şərti ixlasdır.İxlas,Allah təalaya yaxınlaşa bilmək məqsədi ilə hər cür dünya mənfəətlərindən qəlbi qoruya bilməkdir.İxlasın meyvəsi isə ehsandır.Bu da bəndənin,sanki Allahı görürmüş kimi ibadət və davranışlarda olması və özünü hər an ilahi müşahidə altında hiss edə bilməsidir.İxlas,bəndəni ən böyük xeyir olan ilahi rizaya nail edər.Allah,məxluqatın əməllərindən ancaq öz rizasına yönəlmiş olan ixlası istəyir.Ayeyi-kərimələrdə buyurulur:“(Ya Peyğəmbər!)Biz Kitabı sənə haqq olaraq nazil etdik.Buna görə sən də dini məhz Allaha aid edərək yalnız Ona ibadət et!” (əz-Zümər,2)“De:Mənə dini (itaəti)məhz Allaha məxsus edərək yalnız Ona ibadət etmək əmr olunmuşdur!” (əz-Zümər,11)İlahi hüzurdan qovulan iblis:“(İblis)dedi:«Ey Rəbbim! Məni azdırmağına (rəhmətindən kənar etməyinə)əvəz olaraq and içirəm ki,mən də (bunun müqabilində)onlara (pis əməllərini,günahlarını)yer üzündə yaxşı göstərib onların hamısını yoldan çıxaracağam! “Yalnız Sənin ixlaslı bəndələrindən başqa!” (əl-Hicr,39,40)Ayədə ifadə edildiyi kimi,şeytan ancaq və ancaq ixlasda zəiflik göstərənlərə toxuna bilər.İxlaslı qullara isə heç bir təsiri mümkün deyildir.Belə ki,Haqq təala şeytanın dediklərinə cavab olaraq belə buyurmuşdur:“(Allah)buyurdu:“Bu,sonu Mənə gəlib çatacaq doğru yoldur!” “ Sənə uyan azğınlar istisna olmaqla,bəndələrim üzərində (onları yoldan çıxarıb günaha vadar etməyə)sənin heç bir hökmün olmaz!” (əl-Hicr,41-42)“Doğrusu,Mənim (mömin)bəndələrim üzərində sənin heç bir hökmün ola bilməz.Rəbbinin vəkil olması (sənin şərindən və vəsfəsəndən onları qoruması)kifayət edər!” (əl-İsra,65)Hədisi-qüdsidə buyurulur:“İxlas,mənim sirlərimdən elə bir sirdir ki,onu bəndələrimdən (ancaq)sevdiyim kimsələrin qəlbinə əmanət edərəm.Onu (əcr dəftərinə)yazmaq üçün bir mələk və pozmaq üçün də bir şeytan xəbərdar ola bilməz” (ət-Tac,I,43).Bu Hədisi-qüdsidə bəyan edildiyi kimi ixlas Allahın sevgisini qazana bilən bəndələrə ərməğan edilir.Hədsdəki “sevdiyim bəndələrimin qəlbi” ifadəsi buna işarədir.Ona görə də bəndənin Allaha olan məhəbbəti ən kamil mənada ürəkdə yer almalıdır.Bu mənada ixlas və səmimiyyətdən uzaq məhəbbətlərin heç bir faydası olmadığı kimi,əbədi bir zərər və xüsrana səbəb olacağı da mütləqdir.Bununla əlaqədar Nəxşəbi həzrətləri belə bir qissə söyləmişdir:“Bir gənc,padşahın qızının qapısına gəlmiş və ona aşiq olduğunu söylmişdi.Xəbər padşahın qızına çatdıqda xanım qız qapıya gəlib o gəncə:-“Bu min dirhəmi al,bir daha mənə də,özünə də zərər verəcək belə bir sözü söyləmə!”-dedi.Gəncin əl çəkmədiyini gördükdə:-“Onda iki min dirhəm al!”-təklifini etdi.Nəhayət,sövdələşmə təklifi on bir min dirhəmə çatdıqda gənc təklifi qəbul etdi.Bu vəziyyəti görən padşah qızı:-“Sən məni necə sevirsən ki,gözün mal-pul ilə qamaşıb məni görməz oldu? Məni,məndən başqasına dəyişməyin cəzasının nə olduğunu bilirsənmi?-dedi və sonra da sevgisində sədaqəti olmayan gəncin boynunu vurdurdu.Bunu eşidən bir arif özündən gedib yıxıldı.Bir müddət sonra özünə gəldiyində belə dedi:-“Ey insanlar! Görün dünyada saxta sevgilərin başına nələr gəlir! Elə isə,Haqqı sevdiyini iddia edərək ondan başqasına yönələnlərin başına axirətdə nələr gəlməyəcək.” Həzrət Mövlana bu qissədəki halı aşağıdakı ifadə ilə necə gözəl izah edir:“İnsana,axtardığı şeyə görə qiymət verilir.” İxlas,bütün əməllər üçün zəruri olan elə uca bir nemətdir ki,ona sahib olmamış qurtuluşun mümkün olmadığını ifadə edə bilmək üçün bir hədisi-şərifdə belə buyurulur:“İnsanlar həlak olur,alimlər qurtulur.Alimlər də həlak olur,əməl sahibi olan alimlər qurtulu.Əməl sahibi olan alimlər də həlak olur,ancaq ixlas sahibi olanlar qurtulur.Ancaq bu ixlas sahibləri də (bu dünyada hər an)böyük bir təhlükə ilə üz-üzədir.” Bu həqiqət Qurani-Kərimdə belə bəyan edilir:“(Əzabdan)Allahın müxlis bəndələri isə müstəsnadırlar.” (onlara cəza verilməyəcəkdir)(əs-Səffat,40)“Ey iman gətirənlər! Nəfslərinizi qorumaq sizin borcunuzdur.Siz doğru yolda olsanız,(haqq yoldan)azanlar sizə heç bir zərər yetirə bilməzlər.Hamınızın axır dönüşü Allahadır.Allah etdiyiniz əməllər barəsində sizə xəbər verəcəkdir!” (əl-Maidə,105)İxlas,niyyətlərin təmiz və səmimi olmasıdır ki,ibadətlərin sağlam və bərəkəti ona bağlıdır.Həzrət Mövlana ixlasdan məhrum şəkildə ibadət edənlərə belə xitab edir:“Ey qafil! Kaş ki,səcdə etdiyin zaman üzünü səmimiyyətlə Haqqa çevirə bilib:-“Ucadan uca olan Rəbbim hər cür nöqsanlardan münəzzəhdir”-deməyin mənasını anlaya biləydin,yəni sırf şəkil səcdəsi yox,könül səcdəsi edə biləydin! ” İxlassız ibadətlər,ortaqlar və kirlər ilə doludur.Ona görə də ibadətləri saflaşdırıb ülviləşdirəcək sirr ixlasla mövcuddur.Bunun əksi olan halı isə ayeyi-kərimə belə ifadə edir:“Vay halına o namaz qılanların ki,Onlar öz namazlarından qafildirlər (səhlənkarlıqları üzündən namazlarını vaxtlı-vaxtında qılmazlar); Onlar (namazlarında)riyakarlıq edər.”(əl-Maun,4-6).İxlas,əməllərə Haqqın rizasından başqa şeylərin ortaq edilməsindən qəlbi qorumaqdır.Ancaq bu məqsədlə həyata keçirilmiş ibadətlərə “saleh əməl” deyilir.Haqq təala buyurur:“Biz onların qarınlarındakı qanla ifrazat arasında olan təmiz südü sizə içirdirik.O,içənlərin boğazından rahat keçər.(ən-Nəhl,66)Müfəssirlər bu ayədə bəyan buyurulmuş misala isnad edərək demişlər ki:İxlas da əməli,eynilə südün,qan və murdarlıqlardan ayırd edilməsi kim pisliklərdən ayırd edər.Südün xalisliyi onun qanı və murdarlıqlardan təmizlənməsi olduğu kimi,əməllərin xalisliyi də Haqq rizasından başqa hər şeydən salim qılınmasıdır.Cüneyd Bağdadi belə deyir:“İxlas,əməli pisliklərdən təmizləmə deməkdir.” Bir Allah dostu deyir ki:“İxlasda iddialı olmaq bir növ ixlassızlıqdır.” Musa (ə.s),Allahın əmrinə əsasən qövmündən yetmiş saleh adam seçmişdi.Bunların da içində seçim aparılması əmr olunanda qabağa çıxan üç adam seçildi.Allah təala belə buyurdu:“Ey Musa! Bu üçü mənim məxluqatımdan mənə ən uzaq olanlardır.Çünki bunlar:“Salehlər qabağa çıxsın!”-deyildikdə özlərini saleh adlandırıb qabağa atılanlardır.*** Həzrət İsa,ondan xalis əməli soruşan həvarilərinə bu cavabı verdi:“Allah üçün əməl edib bundan ötrü Haqq təalanın razılığından başqa bir arzusu olmayan şəxsin əməli,xalis əməldir.” Dolayısı ilə ixlas,əməllərin başda riya olmaq üzrə hər cür mənəvi kirlərdən təmiz olmasıdır.Çünki riya,ixlası bulandıran və yox edən ən böyük,ən təhlükəli faktordur.Əməllərinə riya bulaşdıran adam gizli şəkildə şirkə düşmüş olur və əzaba düçar qılınır.Hədisi-şərifdə buyurulur:“Qiyamət günü əleyhində ilk hökm verilən insanlar bunlardır:Birincisi şəhid edilən kimsədir.O,Allahın hüzuruna gətirilir.Allah ona verilən nemətləri xatırladır.O da bunları etiraf edir.Haqq təala:-“Bəs sən bunların əvəzində nə etdin?”-deyə soruşur.O adam:-“Ya Rəbbi! Sənin uğrunda şəhid edildim”-deyir.Allah Təala buyurur ki:-“Yalandır! Sən yalnız cürətli və cəsur tanınmaq üçün vuruşdun.Həqiqətən elə də deyildi.” Sonra onun haqqında əmr edilir və o atəşə atılana qədər üzü üstə sürüdülür.İkincisi elm öyrənən,başqalarına da öyrədən,ayrıca olaraq Quranı da oxuyan adamdır.O,Allahın hüzuruna gətirilir.Allah,ona bəxş etdiyi nemətləri xatırladır:O da etiraf edir.Haqq təala:-“Sən bunların əvəzində nə etdin?”-deyə soruşur.O adam:-“Elm təhsil etdim.Onu başqalarına da öyrətdim.Sənin uğrunda Quran da oxudum.”-deyir.Allah buyurur ki:-“Yalan dedin! Sən elm öyrəndin ki,sənə alim deyilsin; Quranı,ancaq onun yaxşı səsi var,qiraət əhlidir deyilsin-deyə oxudun.Həqiqətən elə də deyildi.” Sonra haqqında əmr olunur və o da atəşə,yəni cəhənnəmə atılıncaya qədər üzü üstə sürüklədilir.Üçüncüsü Haqq təalanın zənginlik verdiyi,hər cür maldan gen-bol bəxş etdiyi kimsədir O gətirilir.Allah ona olan nemət-lərini xatırladır.O da bunları etiraf edir.Haqq təala:-“Bəs bunların əvəzində sən nə etdin?”-deyə soruşur.O şəxs:-“Haqqında infaq edilməsini (Allah yolunda bağışlamağı)əmr buyurduğun heç bir işi tərk etmədim.Malımı ancaq sənin yolunda xərclədim”-deyir.Haqq təala buyurur:-“Yalan danışırsan! Onları ancaq sənə comərd deyilsin deyə etdin.Elə də deyildi.” Sonra onun haqqında əmr edilir və cəhənnəmə atılıncaya qədər üzü üstə sürüklədilir.” (Müslim,İmarə,152)Bu hədisi-şərif,ixlasın,əməllərin Allah qatında qəbul olunma şərti olduğunu o qədər açıq bir şəkildə göstərir ki,məqsəd Haqq təalanın rizası olmayınca zahirən Allah yolunda ölmək,elm öyrənmək və infaq etmək kimi,əslində ən məqbul olan əməllər belə sahibinə heç bir fayda gətirməz.*** Bəyazidi-Bistami həzrətləri Qurani-Kərimdən:“İçərinizdən bəziləri dünyanı,bəziləri isə axirəti istəyər.” (Ali-İmran,152)-ayeyi-kəriməsini dinlədikdə ağlamağa başlamış və belə demişdir:-“Bu bəyan,Allahın bəndələrinə bir sitəmidir ki:“Bir qisminiz dünyaya,bir qisminiz axirətə razı olur.Bəs Məni istəyənlər haradadır?”-deməkdir.Deməli,əsil iman,sırf ifadədə qalan bir sözdən; əməllər də olan bir qism quru və ruhsuz hərəkətlərdən ibarət deyildir.Könlün ta dərinliklərindən çağlayıb coşan səmimi duyğularla Yaradana inanmaq və Ona bağlanmaq,əmr və qadağanlarını zövq və şövqlə qəbul etmək və bu hal vəziyyət ilə əməli-saleh yerinə yetirərkən Onun rizasından başqa bir məqsədə əsla iltifat etməyib qiymət verməmək lazımdır.Əks halda bəndə,nifaqdadır,münafiqdir.Belələri bu sifətdən qurtara bilməz və nəfsinin qurbanı olaraq ilahi qəzəbə tuş gələr.Allah təala buyurur:“(Ya Peyğəmbər!)Nəfsini özünə tanrı edən kimsəni gördünmü? ” (əl-Casiyə,23)Bu da o deməkdir ki,Haqq təalanın istədiyi iman və əməl,səmimi bir könüllə və sırf öz rizası üçün olandır.Saflaşmış və ixlasa qovuşmuş bir qəlbin səmimi tövbəsini bu qissə nə gözəl ifadə edir:Əshabdan biri qəflətə düşüb işlədiyi oğurluq cinayətlərindən peşimanlıq çəkərək qəti tövbə etmişdi.Nəhayət,Rəsulallahın-səllallahu aleyhi vəsəlləm-hüzuruna gəlib işlədiyi cinayəti etiraf etdi və şəriətlə ona düşən cəzanın verilməsini dilədi.Buna görə onun əli kəsildi.Bu əsnada səhabə qopub yerə düşən əlinə baxaraq:-“Ey əlim! Səni məndən qopartdırana Allaha şükürlər olsun! Yoxsa sən mənim bütün vücudumu yandıracaqdın! ”-deyərək,könlünü bürüyən rahatlıq və sevincini belə ifadə etdi.Allah Rəsulu-səllallahu aleyhi vəsəlləm-buyurur:“Əməlini ixlaslı et! Belə edərsənsə əməlin azı sənə kafi olar.” (İhyan Ulumiddin,IV,676)“Allah sizin cəmalınıza və malınıza baxmaz! Fəqət sizin (ixlas və təqva baxımından)qəlbinizə və əməllərinizə baxar.” (Müslim,Birr,34)Çünki Haqq təala kimin daha çox,kimin daha az ibadət etdiyinə deyil,kimin daha xalisanə ibadət etdiyinə,yəni Haqq qatında dəyərli olanın ixlas olduğuna işarə ilə ayeyi-kərimədə belə buyurur:“Hansınızın əməlcə daha gözəl olduğunu sınamaq (bəlli etmək)üçün ölümü və həyatı yaradan Odur.” (əl-Mülk,2)Haqq təala əməldəki gözəlliyi,yəni ixlası təsbit və qeyd etmək üçün bəndələrini müxtəlif şəkildə imtahan edir.Belə ki,iman gətirdikləri üçün cürbəcür işgəncələrə məruz qalan möminlər haqqında onları ixlas və səmimiyyətlərini mühafizə edib dini həyatlarında mətanətli olmalarını bəyan etmək zəminində Qurani-Kərimdə belə buyurur:“Əlif,Lam,Mim! İnsanlar (mö’minlər)yalnız:«İman gətirdik!»-demələrilə onlardan əl çəkilib imtahan olunmayacaqlarınımı sanırlar?” “Biz onlardan əvvəlkiləri (keçmiş ümmətləri)də imtahana çəkmişdik.Şübhəsiz ki,Allah düz danışanları da (həqiqi iman sahiblərini də),yalançıları da çox gözəl bilir!” (əl-Ənkəbut,1-3)Ancaq ixlasın mahiyyətini yaxşı qavramaq lazım gəlir.Bir qism insanların ixlasla əməl etməmək və riya təhlükəsi ilə əlaqədar öz əməllərini tərk etməsi,əsla doğru deyildir.Bu baxımdan işlənən əməlləri tərk etmək yox,onları mümkün qədər qəlb aləmi ilə birlikdə xalisləşdirib kamala çatdırmağa səy göstərmək lazım gəlir.Çünki ixlas yolu çətinliklərlə doludur.Nəfsani meyillərlə mübarizə etməyi tələb edir.O birdən-birə və elə-belə yetişiləcək bir nəticə deyil.Layiqincə ixlas bəşəri yüksəlişdə bir zirvədir.Zirvəyə dırmanmaq isə addım-addım olur.Bu yolda həm bəşəri iradədən istifadə etmək və həm də Haqq təalanın lütf və kərəmini niyaz etmək lazımdır.Qəlbi Allahdan başqa hər şeydən qoruyub ixlasa yetirərək təmiz ürəyə çatdıra bilməyin ən gözəl yolu başlıca olaraq bu keyfiyyətlərlə təchiz edilməyə bağlıdır.1.Zikr vasitəsilə Allah (c.c)ilə yaxın ola bilmək üçün ehsan hissinə nail olmaq,yəni özünü daimi şəkildə ilahi nəzarət və müşahidə də hiss edə bilmək.2.Rabitə vasitəsilə başda həzrət Peyğəmbər-səllallahu aleyhi vəsəlləm-olmaq şərti ilə sadiq və salehlərə olan məhəbbəti daim təzə saxlamaq,onların hallarını özünə nümunə götürəcək səviyyədə tutmaq,beləcə feyz deyilən mənəvi enerjini təmin etmək.3.Söhbət vasitəsi ilə iman qardaşlığını yaşayıb mərhəmət,fədakarlıq və öz imkanlarının dövr etmə xislətlərini qazanaraq qəlbi təkmilləşdirmək.4.Xidmət vasitəsi ilə bütün məxluqatı könlün mərhəmət və məhəbbət dairəsi içinə ala bilmək.5.Bu ilahi əmanəti-yəni vücudu halal qida ilə bəslənmək.Çünki halal qidaya diqqət edilərsə qəlblər Allahın əmrinə itaət meyli ilə dolar və vücudumuz xeyir mənbəyi olar.Əsil olan isə insanın zikir,rabitə,söhbət,xidmət və halal qida ilə ilahi rəhmətin ən böyük əsəri,bir gözəllik mücəssəməsi olan könüldə üzə çıxacaq gözəlliklərlə bir vüsal atmosferində yaşaya bilməsidir.Ya Rəbbi! Sənin sirlərindən biri olan ixlasın həqiqətinə bizi də nail eylə! Bu lütfün şükranlığı daxilində sənə qulluq edən övliyaların könül iqlimindən bizə hissələr nəsib eylə və müyəssər qıl! Amin! XƏVF VƏ RƏCA (QORXU VƏ ÜMİD)İnsanın həyatı xəvf və rəca,yəni qorxu və ümidlərin çalxantısı içində keçir.Möminin könlündə xəvf və rəcanın qarşılıqlı ahəng və tarazlıq içində yaşaya bilməsi zəruridir.Çünki qorxunun ifratından ümidsizlik,təfritindən isə əminlik və təminat hissi əmələ gəlir.Buna görə Allah təalanın əzabından əmin olmaq və ya əksinə,rəhmətindən ümidsizliyə düşmək qadağan edilmişdir.Kamil mömin bu iki halı taraz şəkildə davam etdirən adamdır.Ayeyi-kərimədə buyurulur:“Onlar ibadət üçün yataqlarından qalxar (gecələr az yatar),qorxu və ümid içində (Allahın əzabından qorxaraq,mərhəmətinə ümid bəsləyərək)Rəbbinə dua edər və onlara verdiyimiz ruzilərdən (ehtiyacı olanlara)sərf edərlər.” (əs-Səcdə,16)Mütləq yeis,yəni ümidin üzülməsi insanın özünü əfv və məxfirətdən kənarda görmə qəflətdir.Nəticədə Allahın rəhminin təzahürlərini,qüdrət və əzəmətini inkar et-məkdir.Mütləq yeisin tam ziddi olan mütləq əminlik də Haqq təala-nın gözəl və şərəfli olan isimlərindən “Qəhhar” sifətinə qarşı duyğusuz qalmaq və ya əzabı saymamaqdır.Xülasə,Allah qorxusunu mütləq yeis həddinə çatdırmamaq və eyni zamanda ümidi də mütləq təminata yaxınlaşdırmayıb tarazlığı qorumaq lazımdır.Belə ki,zəlzələ hadisəsi kimi fövqəladəliklər bu tarazlığı saxlamağın güclənməsi kimi bir nəticə hasil edər Mömin “cənnətə təkcə bir nəfər gedəcək!” deyilsə görəsən o,mənəmmi?”,“Cəhənnəmə təkcə bir nəfər gedəcək! – deyilsə o anda da “Yoxsa bu mənəm?” əhval-ruhiyyəsində olmalıdır.Allah (c.c)ilahi qorxunu bəndələrinin qəlblərinə yeritmək və onları ehtiras və şəhvətə uymaqdan qorumaq üçün,göylərdən endirdiyi,yerdən yarıb çıxartdığı bir sıra bəla və müsibətlərlə xəbərdarlıq və tərbiyə edir.Bu bəlaların gəlişi gözəl hadisə və ya bir təsadüfün nəticəsi olduğunu zənn etmək dəhşətli bir qəflət və peşimanlıqdır.Bilinməyən üfüqlərdən gələn bəlaların minlərlə insanı ölümə və müxtəlif xəsarətlərə sürükləməsi,saysız insanları biçarə və kimsəsiz qoyması hikmətsiz və ibrətsiz deyildir.Əks halda dünyaya gəlmə və dünyadan getmənin ilahi proqram və həssaslığın məntiqi mənasını qəbul və izah etmək imkansızlaşır.Bu bəlalar heç şübhəsiz eyni zamanda Xaliq təalanın əzəmət,qüdrət və xəbərdarlıqlarının təzahürləridir.Həzrət Mövlana buyurur:“İçində yaşadığımız cahan məhdud və fanidir.Əsil olan əbədi və sonsuz axirət yurdudur.Ağlını başına topla və bu cahanın solğun naxışlarını,pozulacaq olan görünüşlərini və əriyib itəcək sifətlərini əbədi aləmə qarşı qəlbində bir pərdə halına gətirmə!” “Bu dünya sənin nəzərində hər nə qədər çox böyük və sonsuz görünsə də bil ki,ilahi qüdrət qarşısında o bir zərrəcik qədər də deyildir.Gözlərini açıb bir də bax.Bir zəlzələ,qasırğa,yaxud sel fəlakəti dünyanı və onun içindəkiləri nə günə qoyur!” Dünyanın bir çox ölkələrində baş verən təbii fəlakətlər “məhşərə kiçik bir misal olacaq” səhnələrdir.Yerlə bir olan xarabalıqlar həzrət Peyğəmbərin qiyamət əlaməti olaraq təsvir etdiyi ani və kütləvi ölümlərdir! Bizim üçün bunların hamısında saysız dərs və ibrətlər vardır.Dolaysı ilə yaşanan bəlanın zahiri səbəblərdən daha çox mənəvi perspektivdən təhlili ilə ibrət dolu böyük bir fəlakətə ilahi təqdir istiqamətindən baxmaq və onu materialist dünya görüşü ilə deyil,imani və islami ölçülərlə qiymətləndirmək məsələsində xətaya yol verilməməlidir.Kainat mikro aləmdən makro aləmə qədər ilahi bir nizam və həssaslıq içində proqramlanmışdır.Günəşin və səmadakı bir sıra cisim kütlələrinin hərəkətindən və bir atom daxilindəki ən kiçicik varlıqların hərəkətindən sirr dolu planetlərə qədər hamısı şüur və xəyal xaricində olan qüdrət axınları içində dolaşır.İlahi iradənin proqramına bütün varlıq tabedir.Bir imansız dahi Günəş surətinin artıb-azalmasına,günün 24 saatdan az yaxud çox olacağına ehtimal verə bilməz.Vicdanən ilahi iradənin gücünü təqdir edər.Ancaq nəfsin istəklərinə görə rədd edərək kainatdakı nizamın təməl qanunun və qaydalarını “təbiət qanunları” ilə öz-özünə var olan bir qüvvət və qüdrət mənbəyi şəklində ifadə edərək qəflətə yuvarlanır.Halbuki bu qanun və qaydalar,nəticə olaraq “adətullah” və ya “sünnətullah” deyilən həqiqətlərdir.Heç şübhə yoxdur ki,bu aləm səbəblər aləmidir.Səbəblərin səbəbkarı olan Allah (c.c),hər şeyin meydana gəlməsini digər səbəbə bağlamışdır.Çünki ilahi iradə səbəbsiz təzahür etsəydi nə o təzahürün şiddətinə dözmək olardı,nə də aləmin bir imtahan aləmi olma xüsusiyyəti əbədi olardı.Beləliklə irfan nuruna sahib olanlar səbəblərə yox,səbəbkar və təsir göstərənlərə bağlanırlar.İlahi müşahidəyə nail olmayanlar isə səbəblər arasında avara şəklində dolaşıb qalırlar.Yalnız fiziki səbəblərdən asılı qalırlar.Allah təala münkir və zalimləri cəzalandırmaq üçün bəzi təbiət hadisələrini bildiyimiz ilahi proqramdan kənarda,yəni maddi və mənəvi əzablara bağlı olaraq meydana gətirir.Yəni odun,suyun,iqlimin və digər təbbii ünsürlərin əhatəsində müşahidə olunan icra cəhətini ikinci plana keçərək təhrif edən bir qüvvə halına gətirir.Bu səbəbdən təbiətdə meydana gələn hadisələrin bünövrəsindəki ilahi muradı və ya çox vaxt da ilahi icazəni görməmək qısır və bəzən də kor bir düşüncəyə bağlı qalmaq deməkdir.Bu qəflətə düşənləri xəbərdar etmək mənasında həzrət Mövlana buyurur:“Unutma ki,bu dünya ilahi qüdrət önündə sanki bir saman çöpüdür.İlahi iradə bəzən onu qaldırır,bəzən endirir.Bəzən sağlam,bəzən qırılıb tökülmüş bir hala gətirir.Onu gah sağa,gah da sola aparır.Bəzən gül baxçası halına qoyur,bəzən də tikan halına.” Çünki Allah təala bu aləmin bir imtahan aləmi olmasını istəmiş,bu səbəbdən də aləmdə “qəhr” və “lütf” kimi bir-birinə zidd olan iki keyfiyyəti bir-birinin içində üzə çıxarmışdır.Lütfün meydana gəlməsi bəndələrin haqq etmələrinə bağlı olmamaqla bərabər bəzən səmimi dua,istək,sədəqə və müxtəlif saleh əməllilər səbəbiylə də həqiqətə çevrilir.Qəhrin meydana gəlməsi isə ilk növbədə haram,zülüm və kütləvi azğınlıqlar səbəbiylə reallaşır.Bununla bərabər bəzən də bəndənin səbir,təvəkkül və Allaha təslim olmaq imtahanını reallaşdırmaq və bu səbəblə də onu ucaltmaq məqsədinə bağlı olaraq təzahür edər.Beləcə Haqq təala bəndələrini vaxtaşırı imtahan edər.Bunun ayeyi-kərimə belə bəyan edir:-“Əlbəttə,Biz sizi bir az qorxu,bir az aclıq,bir az da mal,can (övlad)və məhsul qıtlığı ilə imtahan edərik.(Ya Rəsulum! Belə imtahanlara)səbr edən şəxslərə müjdə ver!” (əl-Bəqərə,155)Peyğəmbərlərin belə məsum olmalarına rəğmən çox böyük əziyyətlərin çək-çevirindən keçmələri də bu hikmətlərə dayanır.Həzrət Əyyubun (ə.s)bu mənadakı imtahanı diqqətə şayandır:Haqq təala bu şəni uca Peyğəmbərini imtahan etmək məqsədi ilə əvvəl bütün mallarını əlindən aldı.Bir sel ilə qoyunlarını,bir rüzgar ilə əkinlərini məhv etdi.Sonra böyük bir zəlzələ ilə övladlarını aldı.Daha sonra da bütün bunlar qarşısında təlaşsız,sükunət və böyük bir təvəkküllə riza halını yaşayan həzrət Əyyubun canına da ağır xəstəliklər verdi.Əyyub (ə.s)bu xəstə halında da şikayət etmədi,fəryad qoparmadı.Allaha təslimiyyətini qorudu.Onun bu səbir və Allaha təslimiyyət dastanı nəticəsində Allah təala ondakı dərd və əzabları yox etdi,ona ailə üzvlərii,bunlarla birlikdə əvvəlki həyatını qatbaqat artığı ilə bəxş etdi.Bu misal da göstərir ki,bir sıra bəlalarda məsum körpələrin,saleh adamların və bu müsibətlər nəticəsində günhalarının bağışlanması murad edilən bəndələrin olması da təbiidir.Bu barədə hədisi-şəriflərdə buyurulur:“Bir bəndə üçün Allah təala öz qatında bir dərəcə təqdir etmişdir.Bəndə təqdir olunan o dərəcəyə əməli ilə yetişə bilməmişsə Haqq təala ona dünyada bəzi bəlalar verər.Sonra da ona,o bəlalara qarşı səbir ehsan edər ki,o bəndə təqdir olunan dərəcəyə yetişə bilsin!” (Ramüzul-əhadis)“Bəndənin Allah dərgahında bir mövqeyi vardır ki,ona ibadətlə yetişə bilməz.O mövqeyə çatana qədər Allah ona,onun xoşuna gəlməyən şeylər (müsibətlər,bəlalar)verər.” (Ramüzul-əhadis)Həzrət Musa Türi-Sinaya gedərkən yolda bir adamla rastlaşdı.O adam həzrət Musaya:-“Ey Kələmullah! Bir diləyim var,nə olar,Türi-Sinada Rəbbimdən dilə,qəbul buyursun! ”-dedi.Həzrət Musa:-“Dilədiyin nədir? Söylə,mən də dua edim.”-deyincə,o adam:-“Ey Allahın peyğəmbəri! Bu mənimlə Rəbbim arasında olan bir sirdir”-dedi.Elə ki,Musa (ə.s)Türi-Sinaya çatdı,Rəbbi ilə danışdı və o adamın da diləyi üçün dua etdi.Haqq təala da bu duanı qəbul buyurduğunu ona bildirdi.Buna sevinən həzrət Musa qayıdanda bu müjdəni vermək üçün adamla qarşılaşdığı yerə gəldi.Bir də baxdı ki,onu canavarlar paramparça etmişlər! Buna son dərəcə təəccüb etdi və:-“Ya Rəbb! Bu necə bir sirdir? Onun ki,istəyini qəbul etmişdin?”-deyə təəccübünü bildirdi.Haqq təala Musaya (ə.s)belə buyurdu:-“Ey Musa! O bəndəm məndən elə bir mənəvi məqam istədi ki,öz qeyrət və əmələri ilə istəyinə nail olması əsla mümkün deyildi.Bunun üçün ona,gördüyün o bəlanı verdim.Beləcə onu bu bəla ilə dərgahımda arzu etdiyi mərtəbəyə yüksəltdim.” Başqa bir hədisi-şərifdə buyurulur:“Allah təala bir bəndəsinə bir müsibət və ya daha şiddətli bir bəla vermişsə,ancaq bu müsibət və bəla səbəbiylə əfv edəcəyi günahı və ya yenə də bu müsibət və bəla səbəbiylə qovuşduracağı bir dərəcəni vermək kimi iki xislət üçün vermişdir” (Ramuzul-Əhadis)Buna görə qəhrin üzə çıxması ümidsizliyiə,lütf isə mütləq bir əmniyyət və arxayınlığa səbəb olmamalıdır.Digər tərəfdən,müəyyən bir hadısəyə bağlanmamış bir sünnətullah olan zəlzələlər,yanğınlar,hərblər,düşmən işğalları,taunlar,quraqlıqlar və bunların ziddi olan rəhmət və bərəkətlər bəndələrin qəlbi təbiətinə görə formalaşır.Bəndələrin əksəriyyəti sirati-müstəqim üzrə isə,yağışlar rəhmət və bərəkət kimi enər,səadət və huzura vəsilə olar.Amma cəmiyyətdəki fərdlərin əksəriyyəti nəfsi təmayüllərə meyl etmişsə və qələbə şərdə isə,yəni vicdanlar ləkələnmişsə,qəlbdə üsyan xətti meydana gəlir ki,bu da rəhmət olan yağışların sel fəlakətlərinə çevrilməsinə,yaxud da tamamilə kəsilib quraqlıq bəlası olmasına,bəzən də zəlzələlərə zahiri bir amil olaraq göstərilən fay xətlərinin dağılmasına səbəb olur.Bu növ acı hadisələr heç şübhəsiz insanların üsyanları və günahları səbəbiylə meydana gəlir,yəni vicdanların ləkələnməsi ilə ruhlarda yaşanan mənəvi zəlzələnin dalınca yer üzünün fəlakətləri baş verir.Ayədə buyurulur:“.Hər hansı bir tayfa öz tövrünü (nəfsində olanları)dəyişmədikcə (pozmadıqca),Allah da onun tövrünü (onda olanları,onun əhvalını)dəyişməz ” (ər-Rəd,11)Allah (c.c),haşa,zülmkar deyildir.Fəqət bu fəlakətlərin asi və zalim bəndələrin layiq olduqlarına qovuşmaları üçün təzahür edən bir həqiqətdir.İlahi nizama və qüdsi əsaslara boyun əyməyənlərin ilahi intiqamın acı tətbiqi ilə qarşılaşmaları qaçınılmazdır.Allah təala buyurur:“Yerə düşən elə bir yarpaq yoxdur ki,(Allah)onu bilməsin.Yerin zülmətləri içində elə bir toxum,(kainatda)yaş-quru elə bir şey yoxdur ki,açıq-aydın kitabda (lövhi-məhfuzda)olmasın!” (əl-Ənam,59)Allahın izni olmadan bir yarpaq belə düşmədiyi halda böyük bir şəhərin təsadüfi və şüursuz bir şəkildə lərzəyə gəldiyini qəbul etmək ağıl və idrak xaricindədir.Hər şey bir hikmət və sirrə əsaslanır.Bu fəlakət,əlbəttə bir sıra zahiri səbəblərlə əmələ gəlmiş,binaların çürüklüyündən tutmuş qurtarmadakı kifayətsizliyə qədər müxtəlif səbəblər,onun həcminin böyüklüyündə rol oynamışdır.Bununla bərabər,görə bildiyimiz və bilmədiyimiz,şəxsiyyətini təyin edə bildiyimiz və bilmədiyimiz bir çox insanın qəlbi aləmindən,yəni üsyan və itaət duyğularından əməli hərəkətlərinə qədər mənəvi bir çox səbəblərin də rol oynadığı həqiqətdir.Hadisənin sırf ağıl süzgəcində qalan tərəflərini görərək görməzliyə vurmaq çox böyük bir xətadır.Hələ bəzi qafillərin,üsyanlarına peşiman olacaqları yerdə,sanki onu daha da şiddətləndirmiş bir şəkildə ortaya qoymaqdan çəkinməmələri nə qədər həzn bir aldanışdır! Üstəlik müsibət zahiri və daxili tərəfləriylə hələ tamam sona çatmamış ikən.Həzrət Mövlana belələri üçün nə gözəl buyurur:“Dərdlərinə dava kimi gələn ilahi xəbərdarlıqdan könülə şəfa bir əlac kimi istifadə edəcəyi halda onu özləri üçün canı alan zəhər halına gətirənlərə çox yazıqlar olsun! Elə bunun ucbatındandır ki,Haqq təalanın qəzəb pərdəsi onların gözlərindəki qaranlığı artırır.Onlar qarşılarında özlərini həlak etmək üçün gözləyən odla dolu cəhənnəm quyusunu görmürlər.Vay hallarına! ” Gələn bəlalar xüsusunda tədbirə diqqət etmək də,əlbəttə,zəruridir.Vacib olan bəşəri səy və tədbirlərə riayət etdikdən sonra Allaha təvəkkül edilməlidir.Əks halda içiboş,quru olan bir təvəkkül doğru deyildir.*** Həzrət Ömər-radiyallahu anh-,uçmaq üzrə olan bir divarın yanından keçərkən oradan qaçırmış kimi sürətlə keçmişdi.Yanındakılardan bəziləri:-“Ey möminlərin əmiri? Allahın qədərindənmi qaçırsan?”-dedilər.Bunun cavabında həzrət Ömər-radiyallahu anh-:-“Allahın bir qədərindən digər bir qədərinə sığınıram?”-buyurdu.Ancaq materialist baxışla baxanlar tədbirin rolunu mübaliğələndirir və:-“Evlər mötəbər tikilmiş olsaydı bu bəla başımıza gəlməzdi?”-deyə düşünürlər.Halbuki ilahi təqdirə əsaslanınca əsil səbəb tədbiri məğlub edər,muradi-ilahi yenə də gerçəkləşir.Yəni zəlzələ 7,4 bal şiddətində yox,tutaq ki,11,4 bal şiddətində olar və ya başqa bir səbəbdən meydana gələtdi.Bunun zəmanəmizdəki misalı Yaponiyadakı Kobe zəlzələsidir.Orada hər cür tədbir görülmüşdü.Evlər taxtadan quraşdırılmış,dözümlü şəkildə bərkidilmişdi.Amma təəssüflər olsun ki,zəlzələ fəlakəti ilə birlikdə qaz boruları dağıldı,böyük bir yanğın başladı və altı min insanın yanıb ölməsinin qarşısı alına bilmədi.Nəticədə Kobedəki bu iyirmi saniyə insanların illərlə əmələ gətirdiyi hər şeyi yox etməyə kifayət etdi.Unutmayaq ki,biz bəndəyik.Tədbir görmək borcumuzdur.Lakin bilməliyik ki,tədbir,təqdirə rəğmən nəticə verə bilməz.Təqdirə paralel olduqda ondan bir nəticə alınar.Bu həqiqətin əksinə hərəkət isə,Səmud qövmünün düşdüyü məhvolma çuxuruna düşmək deməkdir.Səmudlular özlərindən əvvəl üsyanları və azğınlıqları səbəbli Allahın qəzəbinə gələn Ad qövmünün məhv olmasını əzabi-ilahidən başqa bir səbəbə bağlayaraq qəflət içində:“Ad qövmü möhkəm binalar tikmədiklərinə görə məhv oldular.Çünki onlar evlərini qumlar üstündə tikmişdilər.Biz isə sərt qayalar üzərində tikdik.Gələn fırtınalardan heç bir zərər görmərik.”-demiş və yüksək yerlərdə qayaları yonub özlərinə ustalıqla evlər düzəltmişdirlər.Ancaq onlar da Ad qövmü kimi Rəbblərinə asi olaraq azdıqlarına görə əzaba uğradıldılar.Altdan gələn şiddətli bir uğultu nəticəsində onlar məhv oldular.Allah təala buyurur:“O zülm edənləri qorxunc (tükürpədici)bir səs bürüdü və evlərində diz üstə çöküb qaldılar (bir göz qırpımında həlak oldular).” “Sanki onlar heç yaşamamışdılar.Bilin ki,Səmud tayfası Rəbbini inkar etmişdi.Xəbəriniz olsun ki,Səmud tayfası (Allahın mərhəmətindən)kənar (uzaq)oldu!” (Hud,67-68)Bu həqiqət çərçivəsində düşündüyümüz zaman bir sıra bəlalardan qurtarmağın çarəsi olaraq sırf mötəbər binalar və etibarlı məkanlar düzəltməyi ön plana çəkməyin kafi olmadığı açıq-aydın görünür.Çünki yer üzündə fitnə-fəsad,nankorluq,üsyan,günah və azğınlıq kimi Haqq təalanın qəzəbini cəlb edən hadisələrin artması əzabi-ilahinin tüğyan etməsinə səbəb olur.Quruda və dənizdə nizam pozulur,fəlakətlər dalbadal gəlir.Bu həqiqət ayeyi-kərimədə belə bildirilir:“İnsanların öz əlləri ilə etdikləri (pis əməllər,günahlar)üzündən quruda və suda fəsad (pozuntu)əmələ gələr (bə’zi yerlərdə quraqlıq,qıtlıq olar,bə’zilərində zərərli yağışlar yağar,zəlzələ baş verər,dənizlərdə gəmilər batar)ki,Allah (bununla)onlara etdiklərinin bir qismini (etdikləri bə’zi günahların cəzasını)daddırsın və bəlkə,onlar (tövbə edib pis yoldan)qayıtsınlar.” (ər-Rum,41)Ayeyi-kərimədə bəndələrin azğınlıqlarına dünyada verilən cəza xüsusunda “bir qismi” ifadəsi işlədilməkdə və əsil əzabın axirətdə olduğuna işarə edilməkdədir.Ayrıca bu cəzanın bir tənbeh və xəbərdarlıq mahiyyəti daşıyaraq bəndələri azğınlıqlardan tərbiyə edib çəkindirmək mahiyyətində olduğu da bəyan edilir.Buna görə də belə hadisələrin vaqe olduğu zamanlarda digər vaxtlarda olduğundan daha çox Allah təalaya sığınmalı və istiğfarı dildən düşürməmək lazımdır.Belə ki,Haqq təala ayeyi-kərimədə:“(Tövbə edib)bağışlanmalarını diləyərkən də Allah onlara əzab verməz! (əl-Ənfal,33)-buyurulur.İstiğfarla birlikdə bəlaların da dəf edilməsi,xeyirlərin cəlb edilməsi üçün iki rükət hacət namazı qılıb Rəhman olan Allah təalanın mərhəmət və şəfqətini qazanmaq üçün yalvarmalıyıq.Allah (c.c)buyurur:“Ey iman gətirənlər! Səbir və dua ilə (namazla Allahdan)kömək diləyin! ” (əl-Bəqərə,153)Hədisi-şərifdə isə belə buyurulur:“Bir kimsə müsibətə düçar olan insana təsəlli verərsə (yəni maddi və mənəvi olaraq könlünü xoş edərsə)onun əcrinin bir misli təsəlli edənə də verilir.” (Ramuzul-Əhadis)-bəyanındakı sirri yaşamalıyıq.Çünki biz o müsibət zərbəsi alanların yerində ola bilərdik.Buna görə də içində olduğumuz vəziyyətin şükrü olaraqonlara qarşı bir infaq səfərbərliyinə girməyimiz zəruridir.Bəla gəlmiş yerlərdəki o məhrum,məğmun yaralı və yorğun insanlara “şəfqətli-xəlqillah” (Allahın yaratdıqlarına şəfqət)şüuru ilə əllərimizi və könüllərimizi yaxınlaşdırmalı,imkanımız daxilində acı və iztirablarına məlhəm olmalıyıq.Digər tərəfdən həzrət Mövlananın:“Belə vəziyyətdə sən Allaha yalvarmağa çalış! Ağlayıb inlə,təsbihə sarıl,saleh əməlləri artır!” buyurduğu kimi saleh əməlləri artırmalıyıq.” Çünki biz,minlərlə insanın ölümü ilə nəticələnən şiddətli bir bəladan sonra yenidən dünyaya qaytarılmış və saleh əməl işləmək üçün möhlət verilmiş insanlar kimiyik.Artıq,sanki yenidən bağışlanılmış bir həyatı yaşayırıq.Belə ki,bu vəziyyətdə məhşər günü-“Ya Rəbb! Bizi dünyaya təkrar göndər saleh əməllər işləyək!”-deməyə də üzümüz yoxdur.Buna görə də yaşanan acı və xəbərdarlıq dolu hadisələr bizim üçün ciddi bir oyanışa vəsilə olmalı və dərindən ölümü düşünmə hissinə qapılaraq “Ölməzdən əvvəl ölün” sirri ilə həyatımızı Allah rizası istiqamətində yenidən tənzim etməliyik.Xüsusilə Haqqa təvəkkül və rizanın könül rahatlığı və tarazlığı şəraitində könlümüzü səbr,təslimiyyət,istiqamət və dualar ilə yoğurmalıyıq.Musanın (ə.s)Turi-Sinada olmuş zəlzələyə görə Haqq təala-ya yalvarışını əhatə edən bu ayeyi-kərimə bizim üçün necə də gözəl bir ibrət,istiqamət və dua təlimidir:“Musa Bizim (Sina dağında)təyin etdiyimiz vaxt üçün öz tayfasından yetmiş (mötəbər)adam seçmişdi.Onları sarsıntı yaxalayanda (ildırım vuranda Musa)dedi:«Ey Rəbbim! Əgər istəsəydin,bundan qabaq onları da,məni də məhv edərdin.Aramızdakı səfehlərin törətdiyi günahlar üzündən bizi məhvmi edəcəksən? Bu (baş verən işlər)Sənin sınağından başqa bir şey deyildir.Sən onunla (bu sınaqla)istədiyini zəlalətə düçar edər,istədiyini doğra yola salarsan.Sən bizim hamimizsən (ixtiyar sahibimizsən).Bizi bağışla və rəhm et.Axı sən bağışlayanların ən yaxşısısan!” (əl-Əraf,155)Göründüyü kimi peyğəmbərlər belə ilahi imtahanlardan kənarda qalmamış və müxtəlif şəkillərdə bəla və müsibətlərlə təvəkkül,təslimiyyət,riza,Allah qorxusu və məhəbbəti kimi məsələlərdə sanki könül yoxlanışından keçmişlər.Nəticədə hamısı da daim “xəvf və rəca” (qorxu və ümid)halını qorumuşlar və Haqq təalanın təqdir,uca tutmaq və təltif buyurduğu seçilənlər zümrəsinin bir baş tacı olmuşlar.Ona görə bizə lazım olan hər hal və vəziyyətdə,yəni rahat və bolluq vaxtlarında da,sıxıntı və darlıq vaxtlarında da “xəvf və rəca” tarazlığını qoruyub Haqq təalanın rizası istiqamətində yaşaya bilməkdir.Bunun üçün baş verən ibrətli hadisələrdən lazımi dərsləri alıb saleh əməllərə sarılmağımız zəruridir.Rəvayət olunur ki:Xəlifə Harun ər-Rəşid hamama getmişdi.Hamamçı hər hansı bir qəsdi olmadan səhvən onun başına qaynar su tökür.Buna görə Harun ər-Rəşid yanmış vücudunun şiddətli ağrıları içərisində çölə qaçıb minlərlə adama sədəqə payladı və belə dedi:-“Bu gün hamamın isti suyuna dözə bilmirəm.Qiyamət günü nari-cahimə (cəhənnəm oduna)atılaramsa halım necə olar?” Buradan da göründüyü kimi ariflər hər vəsilə ilə ilahi hikmətə yönəlirlər və gələcək aləmə hazırlıq təlaşı içində olurlar.Əsas dərdləri Allahın hüzurunda vəziyyətlərinin necə olacağıdır.Yunis Əmrə həzrətlərinin aşağıdakı şeiri də həmin bu düşüncənin bir ifadəsidir:Acep bu benim canım Azad ola rmı ya Rab! Yoksa yedi tamuda Yanıp kala mı ya Rab! Acep benim bu halim Yer altında ahvalim Varıp yatacak yerim Akrep dola mı ya Rab! Yunus kabre vardıkda Münker-Nekir geldikde Rabb’in kimdir dedikde Dilim dönü mi ya Rab! Bu hal hədisi-şərifdə buyurulan:-”Əgər mənim bildiyimi siz də bilsəydiniz,az gülüb çox ağlayardınız.”(Müslim,Fəzail,134)-ifadəsindəki həqiqətlə eyni kökdəndir.Bunun üçün də dünya və axirətdə könül rahatlığı və səadətə nail olmaq baxımından bu fani aləmdə rüku və səcdələrimiz,dua və diləklərimiz qulluq göz yaşları ilə yoğrularaq Haqqın rəhmət dəryasına daxil olmalıdır.Həzrət Mövlana nə qədər gözəl söyləyir:“Ağlayıb-sızlamaq sağlam və sarsılmayan böyük bir sərmayədir.Allahın bütün rəhməti isə çox qüvvətli bir dayaqdır.Ey qəşş edib gülən qafil! Gülməyin zövqünü daddın,bir də ağlamağın zövqünü dad,təcrübə edib gör ki,o şəkər mədənidir.Allah üçün ağlayan göz,nə qədər mübarək bir gözdür! Allah üçün ağlayan bir qəlb nə qədər mübarək qəlbdir! Ağlamaq və sızlamağa mütləq mərhəmət edilir.Rəbbin lütf və mərhəmət dəryası ağlayanlar üçün aşıb-daşır.” Bu mənada Şeyx Sədi də belə deyir:“Bulud ağlamasa çəmənlər necə gülər? Ağlamayan körpə anasından necə süd əmər? ” Bir aşiq vardı.Ara vermədən məşuqunun məhləsində göz yaşı töküb inildəyirdi.Səbəbini soruşdular,belə cavab verdi:“Sevdiyimin məhəlləsinin torpağını hər gün gəlib göz yaşlarımla sulayıram ki,bircə an belə aramızda toz qalxmasın.” Əgər bu xüsuslardan hədisi-şərifdəki:“Allah qorxusu ilə göz yaşı tökən adam sağılmış süd əmcəyə qayıtmayınca cəhənnəmə girməz.” (Tirmizi,Zühd,9)müjdəsinə nail ola biləriksə nə bəxtiyar olarıq! Ya Rəbb! Məhəmməd ümmətini hər cür bəla,afət,müsibət,əzab və qəzəbindən mühafizə eylə! Rahatlıq və darlıq vaxtlarında cümləmizi həvf və rəca halında səbr edib ilahi mükafatlara nail olan bəxtiyarlar zümrəsindən qıl! Könüllərimizə sakitlik və könül rahatlığı bəxş eylə! Həm iman və irfan,həm də qəzəb və bəla baxımından qaranlıq gecələr kimi keçən günlərimizi nurlu,bərəkətli və müjdəli sabahlara çevir.Amin!.QƏFLƏT Yolu ucsuz-bucaqsız səhralara düşən bir səyyah dalğın-dalğın gedərkən bir vəhşi heyvana rast gəldi və dəhşətli bir təlaşla qaçmağa başladı.Lakin nə qədər sürətli qaçsa da qurtara bilməyəcəkdi.Bu səbəbdən özünü qarşısına çıxan dərin bir quyuya atdı.Aşağı doğru düşərkən quyu divarında böyüyüb uzanmış bir budaq gördü və ondan tutub asıllaşdı.Fəqət bir də gördü ki,o budağı biri ağ,o biri qara olan iki siçovul gəmirir.Quyunun dibinə baxdı.Bir əjdaha ağzını açıb onun düşməsini gözləyirdi.Bundan başqa yuvalarından başlarını çıxarmış dörd ilan vardı! Bu vəziyyətin dəhşət və vəhmini anlayan o zavallı,böyük qorxu və təlaşa düşdü.Başına gələn bu hadisə nə kiçicik bir səhvə,nə də vaxt itirməyə imkan verirdi.Bir an əvvəl,yəni siçovullar girişdiyi budağı gəmirib qurtarana qədər quyudan çıxmalı idi… O qərib adam bu vəziyyətin ciddiliyini və təhlükəsini düşünərkən quyu divarının ona yaxın bir yerində iştah keçən gözəl bir pətək gördü.Ürəyi atlandı və içindən:-“Bu qərib yerdə belə gözəl bal! Vəziyyətim uyğun deyil,amma heç olmasa dadına baxım,sonra vaxt itirmədən yuxarı çıxaram”-dedi.Bala uzanıb ondan daddıqda elə həzz aldı ki:-“Belə balı bir daha haradan taparam? Hazır imkan varkən bir qədər yeyim!”-dedi və balın ləzzəti ilə özünü itirdi.Beləcə ağlını,fikrini,könlünü və gözünü bala bağlayan biçarə adam içində olduğu vəziyyətlə bağlı hər şeyi unutdu və qurtuluş carəsi axtarmaq yaddan çıxdı.Dəvəquşu başını quma soxub ətrafdan və özündən necə bixəbər olarsa,o da eyni şəkildə sanki başını bala soxub başqa heç şeyi görməz olmuşdu.Ancaq onun bu vurdumduymazlığı nə siçovulların budağı gəmirməsinə,nə də əjdaha və ilanların pusquda gözləməsinə,əlbəttə,heç cürə təsir edə bilməzdi.Nəhayət,gəmirilən budaq qopdu və qafil yolçu quyunun dibinə düşərək məhv olub getdi.*** Bu qissədəki quyu və bəlalar:-dünya həyatını,əjdaha və ilanlar:-dünyəvi və nəfsani pis sifətləri,bal:-aldadıcı fani ləzzətləri,budaq:-ömrü,ağ və qara siçanlar:-gecə və gündüzü,yəni ömrü əridən zamanı təmsil edir.Səyyah da bu şərtlər daxilində həmin imtahan aləmindən gəlib keçən bir yolçudur ki,əgər qəflətə dolarsa,onu gözləyən nəticə məhv olmaqdır.Bu halda bəşər üçün ən mühüm məsələ bir gün peşimançılıq tüğyanları ilə ağladacaq olan hər cür qəflətdən qorunmasını bilmək,əbədi könül rahatlığı və şadlığa qərq edən uca qurtuluşa nail olmaq yolunda səy göstərmək olmalıdır.Əslində insanın yaradılış qayəsi içində olduğu əhval bunu labüd etmirmi? Məlumdur ki,hər məxluqun səadəti öz yaranışındakı qayəyə uyğun olaraq yaşaması ilə mümkündür.Cahanda ən üstün varlıq insan olduğuna görə onun səadəti də,yaradılış səbəbindən xəbərdar olması,davranışlarını buna görə tənzim etməsi; içində olduğu fani aləmin və onun gəldi-gedər sevdalarının nəfsi ilə əl-ələ verərkən hazırladığı təhlükəli tələlərə qarşı ayıq-sayıq olması ilə mümkündür.Bu da,kimin mülkündə yaşadığının və kimin verdiyi ruzi ilə həyatını davam etdirdiyinin dərk edilməsi ilə bəndəyə yaraşan bir mahiyyətdə dərin,incə,zərif,şükrani və istiqamət üzrə saleh əməllərlə bəzənmiş bir həyata bağlıdır.Yoxsa,əhsəni-təqvim keyfiyyəti ilə yaradılan insanın Allahdan uzaq,özünü bilməyən və öz cövhə-rindən layiqincə xəbərdar olmadan yaşaması yuxarıda rəvayət olunan misaldakı kimi şiddətli bir qəflət olur ki,bu,həyat adına ziyan ilə dolu sürünmə və çox acı bir səfalətdir.Hüdayi həzrətləri əhsəni-təqvim olaraq yaradılmış bəndənin bu vəziyyətə düşməməsi üçün xəbərdarlıq mənasında belə deyir:Gidenleri görmez misin? Yer altına girmez misin? Hakk katına varmaz mısın? Nic’olur halin ey gafil? Taat kapusun kaparsan Doğru yolundan saparsan Nice bir mala taparsan Nic’olur halin ey gafil? *** Nəfsin həqiqətini,cahandakı halını,həyata gəlib bir müddət sonra ölümün girdabına atılmağın hikmət və məqsədini bilməyən qəfil bir yolçu olmaq nə qədər dəhşətli bir aldanışdır! Bu aldanışa qapılmaq,axirətin tarlası olan bu dünyadakı əbədi qazanc fürsətini qaçırmaqdır.Yunis Əmrə həzrətləri,xalq arasında yayılmış təbir ilə desək:“Qızım,sənə deyirəm,gəlinim sən eşit”-qəbilindən “hələ fürsət əldə ikən oyan”-deyir və nəfsinə belə söyləyir:Nice bir uyursun,uyanmaz mısın? Göçtü kervan,kaldık dağlar başında.Çağrışır tellallar inanmaz mısın? Göçtü kervan,kaldık dağlar başında.Yunus sen bu dünyaya niye geldin? Gece gündüz Hakk’ı zikretsin dilin.Evliyaya uğramaz ise yolun,Göçtü kervan,kaldık dağlar başında.*** Məchul aləmdən tək-tək gələn və bir müddət imtahan şərtləri içində yaşadıqdan sonra yenə tək-tək dünya hüdudundan çıxıb əbədiyyət aləminə köçən insanların bu gəlib-getmələrindəki hikmət və sirri anlamaq istəməyən həqiqi bir mütəfəkkir və ziyalı təsəvvürə gələ bilməz.Bəşər həqiqətinə nüfuz edə bilmək,həyat və ölümün mənası-nı qavraya bilmək ancaq işarə etdiyimiz bu ifadədəki qəflətdən qurtuluşun bir nəticəsidir ki,bu da ilahi nur ilə parlayan səlim bir mühakimə,inkişaf etmiş bir qəlb və bərbad hala salınmamış vicdanın işidir.Cəhalət,şəhvət,kin,qürur,hirs,paxıllıq,həsəd,israf və qəzəb kimi fitri təmayüllər qəflətin məhvedici təzahürləridir.Bu girdablarda boğularaq insanlıq şərəfinə vida etmək böyük bir peşimanlıq və aldanışdır.Bu aldanış səbəbiylədir ki,daxildəki nəfs deyilən aləmə qafilcəsinə və məcnuncasına bir surətdə təmayül nəticəsində meydana gələn günahlar Haqq və həqiqətə pərdə olur.İnsanlığın şərəf və heysiyyətinə xələl gətirir.Ruhlar qaranlığa bürünür.Yaradan unudulur,günaha qərq olunur.Bu hala düşənlər üçün ayeyi-kərimədə belə buyurulur:“Vay qəlbləri Allahın zikrinə (Qurana)qarşı sərt olanların halına!” (əz-Zümər,22)Həqiqətən də vicdanda əxlaqi dəstək azaldıqda incə duyğu və dərinlik yoxa çıxır,istiqamət sahibi ola bilmək məsələsində ciddi bir zəiflik ortaya çıxar.Günahlar sərin bir meh kimi nəfslərə xoş gələr.İnsan öz eyiblərinə qarşı kor olar.Barmağı yaralı adam yemək yeyərkən əlindəki yaralar onu necə narahat etməz və qarşısındakının iyrəndiyinin də fərqinə varmazsa,nəfsin əsarəti altında yaşayan qafillərin də günahları özlərini narahat etməz.Onlar məruz qaldıqları və ətrafa verdikləri zərərin də fərqinə varmazlar.Çünki qəfləti bir zireh kimi bürünənlər Haqq və həqiqət qarşısında kar və kor olurlar.Haqq təala onlar üçün:“Onlar kar,lal və kordurlar.” (əl-Bəqərə,18)-buyurur.Həzrət Mövlana-quddisə sirruh-,Allah rizasından uzaq,riyaya bulaşmış,qəflət içində və nəfsi mənfəətlər müqabilində edilən bir xəstə ziyarətindəki qafil ziyarətçi və qafil xəstənin axmaqlığını istehzalı şəkildə belə izah edir:Anlayışlı,hal əhli,yol-yön bilən bir nəfər qəflət içində olan qulaqları eşitməyən bir tanışına:-“Qonşun xəstələnib,xəbərin varmı?”-dedi.Qafil kar öz-özündə ziyarəti zamanı edəcəyi söhbəti ölçüb-biçirdi:-“Tutaq ki,qonşumu ziyarətə getdim.Bu kar qulaqla o xəstə gəncin nə dediyini necə başa düşəcəyəm?”-dedi.Sonra:“Həm də,axı insan xəstələndikdə səsi də batıq,zəif və yavaş çıxar.Belə halda mən onun sözlərini əsla anlaya bilmərəm”-deyə fikirləşdisə də:-“Axı qonşudur,çarə yoxdur,getmək lazımdır.Əks təqdirdə hamı məni qınayar,etibarımı itirərəm”-deyərək getməyi qərara aldı.Sonra da özü üçün belə bir plan qurdu:“Gedərəm,xəstənin dodaqlarının tərpəndiyini gördükdə,nə dediyini təxmin edərək müxtəlif bənzətmələrlə onun nə söylədiklərini başa düşməyə çalışaram.Beləcə xəstəyə başa düşmədiyimi də bildirməmiş olaram.Əslində o da canındakı ağrıların əzabından bunun fərqinə varmaz.Əvvəla:-“Qonşu,necəsən?”-deyərəm.O da cavab verər ki:-“Yaxşıyam,pis deyiləm.” Mən də:-“Allaha şükür!”-deyərəm.Sonra:-“Yeməyin necədir? Nə yeyirsən?”-deyə soruşaramş O:-“Şərbət içdim,yaxud mərcimək şortbası və s.yedim”-deyər.Mən də:-“Nuş olsun”-deyərəm.Sonra:-“Həkimin kimdir? Sənə kim baxır?”-deyə soruşaram.O da:“Filan həkim”-deyə cavab verər.Mən də onun əhval-ruhiyyəsini artırmaq üçün:-“O həkimin ayağı çox sayalıdır.Yaxşı ki,onu çağırmısınız,o gəldi,deməli işlər yoluna düşəcək.”-deyərəm.O qafil kar adam,qıt ağlı ilə bu təxmini söhbət,qiyaslama və bu sual-cavabları hazırladıqdan sonra durub xəstəni ziyarətə getdi.Əvvəlcədən planladığı kimi salam verib soruşdu:-“Necəsən,ay mənim dərdli qonşum?-dedi.Əziyyətlər içində qıvranan xəstə inilti ilə:-“Çox pis.Deyəsən daha ölürəm.”-dedi.Bunu eşitməyən kar dərhal əvvəlcədən ürəyində tutduğunu dedi:-“Allaha şükür!” Bundan bərk inciyən xəstənin halı daha da pisləşdi.Qonşusunun bu ziddiyyətli mövqeyini başa düşə bilmədi.Fikirləşdi ki:-“Deməli bu qonşu mənim ölməyimi istəyir?” Vəziyyətin nə yerdə olduğundan xəbərsiz kar ikinci sualı verdi:-“Yeməyin necədir? Nə yeyirsən?” Onsuz da canının ağrısından əzab çəkən xəstə hirsli-hirsli:-“Zəhər,zəqqum!”-cavabını verdi:Bunu da eşitməyən kar:-“Nuş olsun!”-dedikdə xəstənin hirsi və əzabı daha da artdı.Çünki xəstə kamil kişilərdən deyildi.Bundan sonra da kar qonşu soruşdu:-“Həkimin kimdir? Səni kim müalicə edir?” Hövsələdən çıxmış xəstə daha da qəzəblə:-“Kim olacaq? Əzrayıl! Çıx get burdan! Məni daha da hövsələdən çıxartma!”-dedi.Bu dialoqdan əsəbləşən xəstə daha da pərişan oldu.Lakin qafil kar,xəstənin dediklərini eşitmədiyindən,onun nə vəziyyətdə olduğunu da anlaya bilmədi və başını tərpədərək əvvəlcədən hazırladığı sözünü ahəstə-ahəstə dedi:-“O həkimin ayağı çox sayalıdır.Yaxşı ki,onu çağırmısınız,o gəldi,deməli işlər yoluna düşəcək! O gəldiyi üçün sevin!” Qafil adam durub gedərkən:-“Yaxşı ki,bu ziyarətimi etdim və hörmətimi qoruyub saxladım.Həm də bir zavallının könlünü aldım”-deyə düşündü.Ancaq küt ağıllı axmaq və qafil olan kor adam,bu ziyarətində çox zərərli çıxmışdı.Fəqət o,qəflətdə olduğu üçün bu ziyarətdən qazanclı çıxdığını zənn edirdi.O getdikdən sonra dərindən nəfəs alan xəstə də qonşusunun kar olduğunu unudaraq qəflət içində kobud sözlər söyləyərək:-“Məgər; yaxşı bir adam kimi tanıdığımız bu qonşu,əslində bizim can düşmənimiz imiş! Yazıqlar olsun ki,onun bir əzab dağarcığı,zülüm yuvası olduğunu bilməmişik!”-deyir və durmadan qəzəbləndikcə qəzəblənir və qafil qonşusuna bəddua edirdi.Öz-özünə:“Xəstəni ziyarət etmək və hal-əhvalını soruşmaq könül almaq üçündür.Bu adam isə Allah rizası üçün deyil,bəndə rizası üçün,hal-əhval tutmaq üçün deyil,adamın xətrini qırmaq üçün,düşmanlıq etmək,pislik etmək,sanki intiqam almaq üçün gəlmişdi! Düşməni xəstə,zəif və haldan düşmüş görüb öz murdar qəlbini sevindirmək və razı salmaq istəmişdir.Halbu ki,mən,onu bütün qonşuluq dövründə bircə dəfə də incitməmişəm!”-dedi.*** Həzrət Mövlana buyurur:“Kar adam könül sevindirmək istərkən könül qırdı.Təxmini və uydurma sözlərlə xəstənin ürəyinə od qoydu.Görk üçün xəstəni ziyarətə getdiyindən öz-özünü günaha batırıb oda atdı.” “O qafilin etdiyi bomboş bənzətmələr üzündən on illik qonşuluq haqqı və yaxınlığı itib-batdı.“Digər tərəfdən,xəstə də hiddətinə uyub səbr edə bilmədi və ilahi qismətlərdən məhrum oldu.Yaxşı gümana uymaqla maraqlanıb həqiqəti öyrənmək əvəzinə,pis gümana aldanıb özünü yazıq etdi.” “Bu kimi neçələri vardır ki,ibadət və bəşəri davranışları Haqq rizası üçün deyil,mənfəət üçündür.İçinə nəfs qarışdırılmış ibadətləri ilə savab qazanmağa və bununla da cənnətə nail olmağa çalışırlar.” “Halbuki,onların ibadət deyə etdikləri işlər yalnız gizli günah və gizli şirk olmaqdadır.Çünki Haqqdan qeyrisini hədəf alan bütün ibadətlər günahdır.Görk üçün qılınan namaz zahirən təmiz və şəffaf görünsə də,daxili gizli şirk ilə bulanmışdır.Bir damla nəcis qarışan təmiz su necə təmizliyini itirirsə,xəstə və qafil qəlblə edilən ibadətlər də elədir.” Digər tərəfdən,hekayədəki karın öz qəflət aləminə görə xəstənin davranış və sözlərini yozub həqiqətdən kənar nəticələrlə onun hərəkətlərini tənzim etməyə çalışması,sanki zəmanəmizin mənəvi karlarını xatırlatmaqdadır.Çünki bu günün bir sıra mənəviyyat karlarının,İslam dininin təbliğinə qarşı hissiyyatsız və biganə qalmaları başqa cür izah edilə bilməz.Bundan başqa bu tarixi xəta qarşısında fərasət sahibi xalqın ah-naləsinə qarşı kar olaraq “ağı qara,qaranı ağ” görən qafillərin başa düşülməz mövqeləri də nə qədər dəhşətli bir qəflət və zərər nümənələridir! Dünya süfrəsindən şüursuz bəhrələnənlər fani nemətlərlə bəxtiyar olmağa çalışırlar.Dünyada nəfsi istəklərinə görə yaşamağı cənnət həyatı kimi qəbul edərlər.Fəqət unudurlar ki,bu ilahi gözəllikləri talan edənlərin acı sorğu-sual ilə qarşılaşacaqları mütləqdir.Həzrət Mövlana-quddisə sirruh-qəfləti,yəni dünyaya həd-dən artıq meyl etməyi belə təsvir edir:“Əgər bu aləmdə müxtəlif şərbətlərin ən saf və əlasını içib üstündən ən gözəl yeməklər yesən,bil ki,sən yuxuda yeyib-içmiş olursan.Oyananda isə bu dünyada yenə ac və susuzsan! Yuxuda içdiyin şərbətlərin və yediyin o nemətlərin canına heç bir faydası yoxdur.Yəni dünya yatan adamın gördüyü yuxu kimidir.Həqiqətən də dünya və dünya nemətləri ona bənzəyir ki,bir kimsə yuxuda bir şey istərsə ona verərlər.Oyandıqda isə yuxuda gördüklərindən ona heç nə qalmaz.Bu dünya halı yuxuda istənilən və yalnız röyada nail olunan fani oyuncaqlardan ibarətdir.” Allah təala buyurur:“(Ya Peyğəmbər!)Nəfsini özünə tanrı edən kimsəni gördünmü?” (əl-Casiyə,23)Hekayədə qeyd edilən qulaq bir neçə söz və hərfləri eşidib anlaya bildiyini,göz müəyyən şeylər gördüyünü zənn edə bilər.Lakin gizli sirləri və səsləri eşitməsi lazım gələn kö-nül qulağı nə haldadır? İlahi qüdrət axarını və ilahi sirləri seyr edəcək o qəlb gözü hansı aləmdədir? Əgər o qəlb kar isə və o göz kor isə bu vəziyyət o qafili iki dünyada da bədbəxt etməzmi? Rəvayətə görə Yunus (ə.s),bir dəfə həzrət Cəbrayıla:-“Mənə yer üzünün ən abid adamını göstərərsənmi?”-dedi.O da bir adam göstərdi ki,əlləri və ayaqları cüzam xəstəliyinə tutulduğundan çürümüş bir vəziyyətdə idi və gözünü də itirmişdi.O belə deyirdi:-“Ey Allahım! Mənə bu əllər və ayaqlar vasitəsilə nə vermişsənsə ancaq Sən vermisən.Nədən uzaqlaşdırmışsansa da ancaq Sən uzaqlaşdırmısan.Ey Allahım! Mənim ürəyimdə bir arzu qaldı ki,o da yalnız Sənə vasil olmaqdır.” Görünür ki,qəlbin döyüntüləri bəndə rizasında deyil,Haqqın rizasında olarsa niyyətlər və əməllər fərqlilik qazanar və cənnət vəd edilən əməllər meydana gələr.Buna görə də qəflətdən qurtuluş üçün qəlbi təsfiyə (saflaşdırma),nəfsi təzkiyə (təmizləmək)edib könldən dünya həvəsələrini çıxartmaq və kainatdakı qüdrət,hikmət və zəriflik təzahürlərini müxtəlif mənzərələr halında könüldə seyr edə bilmək zəruridir.*** Mərifət əhli deyir ki:“Ey mərifət yolçusu! Bu yolda səbirsizliyi səbirlə,unutqanlığı zikirlə,nankorluğu şükürlə,üsyanı ibadətlə,xəsisliyi comərdliklə,şübhəni yaxınlıqla,riyanı ixlas ilə,israrı tövbə ilə,yalanı doğruluqla,qəfləti təfəkkürlə dəyişdirmədən uzağa gedə bilməzsən!…” Əks təqdirdə insan qəflətdən qurtara bilməz və əlindəki bir qab suyu bir dərya hesab edərək bir sıra həqiqət və qismətlərə qarşı gözləri pərdəli olar və könlü hər iki dünyada məhrumiyyət içində qalar.Belələri hələ diri ikən belə,ölü olanlardır.Rəvayət edilir ki,Cüneyd Bağdadi həzrətləri bir cənazə namazında beş dəfə təkbir alır.Cənazə namazının dörd təkbirlə qılındığını bilən camaat buna təəccüb edərək soruşdu:-“Ey Cüneyd! Cənazə namazında dörddən artıq təkbir yoxdur axı! Bu beşinci təkbir hardan çıxdı?” Həzrət Cüneyd də belə buyurdu:-“Aldığım dörd təkbir ölülər üçündür.Beşinci təkbiri də bu ölüdən də ölü bir vəziyyətdə olan dirilər üçün gətirdim ki,bəlkə özlərinə gəlib ölüm gəlməmiş oyanarlar.” Ən gözəl şəkildə yaradılan bəndənin qəflət içində yaşayaraq lazımsız şeylərlə məşğul olması və ömrünü puç etməsi insanlığın şərəfi və heysiyyəti adına nə qədər yad bir haldır.Hüdayi həzrətləri bu biganəliyə düşənlərə belə deyir:Hakk’ı koyup batıla meyl ü muhabbet neden? Tabi-i şeytan olup fitne vü şirret neden? Rah-ı salaha gidip sulh ve süluk ehli ol,Nefse uyup herkese hiddet ü şiddet neden? Mülk-i Süleyman ile taht-ı İskender hani? Bildin ise bunları,faniye rağbet neden? Bir nəfs haqq-hesabı tərzində söylənən bu ifadələri daim yadda saxlamaq lazımdır.Saleh bir kəsin öz dostuna yazdığı məktubunda söylədiyi bu həqiqətlər nə qədər dərin və gözəldir:“Nəfsini hesaba çəkən qazanar,qafil olan ziyana düşər.Mərhəmət edən mərhəmət görər.Diqqətlə baxan yaxşı görər; yaxşı görən yaxşı anlayar; anlayan bilər; bilən əməl edər; əməl edən də hər iki cahanda səlamətə qovuşar.” *** Bu fani aləmdə bizim üzərimizə düşən vəzifə bəşəri taqətimiz daxilində Yaradandan qafil,yaradılış səbəbindən xəbərsiz olmamaq; qəlbdən gələn eşqlə Qurani-Kərimə və Rəsulullahın sünnəsinə məhəbbət və bağlılıq; dərin təfəkkür və bir vicdan haq-hesabıdır.Cahanın neməti olan insanın,Xaliqinə yaxın yaşaması lazımdır.Həyatımızın qiymətini verən,günahları əfv edən,ürəkləri və sirləri bilən Rəbbimizə qulluq zəruridir.İbadətlərin bir vaxtı vardır.İman və qulluq isə bütövlükdə ömrün hər anına şamildir.Allah təala cümləmizi ən doğru yolla gedən ayıq və diri könül sahibi olan dostlarının zümrəsinə daxil etsin! “Dahilək ya Rasulallah!” sirrinə nail etsin! Amin! EHTİRAS,HƏSƏD VƏ QƏNAƏT İnsan xeyirə də,şərə də meyilli bir fitrət və istedad ilə yaradılmışdır.Dünyanın bir imtahan aləmi olmasına bağlı olan,ilahi təyin və təqdir ilə gerçəkləşən bu keyfiyyət Adəm övladının xeyir ilə şər,gözəllik ilə çirkinlik arasında əbədi eniş-yoxuşunun səbəbidir.Bununla bərabər xeyir və gözəllikdə arzu edilən kamal nöqtəsinə çata bilənlər demək olar ki,uca dağ zirvələri kimi nadirdirlər.Bu səbəbdəndir ki,Şərqin böyük dahilərindən olan şeyx Sədi,ümumi bir hökmlə:-“İnsan nədir?”-sualını:-“Bir neçə damla qan,min bir təlaş! ”-deyə cavablandırmışdır.“Min bir təlaş.” Çünki cilovlana bilməyən ehtiras və arzular,yerbəyer edilməyən ifrat qibtə və qısqanclıqlar kimi mənfi meyllərin doğurduğu sıxıntılardan qurtula bilən çox az bəxtiyarlar bu ümumi hökmdən istisna edilər.Haqq təala insanların bir cəmiyyət halına gəlmələrini istəmiş,bunun təmini üçün də nemətlərini fərddən fərdə fərqlilik ərz edən bir şəkildə təyin edilmişdir.Beləliklə də onları bir-birinə möhtac qılmışdır.Bəşər tarixinin hər dövründə görünmüş və bəşəri imtahan etmək üçün lazım olan bu fərqlilik insan fitrətindəki ilahi təyinə əsaslanan və bu səbəbdən dəf edilə bilməyən təməl bir əsasdır.Sosial yardımlaşma ehtiyacı yaradılışdakı bu fərqliliyin bir təzahürüdür.Lakin bu fərqliliklər bəzi insanlarda bir sıra arzu olunmaz mənfiliklər doğurur ki,bunların da başında hirs,kin,həsəd və s.gəlir.Halqavari davam edib gedən bu mənfiliklərdən hirs,qarşısı alınmadığı təqdirdə həsəd deyilən qəlbi xəstəliyə çevrilir.Özünü hirs və həsədin girdabına yuvarladanlar gec-tez ziyan və könül narahatlığına düçar olarlar.İnsanlıq gövhərinə ziyan vuran bu təmayüllər eyni zamanda Rəbbin təqsim (bölgü)və təqdir (qismət)proqramına razı olmamaqdır ki,bu da bir üsyan günahıdır.Dəhşətli bir nəfs xəstəliyidir ki,buna düçar olanlar özlərindəki ehtiras və həsədi əksər halda hiss etməzlər.İnsanı tamah girdabında boğan ehtiras və həsədlər bəndənin axirəti unudaraq dünya məhəbbətinə dəlicəsinə bağlanmasıdır.Digər bir ifadə ilə,nəfsin,arzularına qalib gələ bilməyib maddəyə qul olmasıdır.Tamahkarın gözü əsla doymaz.Bu səbəbdən o,daimi bir fağırlıq içində yaşayar,mənəvi aclıq içində çabalayar.Hər təminat onda bir doyma halı əmələ gətirəcəyi yerdə yeni bir iştah və hərislik hissi oyandırır.Həsədin nəfsdəki təzahürləri çox növlüdür.Həsəd,fərdin təbiətindəki sağlam təmayülləri iflic edər.Məntiqi qabiliyyətini zəiflədər.İman və təvəkkülün təbii təzahürlərini məğlub və məhkum edər.Ona görə də həzrət Peyğəmbər-səllallahu aleyhi vəsəlləm-həsəd haqqında:“O,dini qazıyandır.” (İ.Canan,Kütüb-i-Sittə,V.278)-buyurmuşdur.Həsəd edən,həsədini çəkdiyi şəxsdən nemətin alınıb özünə verilməsini istəyər.Bu mümkün olmasa-“Nə mənə olsun,nə də ona!”-deyər.Sərvət sahibinin nemət və istedadından əsla xoşlanmaz və onun ziyana uğramasını arzulayar.Həsədçi,həsəd etdiyi şəxsə kin,xainlik,intiqam,hiylə,ayıblama və qeybət hissləri ilə doludur.Qısa ömrünü pis fikirlər və təlaşlar içində keçirər.Həyatı təqva ölçüləri içində yaşayan Allaha yaxın bəndələr isə dünya işlərində qibtə etməyi belə xoş qarşılamamışlar.Onlar qibtəni də nemət sahiblərinin üzərinə salınmış bir həsəd kölgəsi olaraq qəbul etmişlər.“Ona verilən mənə də veriləsydi.”-kimi vəsvəsələr,ilahi bölgüyə qarşı bir narazılıq və ilahi təqdirə bir növ nankorluqdur.İnsan bilmir ki,haqqında xeyirli olan bəlkə elə yaşadığı haldır.Mərufi-Kərhi həzrətləri buyurur:“Kamil insan zənginlərə həsəd ilə deyil,nəsihət vermə nəzərilə; fağırlara təkəbbür ilə deyil,təvazö ilə; qadınlara şəhvət ilə deyil,şəfqətlə baxandır.” Ruh incəlib zərifləşdikcə dünyaya aid bütün ehtiras və həsədlər ortadan qalxar.Beləcə möminlərin qəlbi səviyyələrinə görə nemətlərdəki qiymət ölçüləri fərqliləşir.Şəriətdə:“Sənin malın sənin,mənim malım mənimdir.” Təsəvvüfdə:“Sənin malın sənin,mənim malım da sənindir.” Həqiqətdə isə:“Nə səninki sənin,nə mənimki mənimdir.Hamısı Allahındır”-görüşü hakim olur.Ehtiras və həsədin bir aldanış və onun nəticəsinin də bir xülya olduğunu həssas Yunis necə də gözəl ifadə edir:Dünyaya inanırsın Rızka benimdir dersin Niçin yalan söylersin,Çün sen dediğin olmaz! Mal sahibi mülk sahibi Hani bunu ilk sahibi? Mal da yalan mülk de yalan,Var biraz da sen oyalan! Buna görə də yeni icad edilmiş zənn edilən mal-mülk malikliyi əzəldən bəri mövcuddur demək.Şəqiqi-Bəlxi bir məzarlığın yanından keçərkən ibrətlə baxtı və yanındakılara:-“Buradakıların çoxu yalançı idi”-dedi.Soruşdular:-“Hansı səbəbdən?” Dedi ki:-“Onlar həyatda ikən malım var,mülküm var,evim var,miniyim var,qohum-əqrəbam var,bağım-bağçam var demirdilərmi? Amma indi siz də görürsünüz ki,bu belə deyilmiş!” Həsəd edənin iman və təvəkkülü,həsəd səbəbliylə davamlı zəiflik halında olduğu üçün onun ruhani həyatını zindana çevirir.Həzrət Mövlana-quddisə sirruh-ehtiraslının halına heyrət edərək belə buyurur:“İnsanda nə baş verir ki,o,qızılın,dünya malının qulu olur? Haqq yolunda xərclənməyən nədir? Nəyi ifadə edir? Dünya malının əsiri olaraq onun qarşısında ilan kimi qıvrılıb yerdə sürünmək zilləti insanı göylərə əli boş göndərən bir səfalətin səbəbi deyilsə,bəs nədir?!” Belə ki,mala-mülkə əsir olub mənəvi səfalətin girdablarında boğulan Saləbənin halı çox düşündürücü bir misaldır:Mədinə müsəlmanlarından olan Saləbənin mala-mülkə qarşı hədsiz dərəcədə həvəsi vardı.Zəngin olmaq istəyirdi.Bu barədə Rəsulallahdan-səllallahu aleyhi vəsəlləm-dua da istədi.Onun bu tələbinə Allah Rəsulu-səllallahu aleyhi vəsəlləm-belə cavab verdi:-“Şükrünü edə biləcəyin az mal,şükrünü əda edə bilməyə-cəyin çox maldan xeyirlidir.” Bu sözdən sonra istəyindən vaz keçən Saləbə bir müddət sonra bu həvəsinin yenidən təlatümə gəlməsi ilə təkrar Rəsulallahın-səllallahu aleyhi vəsəlləm-hüzuruna gəlib:-“Ya Rəsulallah! Dua et zəngin olum!”-dedi.Bu dəfə Peyğəmbər-səllallahu aleyhi vəsəlləm-belə buyurdu:-“Mən sənin üçün kifayət qədər nümunə deyiləmmi? Allaha and içirəm ki,istəsəydim bu dağlar qızıl və gümüş olub arxamca gələrdi; lakin mən gözütox oldum.” Saləbə yenə istəyindən vaz keçdi.Lakin içindəki ehtiras fırtınası sönmürdü.Öz-özünə:-“Zəngin olsam fağır-füqəraya yardım edər,daha çox əcrə nail olaram”-şəklində bir zənnə sarılmış və nəfsinin şiddətli tələbinə uyaraq üçüncü dəfə Həzrət Peyğəmbərin-səllallahu aleyhi vəsəlləm-yanına getdi və:-“Səni haq Peyğəmbər olaraq göndərənə and içirəm ki,əgər məni zəngin edərsə fağır-füqəranı qoruyaraq,hər bir haq sahibinə öz haqqını verəcəyəm!”-dedi.Nəhayət bu qədər təkid qarşısında Allah Rəsulu-səllallahu aleyhi və səlləm-:-“Ya Rəbb! Saləbəyə istədiyi dünya malını ver!”-deyə dua etdi.Çox keçmədən bu dua səbəbi ilə Allah təala Saləbəyə böyük bir zənginlik ehsan etdi.Sürüləri dağı-daşı doldurdu.Lakin o ana qədər “məscid quşu” ifadəsi ilə adlandırılan Saləbənin mal və mülkünə başı qarışdı,camaat namazını yavaş-yavaş tərk etməyə başladı.Vaxt gəldi o,yalnız cümə namazlarında göründü.Bir müddət sonra onu da tərk etdi.Bir gün onun halını xəbər alan Allah Rəsulu-səllallahu aleyhi vəsəlləm-:-“Saləbəyə yazıq oldu!”-buyurdu.Saləbənin qəflət və cəhaləti bu etdikləri ilə bitmədi.Zəkat toplamaq üçün gələn məmurlara:-“Bu sizin etdiyiniz iş sırf xərac toplamaqdır!”-deyib,daha əvvəl verəcəyini vəd etdikləri bir yana qalsın,fəqir-füqəranın ayədə göstərilən cüzi haqqını belə verməkdən boyun qaçırdı və münafiqlərdən oldu.Bu hal ayeyi-kərimdə belə bildirilir:“(Münafiqlərin)bəzisi də Allahla belə əhd etmişdir:«Əgər Allah bizə Öz nemətindən (mal-dövlət)bəxş etsə,biz mütləq sədəqə (həmin malın zəkatını)verəcək və sözsüz ki,əməlisalehlərdən olacağıq.»” “(Allah)Öz nemətindən onlara (istədiklərini)ehsan buyurduqda xəsislik etdilər və (əhdə vəfa etməyib itaətdən də)üz döndərdilər.Onlar elə zatən dönükdürlər!” (ət-Tövbə,75-76)Öz axmaqlığı üzündən Həzrət Peyğəmbərin-səllallahu aleyhi vəsəlləm-tövsiyəsini dinləmədən hərəkət edib səfil və pərişan halda bədbbəxt və həzin bir aqibətə düçar olan Saləbə dünyanın fani sərvətlərinə aldanaraq əbədiyyət yoxsulu olmuşdu.Ölərkən böyük bir peşimanlıq içində qulaqlarında həzrət Peyğəmbərin-səllallahu aleyhi vəsəlləm-bu sözləri səslənirdi:-“Şükrünü əda edə biləcəyin az mal,şükrünü əda edə bilməyəcəyin çox maldan xeyirlidir!” Amma bu tövsiyyəyə qulaq asmayan Salbəbə fani sərvətinin onu pərişan edən girdabları içində sonsuz bir ələm və iztiraba düçar olaraq can verdi.Səadət zənn etdiyi çox qısa bir an və azacıq mal müqabilində əbədi bir səadəti axmaqcasına məhv etdi.(Əhməd Şahin; Tarixinin şərəf lövhələri,27)Saləbənin yuxarıda nəql edilən hekayəsi qədəri məcbur etmək və dua ədəbinə riayət etməməyin faciəvi aqibətini qavramaq üçün verilmiş mükəmməl bir misaldır.Həzrət Peyğəmbər-səllallahu aleyhi vəsəlləm-də onun haqqındakı ilahi muradı bildiyi halda,böyük ehtimalla,ümməti üçün belə bir misal olsun deyə,Saləbənin təkidi qarşısında onun arzuladığı duanı etmişdir.Biz isə Haqq təaladan bir şey istərkən,bu istəyin haqqımızda xeyirmi,yoxsa şərmi olduğu barəsində ağlımıza həddən artıq güvənərək təkidlə tələb etmək əvəzinə,tələbimizin Allah qatında məqbul isə qəbulunu istəməliyik.Əks halda lütf içində gizlənmiş qəhrləri görmədiyimiz üçün başımıza çarəsiz dərdlər açırıq.Duanın da sədəqə kimi mütləq qədəri deyilsə də,qeyri-mütləq qədəri dəyişdirəcəyi dini bir həqiqətdir.Lakin o dəyişikliyin xeyrimizə olub-olmaması məsələsini sırf aciz olan ağlımızla təyin etməyimiz böyük bir xətadır.Dua,Rəbbin bizə bir icazəsi,neməti,hətta əmridir.Lakin bu duanın içərisini fərdi ağıl və hisslərimizlə doldursaq da,bu istəklərimizin mütləq xeyir olduğu məsələsində inad etməməli və Allaha-“Ya Rəbb! Xeyirli isə lütf eylə!”-deyə yalvarmalıyıq.*** Naxşəbi həzrətləri necə gözəl buyurur:“Kimə dostluq libasını geydirirlərsə,o,heç bir malı olmasa belə,bütün zənginlərin başında durar.Kimin də alnında düşmənlik nişanəsini çəkərlərsə,bütün dünyanın xəzinələri onun olsa belə o,dilənçilərin başında durar.” İbrahim bin Ədhəm fağırlıqdan şikayətlənən bir nəfəri gördü və ona:-“Fağırlığı əvəz ödəmədənmi sənə verdilər ki,ondan şikayətlənirsən?”-dedi.Adam təəccüblə:-“Ay əfəndi! Fağırlığıdamı əvəzini ödəyib alırlar?”-deyə soruşdu.İbrahim bin Ədhəm həzrətləri belə dedi:-”Əlbəttə! Mən fağırlığın dəyərini gördükdə onu satın almaq üçün böyük bir məmnuniyyət və razılıqla Bəlx ölkəsini verdim.” Burada nəzərdə tutulan cəhət nəfsin ehtirasını qırıb qənaət zəngini ola bilməkdir.İstər Allahın verdiklərinə qane olub səbr edən fağırlar,istərsə də nemətlərin həqiqi sahibi olan Allah təalaya şükür edə bilən zənginlər,Allah rizasında bərabərdirlər.İnsandakı ehtiras hədisi-şərifdə bu şəkildə ifadə edilir:“Adəm övladının qızıldan iki vadisi olsa istər ki,üçüncüsü də olsun.Onun gözlərini yalnız torpaq doydurur.Allah (c.c)tövbə edənlərin tövbələrini qəbul edər.” (Buxari,Riqəq,10; Müslim,Zəkat,116-119)Tamahkar adam dünyadan üç bariz xüsusiyyətlə ayrılır:1.Topladıqlarından doymamaq.2.Umduqlarına nail ola bilməmək.3.Könül,irfan və mənəviyyatdan məhrum olmaq.Tamahkarın könlünü bürüyən tamah orada ilahi eşqə və ixlasa cüzi bir yer buraxmaz.Nə qədər acınacaqlıdır ki,belə adamların ömürləri mal yığmağın hamballığı ilə keçər.Həyatları bir “gizlənpaç” oyununa dönər və çox hüznlü bir halda sona çatar.Tamahkarın doya bilmədiyi dünya həyatı haqqında ən-Naziat surəsinin 46-cı ayəsində:“Onu (qiyaməti)gördükləri gün (dünyada və ya qəbir evində)yalnız bir axşam,yaxud bir səhər qaldıqlarını sanacaqlar!”-buyurulur.Hərisliyin insan ruhunu məhv edən iştahlar ilə doldurulması,Haqq təalanın cəhənnəmi təsvir edən ifadəsini xatırladır:“O gün Biz Cəhənnəmə:«Doldunmu?»-deyəcək,o isə:«Yenə varmı?»-deyə cavab verəcəkdir.” (Qaf,30)Haqq təala mal-dövlət düşkünləri üçün başqa bir ayeyi-kərimədə:-“(Ya Rəsulum!)Qoy (kafirlər)hələ (istədikləri kimi)yeyib içsinlər,(dünyadan)ləzzət alsınlar,arzuları-ümidləri başlarını qatsın.(Düçar olacaqları müsibəti)sonra biləcəklər!” (əl-Hicr,3)-buyurur:Həsədin tarixi insanlığın tarixi qədər qədimdir.İlk həsəd,İblisin həzrət Adəmin (ə.s)torpaqdan ibarət olduğunu görüb,ona qarşı gəlməsiylə başlamışdır.Çünki İblis mələklərin başçısı olmasına baxmayaraq insanlar kimi nəfs verilmiş cin soyundandı.Ona görə də təbiətindəki bu meylin təzahürü ilə ilahi hikmətə vaqif ola bilməyib Həzrət Adəmin torpaqdan yaradılmasına aldanaraq Onunla özü arasıda müqayisə apardı.Tüstüsüz oddan yaradılmış İblis,Həzrət Adəmin üstünlüyünə qısqandı.Bilmədi ki,həzrət Adəmə mələklərin ilahi bir əmr ilə səcdə etdirilməsi,onda olan Mühəmmədi nura hörmət göstərilməsi zərurəti ilə idi.Bu qissə zahiri elmin ilahi hikmətə vaqif olmaq üçün kifayət etmədiyini göstərən ilk və mükəmməl bir nümunədir.Daha sonra vaqe olan Habil və Qabil qissəsi də həsədin bəşər həyatında nə qədər qədim olduğunu göstərən bir misaldır.Həsədin bizim üçün başqa bir ibrət təzahürü də Yusif (ə.s)ilə qardaşları arasında olmuş tarixi hadisədir.Yusifin qardaşları həzrət Yaqub kimi böyük bir peyğəmbərin övladları və onun tərbiyəsi altında yetişmiş adamlardı.Buna baxmayaraq öz qardaşları Yusifi (ə.s)qısqanıb,onu quyuya atmaq kimi iyrənc bir hərəkət etməkdən özlərini qoruya bilmədilər.Bu hadisə həsədin insandakı şiddət və qüvvətini göstərmək baxımından diqqətə şayandır.Hədisi-şərifdə buyurulur:“Əsla həsəd etməyin! Çünki həsəd,atəşin odunu yediyi kimi savabları və yaxşılıqları yeyib yox edər.” (Əbu Davud,Ədəb,44; İbn-Macə,Zühd,22)Qarunun,açarlarını ağırlıqdan gəzdirmək mümkün olmayan xəzinələri ilə bərabər yerin dibinə batıran da həsəd olmadımı? Allah təala Qarunun aqibətini belə bəyan buyurur:-“Nəhayət,(Musanın duasını qəbul buyurub bir zəlzələ nəticəsində)onu (Qarunu)sarayı ilə birlikdə yerə gömdük.Allaha qarşı ona yardım edə biləcək (Allahın əzabından onu qurtaracaq)bir camaat da yox idi.O özü də özünə heç bir kömək edə bilmədi.”(əl-Qəsəs,81)Həsəd hər xüsusda ayıblandığı halda,onun qibtə kimi ifadə edilən və başqasındakı nemətin zay olması yerinə özündə də gerçəkləşməsini arzu etmək mənasına gələn növü caiz (şəriətlə icazəli verilən)sayılmışdır.Hədisi-şərifdə buyurulur:“Yalnız iki adama qibtə edilir.Biri Allahın,mal verib haq yolunda xərcləməyə müvəffəq qıldığı adam; digəri isə Allahın elm verib,bu elmlə əməl edən və bunu başqasına öyrədən (yəni elmini infaq edən)insandır” (Buxari,Elm,15; Müslim,Müsafirin,268)Yalnız malını infaq edən zənginə və elmini insanlar üçün faydalı qılan alimə həsəd,yəni qibtə edilə bilər.Bu qibtə həsədin axirətlə əlaqəli və fəzilətə dönmüş şəklidir.Nümunəvi şəxsiyyətlər olan peyğəmbərlər və vəlilərin hallarına qibtə edilir.Bu əsasla mənəvi həyəcan səviyyə qazanır.Təmiz ruhların axirət və fəzilət xüsuslarındakı bəyənilmələri üstün əxlaq sahibi olmaları səbəbiylədir.Bəyənilməyən,pis əxlaqın ən təhlükəlilərindən olan tamah və həsədin yeganə müalicəsi isə ancaq qənaətin huzurlu ruhaniyyətinə bürünməklə mümkündür.Çünki qənaətin könülə verdiyi ilahi xəzinələr nə bitər,nə də tükənər.Allah Rəsulunun-səllallahu aleyhi vəsəlləm-buyurduğu kimi:“Qənaət bitməz,tükənməz bir xəzinədir.”(Dəyləmi,Müsnəd,46,99)Zənginliyin həqiqi ölçüsü bilavasitə qənaətdir.İlahi bölgüyə razı olmaqdır.Özündən imkanlıları qısqanmamaqdır.Zənginliyin həqiqi ləzzəti ancaq qənaət ilə dadıla bilər.Həzrət Mövlana-quddisə sirruh-buyurur:“Dirilmək üçün ölün ki,həqiqi gözəllik və zənginliyə nail olasınız!” Amma bilmək lazımdır ki,gözəllər,onları görəcək göz,sevəcək könül axtararlar.Görməyən gözlərə gözəllik,eşitməyən qulaqlara nəğmələr söylənmədiyi kimi,doymayan acgözlər də qənaətin huzur və rahatlığını hiss edə bilməzlər.Hansı sazın nəğməsi karlar,hansı müşk və ya gülün ətri qoxu bilməyənlər üçündür? Kamil insan ruzi və nemət sıxıntısı çəkməz.Çünki o ruzinin deyil,Rəzzaqın (ruzi verənin)arxasınca gedər.Başqalarının imkan və nemətlərinə göz dikməz və könül salmaz.Həmişə Allahdan razı haldadır.Bu razılıq halı barəsində İbrahim bin Ədhəm ilə Şəqiqi-Bəlxi arasında olmuş mükalimə ruhaniyyətlə doludur! Şəqiqi-Bəlxi İbrahim bin Ədhəmdən soruşur:-“Necə dolanırsan? İbrahim bin Ədhəm cavab verir:-“Tapanda şükür edir,tapmayanda səbir edərəm.” Şəqiqi-Bəlxi:-“Xorasanın köpəkləri də belə edir!”-dedikdə bu dəfə İbrahim bin Ədhəm soruşur:-“Bəs siz nə edirsiniz?” Şəqiqi-Bəlxi cavabında:-“Tapanda şükür və infaq edir,tapmayanda səbr və şükür edirik.”-deyir.Həzrət Rabiyədən soruşdular:-“Allah bəndəsindən nə zaman razı olar?” Belə cavab verdi:-“Əziyyət çəkərkən belə başqasının nemət içində olduğu kimi şükür etdikdə.” Ayrıca olaraq belə deyərdi:“Yalnız dil ilə istiğfar yalançıların işidir.Arif,Allah təaladan könül istəyən,tapdıqda da Allaha verən kimsədir.” Bu məqama yaxınlaşa bilən Haqq dostları hər iki cahanda da necə xoşbəxtdirlər! Ancaq diriliyi yalnız vücud ləzzətləri və nəfs istəkləri ilə dolu olanların sonu,əlbəttə,acınacaqlı və hüznlüdür.Səy və imkanlarını bədən ləzzətlərinə məhkum edənlər üçün bir ruhaniyyət düşünülə bilməz.Qənaətkarlar,nə gözəl ruh zənginləri və könül comərdləridirlər! Rahatlıq və səadət meydana gələr.Saleh bəndənin qəlbi malın və mülkün fövqündədir.Bununla zəngin olmaz.Lakin könlü Allah (c.c)(eşqi,iman və təslimiyyət)ilə dolu olan saleh insan varlığı ilə könülləri zəngin edər.Ya Rəbb! Bizi tamah və həsədin saleh əməlləri yandırıb-yaxan alovlarından hifz eyləyib bitməz-tükənməz bir xəzinə olan qənaət ilə rövnəqləndir! Amin! HİRSİ BOĞMAQ İlahi gözəlliklər mücəssəməsi halında dünyaya gələn insan nəfsində gizlənən fisqü-ficur və ruhaniyyətində olan təqva təmayülləri ilə baş-başa buraxılmışdır.Yəni insan xeyirə də meyillidir,şərə də.Bu baxımdan nəfsi təmizləmək,qəlbi saflaşdırmaq və əxlaqı gözəlləşdirmək ilə murdar sifət və təmayülləri təmizləmək,ruhi sifətləri kamilləşdirmək zərurəti vardır.Bu istiqamətdə bəndənin hər şeydən əvvəl dəf edəcəyi pis əxlaq isə heç şübhəsiz ki,qəzəbdir.Çünki qəzəb pis əxlaqın ən qorxulusu,fəlakətlisi və ən dəhşətlisidir.O,ağl və ürəyə pərdə çəkən bir hiddət halıdır.Qəzəbli insan daxili aləmi “intiqam,kin,həqarət,qovğa və cinayət” kimi şərlərlə dolu bir müsibətdir.Həyat kitabının qəzəb fəsli bir faciə tarixidir.Bu vahiməli təhlükədən qurtuluş çarəsi,bu xoşa gəlməyən kükrəmə qarşısında qardaşlıq və səbir gücünü işlətmək,müvazinəti pozmadan sükunətə bürünməkdir.Əbu Dərda-radiyallahu anh-Peyğəmbərimizə-səllallahu aleyhi vəsəlləm-:-“Mənə,cənnətə girməyə dair bir şey öyrət!”-dedikdə,Fəxri-Kainat-səllallahu aleyhi vəsəlləm-:-“Hirslənmə!”-buyurdu.(Buxari,Ədəb,76; Tirmizi,Birr,73)Yenə eyni şəkildə bir adam Peyğəmbərimizə:-“Ya Rəsulallah! Çox şeyi yadımda saxlamağa yaddaşım yoxdur.Mənə,səadətimə səbəb olacaq qısa bir şey buyur!”-deyəndə,ona da:-“Hirslənmə!”-buyurdu.(Buxari,Ədəb,76; Tirmizi,Birr,73)Başqa hədisi-şəriflərdə də belə buyurulur:-“Hirsini boğanın ayıbını Allah örtər!” (İhya,III,372)“Allah qatında rizaya nail olmaq üçün,bəndənin qəzəbini boğmaq qədər savablı bir əməl ola bilməz.” (İhya,III,392)“Güclü və qüvvətli pəhləvan,qaşısına çıxanı yerə yıxan deyildir.Əsl qəhrəman hirsli vaxtlarda özünü cilovlaya biləndir.” (Buxari,Ədəb,102; Müslim,Birr,106-108)*** Peyğəmbər,övliya və üləma hirsi boğmağı təlqin etmək xüsusunda daim səy göstərmiş,həssaslıq içində olmuş və əfv yolunu sanki özlərinə səadət bilmişlər.Həzrət Yusifin ona zülm edən və öldürməyə çalışan qardaşlarından intiqam alma fürsəti əlinə keçdiyinə baxmayaraq və tam imkan olduğu halda əfv etməsi qarşısında onlar:“Allaha and olsun ki,Allah səni bizdən ustün etmişdir.Biz isə (sənin barəndə),sözsüz ki,günah etmişik!”-dedilər.”(Yusif,91)-deyərək etdiklərinə peşiman olmuş,istiğfar etmiş və ona təslim olmuşlar.Yusif (ə.s)da əfvindən əlavə böyük bir fəzilət olaraq:”Bu gün sizə (etdiklərinizə görə)heç bir məzəmmət yoxdur.Allah sizi bağışlasın! Çünki O,rəhm edələrin ən rəhmlisidir! ”(Yusif,92)-buyurmuşdur.Mərhəmət və əfv etməyin ən gözəl nümunələri həzrət Peyğəmbərin-səllallahu aleyhi vəsəlləm-həyatında mövcuddur.Həzrət Peyğəmbər-səllallahu aleyhi vəsəlləm-əmisi həzrət Həmzənin ciyərini çıxarıb vəhşicəsinə dişləyib çeynəyən Hind adlı qadını Məkkənin fəthi günü əfv etmişdir.Qızı Zeynəbi-radiyallahu anh-hamilə olmasına baxmayaraq dəvədən düşürüb ağır şəkildə yaralamış Xabir bin Əsədi kəlimeyi-tövhid qarşılığında əfv etmişdir.Bu və buna bənzər misallar həzrət Peyğəmbərin həyatında sayı-hesabı olmayacaq qədər çoxdur:Hirsləndikdə yerindən tərpənməzdi.Haqqa etiraz edilməsi və haqqın tapdanmasından savayı qalan şeylərə hirslənməzdi.Heç kəsin əhəmiyyət vermədiyi bir haq tapdananda hirslənər,o haq yerini tapmayınca hirsi yatmazdı.Ancaq haqqı bərqərar etdikdən sonra sakitləşərdi.Əsla özü üçün hirslənməzdi.Özünü müdafiə etməz,heç kəslə münaqişəyə girişməzdi.Onun bu halı Haqq qatında uca tutulmuş və ululaşdırılmış,peyğəmbərlik vəzifəsindəki müvəffəqiyyətinin əsas amilinin bu olduğu Qurani-Kərimdə bəyan edilmişdir:“(Ya Rəsulum!)Allahın mərhəməti səbəbinə sən onlarla (döyüşdən qaçıb sonra yanına qayıdanlarla)yumşaq rəftar etdin.Əgər qaba,sərt ürəkli olsaydın,əlbəttə,onlar sənin ətrafından dağılıb gedərdilər.Artıq sən onları əfv et,onlar üçün (Allahdan)bağışlanmaq dilə,işdə onlarla məsləhətləş,qəti qərara gəldikdə isə Allaha təvəkkül et! Həqiqətən Allah (Ona)təvəkkül edənləri sevər!” (Ali-İmran,159)Başqa bir ayeyi-kərimədə Haqq təala infaq əhli olan,hirsini boğan və insanları əfv edənləri ehsan sahibləri olaraq belə vəsf edir:“O müttəqilər ki,bolluqda da,qıtlıqda da (mallarını yoxsullara)xərcləyər,qəzəblərini udar,insanların günahlarından keçərlər.Allah yaxşılıq edənləri sevər.”(Ali-İmran,134)Rəvayətə görə Cəfər Sadiq həzrətlərinin bir köləsi vardı.Onun xüsusi xidmətçisi idi.Bir gün o kölə gətirdiyi içi şorba ilə dolu kasanı özündən asılı olmadan Cəfər Sadiq həzrətlərinin üstünə tökdü.Üstü-başı şorbaya bulaşmış Cəfər həzrətləri də qəzəblə kölənin üzünə baxdı.Bunu görən kölə:-”Əfəndim! Quranda “hirslərini boğanlar” təqdir edilir!”-dedi.Bunun cavabında Cəfər Sadiq həzrətləri:-“Hirsimi boğdum!”-dedi.Bu dəfə kölə:-“Quranda eyni yerdə:“insanların qüsurlarını bağışlayanlar” da təqdir edilir!”-dedi.Bu dəfə kölə dedi ki:-”Ayənin sonunda “Allah yaxşılıq edənləri sevər” buyurulur.” Cəfər Sadiq həzrətləri:-“Buyur get,artıq sərbəstsən,səni Allah üçün azad etdim!” Bu hadisə Qurani-Kərim və həzrət Peyğəmbərin-səllallahu aleyhi vəsəlləm-əxlaqı ilə əxlaqlanmanın nə gözəl bir təzahürüdür! *** Ancaq burada ifadə edilməlidir ki,hirs nəfsani və şeytani yöndə olarsa beyənilməz.Əgər o,ilahi cəhətdəndirsə,yəni Allah yolundadırsa və sırf Allah üçündürsə,bu təqdirdə bir fəzilət mahiyyətindədir.Yəni din,iman,əxlaq və mənəviyyata qarşı nəfsi və şeytani təlatümlər qarşısında biganə qalmaq və əhəmiyyət verməmək hirsi boğmağa aid deyil.Ələxsüs belə bir davranış başdan-başa qəflət olar.Çünki imanın bir ölçüsü olan “Allah üçün semək” olduğu kimi,yenə imanın bir ölçüsü olan Allah üçün qəzəblənmək” də vardır.Buna görə də Allah rizasına nailiyyət üçün hirsi boğmaq mühüm olduğu qədər,yerinə görə Allah naminə qəzəblənmək də əhəmiyyətlidir.Bununla bərabər hirsin bu iki qütbü arasındakı incəliyi qəti bir şəkildə ayırd edə bilmək və ona əsasən davranmağı bacarmaq olduqca çətindir.Bu fərqləndirmə böyük bir fərasət,inkişaf və incəqəlblilik tələb edir.Bu səbəbdən Qurani-Kərimdəki “hirsini boğanlar” ifadəsini “hirsinə nəzarət edənlər” şəklində başa düşmək olar.Bu məsələdə ən gözəl nümunə həzrət Əli-kərrəməllahu vəchəh-tərəfindən nümayiş etdirilmişdir.Belə ki,bir qəzada həzrət Əli bir düşməni ayağının altına yıxmış və öldürmək üzrəydi.Ölümün pəncəsində olan adam,acizlik içində iyrənc davranışa əl ataraq həzrət Əlinin nurlu və mübarək üzünə tüpürdü.Əhli-Beytin bahadır fərdi və Allahın aslanı olan həzrət Əli üçün cihad meydanında dizini sinəsinin üstünə qoyduğu kafirin başını bir anda kəsib atmaq çox rahat bir şey idi.Lakin o,nəfsinin qələbəsindən narahat olaraq birdənbirə qalxdı və əlindəki Peyğəmbər ərmağanı olan qılıncı yavaş-yavaş aşağı salıb o düşməni öldürməkdən vaz keçdi.Yerdə pərişan vəziyyətdə yatan və rəqibinin son bir həmləsi ilə ölümü gözləyən adam düşmən həzrət Əlinin bu hərəkətinə çox təəccübləndi.Çünki o,etdiyi çirkin hərəkət nəticəsində həzrət Əlinin böyük bir hiddət və qəzəblə əvvəlkindən də şiddətli qarşılıq göstərərək onu öldürəcəyini düşünmüşdü.Fəqət düşündüyü kimi olmadı.Təsəvvürünə belə gəlməyən bir həqiqətlə qarşılaşdı.İslam və könül qəhrəmanı olan həzrət Əlinin bu hərəkətini ağlına belə gətirməyən düşmən heyrət və maraqla soruşdu:-“Ya Əli! Məni öldürmək üzrəykən niyə əl saxladın? Niyə öldürməkdən vaz keçdin? Nə oldu ki,birdən-birə şiddətli qəzəbin misli-bərabəri olmayacaq mülayimliyə çevrildi? Bir şimşək kimi çaxmaqda ikən,bir andaca fırtınasız,sakit hava kimi duruldun? Həzrət Əli belə dedi:-“Mən həzrət Peyğəmbərin mənə ərmağan etdiyi bu zülfüqarı Allah yolunda qaldırar,kafir və münafiqlərin də başını yenə onun rizası üçün kəsərəm.Buna da nəfsimi əsla qarışdırmaram.Çünki mən Allahın aslanı və Onun qılıncıyam! Nəfsimin,təkəbbür və qürurumun deyil! Sən üzümə tüpürməklə məni qəzəbləndirmək və təhqir etmək istədin.O anda mən hiddətlənsəydim səni nəfsimə tabe olmaq kimi möminə əsla yaraşmayan alçaq bir səbəblə öldürmüş olardım.Halbuki mən qürurumu təmin etmək üçün deyil,Allah üçün qəza etməkdə idim.” Nəticədə bu ülvi,əsil əxlaq nümunəsi olan davranış qarşısında düşmənin qəlbi dirildi.Sonra da dostluq sirrini qavradı və həzrət Əlinin mülayim,xoş məramlı,əfv və mərhəmət ilə dolu davranışından pay alıb imana gəldi.Bu hadisəni həzrət Mövlana müxtəlif məcazlarla belə nəql etmişdir:“Əməldəki ixlası həzrət Əlidən öyrən! O,Allahı aslanı hiylələrdən təmizlənməyi nə qədər gözəl bilir!” “O,Allah yolundakı bir qəzada qarşısına çıxan amansız,güclü bir adamı yıxıb ayağının altına qoymuş və boğazını üzmək üzrəydi!” “O əsnada məğlub olaraq üz-üzə dayanmış adam,hər halda ölümün pəncəsindəyəm!-deyə məğlubiyyətinin hirsi ilə o peyğəmbər və vəlilərin iftixarı olan həzrət Əlinin üzünə tüpürdü.” “Bu tüpürük Ayın belə önündə baş əydiyi həzrət Əlinin,günəş kimi üzünə dəyincə o mərdlik şahı düşməni öldürmək üçün qaldırdığı qılıncı saxladı və yerə edirdi.Dayandı və döyüşmə həyəcanını boğdu.Sonra da düşməni sərbəst buraxdı.” “Ölümün pəncəsindən qurtarmış düşmən rəqibinin göstərdiyi və əslində isə özünün gözləmədiyi bu mərhəmət və əfvin önündə çaşıb qaldı.Ölümünü gözləyərkən şahid olduğu bu bağışlanma mənzərəsi onu heyrət vadisində tamamilə ayrı aləmlərə apardı.” “O düşmən dedi ki:-“Üstümə sərt qılıncını çəkmişdin.Açıq-aşkar ölümüm yetişmişdi ki,məni bağışladın! Niyə belə etdin? Mənimlə döyüşdən daha vacib nə gördün ki,məni ovlayıb yerə sərdiyin halda bağışladın? Nə gördün ki,məni yerə sərən o qüdrətli qəzəbin sakitlik tapdı?” “Ya Əli! Söylə,döyüşün ən zəfərli anında sənə görünən işıq,necə bir iman nurudur ki,məni buraxıb onun cazibəsinə üz tutdun,onun hörmətinə mənim canımı bağışladın?” “Ya Əli! Sən gördüyün nura bənzər bir nur da sanki indi mənim daxilimə düşür.O anda səni bu dərəcədə yüksəldən iman və Allaha xoş gedən əxlaqın fərqinə mən indi varıram.Ruhum indiyə qədər heç bilmədiyim və dadmadığım bir həzzlə doldu.” “Mənim bədbəxtliyimin əksi olaraq,sən elə bir comərtlik sahibisən ki,qılıncın boğazımı üzəcəyi vaxtda mənə həyat bəxş etdin.Üstəlik ölü ruhumu da diriltdin.” “Ey cəng meydanlarının məğlub edilməz qəhrəmanı! Lütf edib halından bir az xəbər ver.Bu necə olan işdir?”-“Söylə,ya Əli! Bilirəm ki,bu Haqqın sirlərindəndir.Əxlaqı-nın qılıncı canımı paramparça elədi.Elminin suyu da könül torpağımı oyandırdı.” “Söylə,ey Allahın qüdrət və səltənətini seyr edən uca insan! O anda Haqqın dərgahında nələr gördün? Başa düşdüm ki,sənin gözlərin və ürəyin qeybi dərk edə bilir.Başqalarının isə gözləri və könlü buna kor və bağlıdır.” “Ey Allahın aslanı! Sənin bu halından mənim ürəyimə və canıma bir şölə düşdü.Yəqin etdim ki,sən igidlikdə və qəhrəmanlıqda necə tayı-bərabəri olmayansansa,könül dünyasında da eləsən!” “Ey bu bədbəxt könlümə bəxş edilən gözəl qəza! Ey Əliyyul-Mürtəza! Bu sirri aç! Sən elm şəhərinin qapısı elan edilmisən! O qapını mənim üçün də bir az aç!” Həzrət Əlinin yüksək fəziləti və ədaləti qarşısında çaşıb heyrətdə qalan o adam şahidi olduğu həqiqətə daha dərindən vaqif olmaq üçün o mənəviyyat qəhrəmanından tələblərinə belə davam etdi:“Ey kamillikdə fərasət,bəsirət və pak qəlb sahibi olan Haqq dostu! Ey bizim görə bilmədiklərimizi gün kim aydın görən! Könlündəki sirdən bir kiçicik şəm kimi mənə də lütf et!” “Əlindəki Zülfüqar boynumu kəsmədi,ancaq könül qılıncın qəlbimi parça-parça etdi.Bədən qəfəsinin qapıları açıldı və mən də nəfs əsarətindən azad oldum.Mənə bu sirri açıqla ki,ruhum ana bətnindəki körpənin can tapmasına bənzər bir həyatla canlansın!” “Ya Əli! Sən qəzəb əsnasında qılıncına hakim olub qəhrdən lütfkarlığa keçə bilən görünməmiş bir iradəsən! Varlığında və onun mənasında yüz minlərlə ilahi sifət necə toplandı? Ey parlaq ayna! Nail olduğun ilahi hikmətləri,nə olar,mənim də könlümə əks etdir!” “Rəqibinin bu sözlərinə cavabında həzrət Əli belə buyurdu:-“Ey kişi! Bil ki,mən,qılıncımı yalnız Haqqın rizası üçün qaldıraram.Çünki mən Haqqın köləsiyəm,nəfsimin deyil! Mən,Allahın aslanıyam,öz arzu-istəyimin deyil!” “Qılıncımın məğlub edilməzliyi və hünəri mənə yox,Allaha aiddir.Mən Haqqın yolunda özümü fani edib,Onunla var olduğum üçün yalnız Rəbbimin rizasını axtarıram.Məhz qəhrdən lütfə,lütfdən qəhrə keçməyin təməlində bu həqiqət vardır.Yeri gəldikdə hiddətimi mülayimliklə təskinləşdirər,yeri gəldikdə milayimliyimi hiddətlə şahə qaldıraram.Bunlar yalnız Allah üçün olur.” “Mən:-“Atdığın zaman sən atmadın,Allah atdı.” (Əl-Ənfal,17)-sirrinə aşinayam.Düşmənlərin ürəyinə qorxu salan Zülfüqar mənim əlimdədir,ancaq onu vuran ilahi sirdir.” “Mən nəfsimi tanımışam.Onun şərindən qorunuram.Bunun üçün Allahın rizasından qeyri hər şeydən üz döndərdim.” “Haqq uğrunda etdiyim hər şey təqlid,xəyal və şübhədən uzaqdır.Mən,Allah yolunda bir damla deyil,daim coşan bir ümman olmağı üstün tuturam.Çünki Haqqa vüslat dəryasına nail olmaq ancaq belə mümkündür.” “Mən naxışlı bir qılınc kimi vəhdət inciləri ilə doluyam.Bu səbəbdən müharibədə insanları öldürməkdən çox,onların mənən dirilmələri üçün səy göstərirəm.” “Buna görə də döyüş meydanında səninlə döyüşərkən tüpürməyin səbəbiylə məndə nəfsimə aid bir hal yarandı və mən də qılıncı qınına qoymağı vacib bildim ki,Allah üçün sevən və Allah üçün nifrət edən bəxtiyarlardan olum.” “Allah yolunda hürr olan bir adamın şəhadətini dinlə,çünki nəfsinə kölə olanın şəhadəti iki arpa dənəsinə də dəyməz.Hürriyyət isə nəfsani qərəzlərdən qurtulmaq ilə mümükündür.” “Nəfs və şəhvətin əsiri olana gəlincə o,kölədən və əsirdən də betər vəziyyətdədir.Çünki kölə ağasının bir sözü ilə azad olur və sərbəstliyini əldə edir,amma nəfs və şəhvətin əsiri olan yaşadığı fani ləzzətlərlə sərxoş olaraq acı bir fəlakətin əbədi məhrumiyyətində oyanır.” “Nəfs və şəhvətinə aldananlar özlərini elə bir dərin quyuya atırlar ki,onları xilas etmək üçün quyunun dibinə çatacaq kəndir tapılmaz.” “Ey kişi! Məndə Haqqın sifətlərindən qeyri bir sifət yoxdur.Əgər sən də bu dövlətə nail olmaq istəyirsənsə bəri gəl və mənə yaxınlaş!” “Bəri gəl,Allah fəzl və rəhməti ilə səni də azad etsin! Çünki onun rəhmi qəzəbindən çoxdur.” Bu sözlərdən sonra hidayət nuru ilə şərəflənmiş bəxtiyar adama həzrət Əli belə müraciət etdi:“Bax,indi təhlükədən,qurtuldun.Əvvəllər qiymətsiz,adi bir daş idin.İndi həqiqət iksiri sayəsində nadir bir gövhərə çevrildin.” “Küfr və onun bataqlığından çıxdın.İndi isə,Haqqın baxçasında bir gül kimi açıl!” “Ey ilahi nurla şərəflənən! Artıq sən mənsən,mən də sən.Yəni sən də bir Əli oldun.Belə olan halda mən Əlini necə öldürə bilərəm?” “Həzrət Ömərin Rəsulallahı öldürmə qəsdinin onu sidq ürəkdən ilahi dərgaha çəkib aparması kimi sənin günahın da ruhunu alıb bir anda hidayət asimanına ucaltdı.Küfr bbataqlığından qurtulub,bir iman gülüstanına daxil oldun.Artıq sən nə qədər xoşbəxtsən!” Həzrət Əli,üzünə tüpürən adama necə ülvi bir qapı açdı! Öldürmək istədiyi adama həyat bəxş etdi.Öz-özünə acı və iztirabı rəva bilənə həqiqi səadəti layiq gördü.Önündə və arxasında dərin quyu qazmaq istəyənə,sonsuzluq və lütf səmalarına ucalan uca bir körpü oldu.Özü haqqında şər düşünən bir günahkarın tikanlarına gül ilə cavab verdi.Qatı bir könlü əlinə və üzünə batan tikanlara məhəl qoymadan sonsuz və söz ilə tərif edilə bilməyən bir mərhəmət suyu ilə sulayıb,müstəsna bir qönçə halına gətirdi.O,cadu və sehrləri ilə onu qorxutmaq istəyən sehrbazları iman ləzzəti ilə sevincə qərq edən həzrət Musa kimi davrandı.Onun bu yüksək əxlaqı qarşısında məlun şeytan həsəd və kinindən çatladı,beli qırıldı.Allah təala buyurur:-“Sən bağışlama yolunu tut,yaxşı işlər görməyi əmr et və cahillərdən üz döndər!”(əl-Əraf,199)Digər bir ayeyi-kərimədə də Haqq təala,Ona səmimi bəndə olanların vəsfini belə bəyan buyurur:-“Rəhmanın (əsil)bəndələri o kəslərdir ki,onlar yer üzündə təmkinlə (təvazökarlıqla)gəzər,cahillər onlara söz atdıqları (xoşlarına gəlməyən bir söz dedikləri)zaman (onları incitməmək üçün)salam deyərlər.” (əl-Furqan,63)Təbiunun böyüklərindən olan İmam Şabinin ona həqarət edən bir fasiqə:-“Dediklərin doğru isə,Allah məni əfv etsin! Əgər yalançısansa,Allah səni əfv etsin!”-şəklində ifadə etdiyi fəzilət dolu cavabı nə qədər gözəl nümunədir! Zünnuni-Misri həzrətləri buyurur:-“Allah dostu olub nəfsin düşməni olmaq lazımdır,nəfsə dost olub,Allaha düşmən olmaq yox!” Ya Rəbb! Bizi nəfsimizin əsiri olmaqdan mühafizə eylə! Sənin razı olduğun əxlaqi hamidə ilə könüllərimizi zinətləndir! Amin! HƏYAT VƏ ÖLÜM Dükkanı şəhərin çıxış qapısında olan bir baqqal vardı.Qapıdan nə zaman bir cənazə çıxsa o qabın içərisinə bir meyvə çərdəyi atar,hər ayın sonunda onları sayaraq:-“Bu ay bu qədər qaba düşdü”-deyərdi.Günılrin bir günü o da öldü.Xeyli vaxt keçəndən sonra,ölümündən xəbərsiz bir dostu onu ziyarətə gəldi.Dostunu görməyən adam onu qonşulardan xəbər aldı:-“Burada oturan baqqal hanı?” Dedilər ki:-“O da qaba düşdü!” Budur fani aləmə gələn yolçuların hekayəsi! Hər kəs və hər şey haqqında söylənilən söz var:biri varmış,biri yoxmuş! Yunis Əmrə necə gözəl söyləmişdir:Ana rahminden geldik pazara; Bir kefen aldık,döndük mezara! Həqiqətən də bütün dünya ticarətindən istər zəngin olaq,istər fağır,bizə qalan təkcə kəfəndir.Ona görə də önəmli olan axirət ticarətimizin nə vəziyyətdə olmasıdır.Nəcib Fazilin aşağıdakı beyti bu həqiqəti ifadə etmək baxımından çox mənalıdır:Hasis sarraf,kendine ayrı bir kese diktir,Mezarda geçer akçe neyse onu biriktir! *** Haqq təala insanın idrakını ancaq zidliklərlə qavraya bilən bir təbiətə malik yaratmışdır.Bu səbəbdəndir ki,aləmdə əsil olan zidliklərdir.Buna görə də zidlik nə qədər dəqiq olarsa,idrak o qədər parlaqlaşar.Məhəbbət nifrətlə,gözəl çirkinlə,xeyir şər ilə,ağıllılıq axmaqlıqla,sevinc iztirabla,dünya axirət ilə dərk edilir.İnsan həyatın axarında yaşamaq sevinci ilə ölümün vahiməsi kimi iki zidlik arasında çalxalanır.Daimi axarda olan həyat və ölümün həqiqi mənaları dərk edilmədən yaradılışın sirr və hikməti də insanın həqiqi mahiyyəti də qavranıla bilməz.Sağlam bir mühakimə sahibi düşünməzmi ki,kainatda hər şey; bircə çəyirdəyin çatlamasından bahar şənliyinə,doğumlardan ölümlərə və mikroaləmdən makroaləmə,zərrədən kürrəyə qədər layiqincə qavranması imkansız bir nizam-intizam ilə təqdir edilmiş ahəng içində ötüb-gedir.Bəs onda bu ahəngin və bu nizamın sənətkarı və Xaliqi kimdir? Kainatda insan idrakını aciz qoyan bu mükəmməllik hikmət və ibrətlər mücəssəməsi deyildirmi? Bu sualların ən mükəmməl və ən gözəl şəkildə cavabı Qurani-Kərimdədir.Allah təala buyurur:“Biz göyləri,yeri və onların arasında olanları oyun-oyuncaq (əyləncə)yaratmadıq!”(əd-Duhan,38)“Yoxsa sizi əbəs yerə yaratdığımızı və (qiyamət günü dirilib haqq-hesab üçün)hüzurumuza qaytarılmayacağınızı güman edirdiniz?” (Əl-Müminun,115)“Məgər insan elə güman edir ki,o,başlı-başına (cəzasız)buraxılacaq?!”(əl-Qiyamə,36)İnsanın yaradılmasındakı hikmət öz istedad və iqtidarı nisbətində Haqq təalanı bilmək,bu biliyi irfan ilə bəzəyərək əməli-saleh ilə Haqqa hörmət göstərməkdir.Biz buna qısaca olaraq qulluq deyirik.Bu qulluq keyfiyyətinin hədəfi də qəlbi təsfiyə (saflaşdırma)və nəfsi təzkiyə (pisliklərdən təmizləmə)edərək Allaha qovuşa bilməkdir.Vasili-illəllah ola bilməkdir.Bu da nübüvvətdən sonra ən uca bir dərəcə ilə Rəbbə yetişməyi ifadə edən vəlilik mərtəbəsində kamillik qazanır.Vəlilik,nəfsani ölçülərin fövqünə qalxmaq,mənliyi ən aşağı səviyyəyə endirərək mənən Rəbbə qovuşmaqdır ki,bu yüksək dərəcəyə məqam etibarı ilə fana-fillah deyilir.Bu da sanki axan suyun dənizə qovuşduqdan sonra öz varlığını itirib dənizdə yox olması və ya yediklərimizin vücudumuza daxil olduqdan sonra əvvəlki mahiyyətini itirməsi kimidir.Bu məqama çatdıqdan sonra gələn ölüm həqiqi mənada bir vüslati-ilahiyyədir.ãõæÊõæÇŞóÈúáó Çóäú ÊóãõæÊõæÇ “Ölmədən əvvəl ölün” bəyanı bu halın ən gözəl ifadəsidir.Həzrət Mövlana-quddisə sirruh-:“Dirilmək istəyirsinizsə,ölün!”-buyurur ki,burada qəsd etdiyi mənəvi ölümdür.Yəni əbədi həyata doğuş əslində başqa bir aləmdə dirilməkdir.Həzrət Peyğəmbər-səllallahu aleyhi vəsəlləm-tövhid və mərifətullah nəşəsi içində nəfsini yox etməyi bacarıb bu cür ölənləri müjdələyir və təltif edir.Bu səbəbdəndir ki,həzrət Mövlana fani aləmdən azad olaraq baqi həyatda doğulmağa “şəbi-arus” (düyün gecəsi)demişdir.O,beytlərində belə buyurur:“Öldüyün gün tabutumu qaldırarkən məndə bu dünya dərdi var sanma!” “Mənim üçün ağlama,yazıq,“vay-vay!” demə! Məni torpağa tapşıranda da “vida-vida!” (ayrılıq-ayrılıq!)demə!” “Məzar elə bir pərdədir ki,onun arxasında cənnət rahatlığı vardır!” “(Bilin ki,mən),ölü idim,dirildim.Göz yaşı idim,təbəssüm oldum.Eşq dəryasına baş vurdum,axır ki,əbədi olan bir dövlətə çatdım.” Bu ifadələr Haqq aşiqinin bir vüsal arzusu içində söylədiyi məhəbbət ifadələri və bir mənada da ayrılıq yeri olan bu fani aləmdən vaz keçməkdir.Bütün ariflər,salehlər və aşiqlərin bu dünyada halı da belədir.Hüdayi həzrətləri şəbi-arusa (düyün gecəsinə),yəni Haqqa qovuşmağın sevinci içində bu fani aləmdəki ayrılıqdan belə şikayət edir:Canları hasret oduna yandırır,Ayrılık,ah ayrılık,vah ayrılık! Lezzetinden alemin usandırır,Ayrılık,ah ayrılık,vah ayrılık! Görmez eyler ağlatmaktan gözleri,Hem sarartır soldurur gül yüzleri Karanu eyler nice gündüzleri Ayrılık,ah ayrılık,vah ayrılık! *** Şübhəsiz ki,istisnasız olaraq hər bir ömür səyyahının başına gələcək ölüm idrak sahibi olan bütün varlıqların tədqiq etməyə çalışdıqları bir müəmmadır.Ənbiya surəsinin 35-ci ayəsində:“Hər bir kəs (hər bir canlı)ölümü dadacaqdır.Yoxlamaq məqsədilə Biz sizi şər və xeyirlə imtahana çəkərik.Və siz (qiyamət günü əməllərinizin əvəzini almaq üçün)ancaq Bizim hüzurumuza qaytarılacaqsınız!”-buyurulur.Mülk surəsinin 2-ci ayəsində də:“Hansınızın əməlcə daha gözəl olduğunu sınamaq (bəlli etmək)üçün ölümü və həyatı yaradan Odur.O,yenilməz qüvvət sahibidir,(çox)bağışlayandır.”-buyurulur.Ölümün bilinən bir dili yoxdur.Lakin o,dərin bir sükuta nə qədər qorxunc mənalar dəfn etmişdir.Necə ki,həzrət Peyğəmbər-səllallahu aleyhi vəsəlləm-buyurur:“Sizə iki nəsihətçi qoydum.Biri susar,o biri danışar.Susan nəsihətçi ölüm,danışan isə Qurani-Kərimdir.”(Fəzaili Amal,s.383)Ölümlər səssiz və sözsüz dərslərdir ki,duyan,həssas insanlara ən səlahiyyətli ağızlardan da mükəmməl ibrət,aqibət və həqiqət bəyan edər.Ölümün qorxunc ağırlığını sözlərin zəif çiyinləri daşıya bilməz! Ölüm qarşısında bütün iqtidarlar sona çatar.Ötəri sevdalar,tükənməz arzular,fani zövqü-səfalar və insanları çıxılmaz dolanbaclarda pərişan edən şikəst fəlsəfələr ölümün qarşısında solğun payız yarpaqlarından da dəhşətli sürünmə içində aciz qalırlar! Qəbiristanlar fani həyatını başa vuran ata-ana,övlad,sevgili,qohum-əqraba,dost və tanışların son mənzili ilə doludur.Dünya həyatı istər sarayda,istərsə də çadırda yaşansın,bütün yollar və döngələrin gəlib çıxdığı yer-qəbirdir.Ondan qaçıb qurtaracaq nə bir zaman,nə də bir məkan vardır.Hədisi-şərifdə:“Bütün dünyəvi zövqləri bıçaq kimi kəsəni (yəni ölümü)çox-çox xatırlayın.” (Tirmizi,Zühd,4; Nəsai,Cənaiz,3)-buyurulur.Ayeyi-kərimədə də:“Məhz o gün insan:«Qaçıb can qurtarmağa yer haradadır?»-deyəcəkdir.” (əl-Qiyamə,10)-buyurulur.Bir dəfəlik dərk edilməlidir ki,nə dünyada ölümdən qaçılması mümkün olan zaman və məkan,nə qəbirdə təkrar geriyə dönəcək bir imkan,nə də qiyamətin şiddətindən qorunacaq bir sığınacaq vardır! Allahın əmrlərinə tabe olub-olmamaq baxımından təsnif edilən davranışlarımızla şəkillənəcək olan qəbir haqqında həzrət Peyğəmbər-səllallahu aleyhi vəsəlləm-:“Ya cənnət baxçalarından bir baxça,ya da cəhənnəm çuxurlarından bir çüxur.” (Tirmizi,Qiyamət,26)təbiri ilə ölümlə həyatın sıx rabitə və əlaqəsinə işarə etmişdir.Qəlb gözü açıq olan Əbu Dərda-radiyallahu anh-bir qəbir daşının yanında durub:-“Ey qəbir! Xarici görünüşün nə qədər səssiz,lakin için nə qədər dəhşətli,qorxularla doludur!”-demiş və hönkür-hönkür ağlamışdır.Bir Səhabə,Rəsulallahdan-səllallahu aleyhi vəsəlləm-:-“Ağıllı insan kimdir,ya Rəsullah?”-deyə sordu.Həzrət Peyğəmbər-səllallahu aleyhi vəsəlləm-:-“Ölümü çox düşünən və ona hazırlığını tamamlamaqla məşğul olan kəslərdir.Məhz onlar zəkalı insanlardır.” (İbni-Macə,Zühd,31)-buyurdu.Nəfsinə qul olan qafil insanların dünyadakı evləri,sanki yaşayan ölülərin ailə qəbiristanıdır.Düşünməzlər ki,ölüm nə gec,nə də ki,tez gələr.Ancaq və ancaq vaxtında gəlir.Ölümdən qaçmaq istəyənlərə Qurani-Kərimdə belə buyurulur:“Harada olursunuz olun,hətta uca (möhkəm)qalalar içərisində olsanız belə,ölüm sizi haqlayacaq.” (ən-Nisa,78)“(Ya Peyğəmbər!)De:(Qorxub)qaçdığınız ölüm sizi mütləq yaxalayacaqdır.Sonra siz gizlini də,aşkarı da bilənin (Allahın)hüzuruna qaytarılacaqsınız.O da sizə (dünyada)nələr etdiyinizi (bir-bir)xəbər verəcəkdir!” (əl-Cuma,8)*** İnsan öz əsil varlığı ilə birlikdə bütün bir kainatın yaradılma hikmətinə yetişə bilməzsə,bayağılıq onu udar.Dünyaya gəlmək və dünyadan getməyi dərk edib fikirləşməyən insan öz varlığının həqiqətindən belə xəbərsizdir! İnsan hikmətsiz bir macəranın təsadüfi deyildir… Bu həqiqətə yetişən möminlər üçün ölüm bəşəri qismətlərin ən böyüyü olan ilahi vüslatın ilk mərhələsidir.Qurani-Kərimdə “Allah” ləfzindən sonra ən çox zikredilən ifadələrdən biri də təqvadır.Təqva,qəlbin qorunması,nəzarətdə saxlanması,insanın nəfsinə və mənliyinə hökm etməsi,ruhunun zirvələşərək kamala çatmasıdır.Ayeyi-kərimədə buyurulur:“Allah yanında ən hörmətli olanınız Allahdan ən çox qorxanınızdır (pis əməllərdən ən çox çəkinəninizdir).” (əl-Hucurat,13)Təqva və zühd ilə əməllər kamala çataraq “əməli-saleh” keyfiyyətini qazanır.Əməli-saleh sahibləri üçün də Allah təala:“İman gətirib yaxşı işlər görənləri isə,Biz (ağacları)altından çaylar axan cənnətlərə daxil edəcəyik.” (ən-Nisa,122)buyurur.Zühd,təqva və əməli-saleh könüldə həssaslıq,vicdanda nur,ruhda huzur və əxlaqda kamaldır.Ruh,dünyanın aldadıcılığından uzaqlaşma və ilğımlara aldanmamaq nəticəsində elə bir səviyyə qazanır ki,maddi və mənəvi zəfərlərə ancaq onunla yetişilir.Həzrət Peyğəmbər-səllallahu aleyhi vəsəlləm-bir hədisi-şərifində:“Həqiqi mücahid nəfsinə qarşı cihad edəndir” (Tirmizi,Fəzailül-Cihad,2)buyurmuşdur.*** Müttəqi və zahid mömin dərin bir həyat düşüncəsi,mənəvi əxlaq şüuru içində ağlını Haqqa,qəlbini xeyirə,əzalarını gözəl və faydalı işlərə istiqamətləndirir ki,bu hallarla saleh əməllər meydana gəlir.Bir mömin saleh əməllər içində Allah təalanın rizasına nail olub Haqda faniləşdikdə eşqi ilə əbədiyyət dünyasında qalma bəxtiyarlığına yetişir.Şair,bir könül əhlinin dünyadakı asudə həyatının qəbir aləmində də davam edəcəyini necə gözəl ifadə edir:Ölüm asude bahar ülkesidir bir rinde; Gönlü her yerde buhurdan gibi yıllarca tüter.Ve senin serviler altında kalan kabrinde Her seher bir gül açar; her dece bir bülbül öter.Ancaq bu hal qəlbin vəziyyətinə görə səviyyə qazanır.Bu da zikrullah və onun nəticəsi olan məhəbbət ilə mümkündür.Kainatı şüur,hiss,vicdan ürpəşmələri və imani həyəcan nəzərləriylə seyr etmək ilahi məhəbbət baxışları ilə tamaşa etməyi tələb edər.Rəbbin nuru ilə parlayan ürəklər ayrı bir aləmə girər.Onun ilə görən gözlər və eşidən qulaqlar bambaşqa həssaslıq qazanar.Onunla genişlənən qəlblər və şüurlar varlıqdakı hikmət və ibrətlərə yaxınlıq kəsb edər.Səadətli bir ölüm,iman və Quran nurları könül feyziyablığı ilə keçən bir həyatın mükafatıdır.Dünyanı çirkin əməllərlə rəzillik meydanına çevirmək ən acınacaqlı aldanışdır! Lakin gözlərdən axan peşimanlıq yaşları ilə əfv iqliminə nail olmaq Ğaffar olan Rəbbin insana bəxş etdiyi ülvi bir nemətdir! Bəşəri təfəkkür ilə layiqincə qavranılması mümkün olmayan ölüm həqiqətinə qovuşa bilmək peyğəmbərlər və övliyaların nümunəvi həyatından və onların könül iqlimlərindən pay almaqla mümkündür.Əks halda ölüm müdhiş bir fəlakətin ilk və acı bir təzahürü olur! Çünki bütün zidliklər kimi ölümün də bəşəri idrak və vəsfə görə bir-birinə zidd iki təzahür və təcəlla şəkli vardır.Ölüm məsələsi,peyğəmbərlərin irşadlarına baxmayaraq qə-dimdən bəri bəşəriyyəti çox məşğul etmişdir.Zehinlərdə zəhərli bir ilan kimi qıvranan,vaxtaşırı qımıldanan bu dəhşətli hadisə müxtəlif nəfsani ifadələrlə susdurulmasğa çalışılmışdır.Hamını həyat mövzusunda daha yüksək və alovlu bir girdab halında saracaq olan ölüm,istisnasız olaraq üzərimizə çökəcək ən çətin bir istiqbal əzabı,müsibəti və ya rəhmətidir.Bəşər təfəkkürü ilə layiqincə qavranılması mümkün olmayan bu istiqbal düyününü aça bilmək nəfs əngəlini aşaraq vəhyin səsinə qulaq asıb peyğəmbərlərin və övliyaların könül iqlimlərinin eşq,vəcd və qərq olma halından nəsib və feyz ala bilməklə əldə edilir.Zaman dilimindən düşən hər anın bizi həqiqət üfüqlərinə yaxınlaşdırmasını ayeyi-kərimə necə gözəl ifadə edir:“Hər kəsə uzun ömür versək,onu xilqətcə dəyişib tərsinə çevirərik,başqa şəklə salarıq (qüvvəsini alar,gözünün nurunu aparar,hafizəsini zəiflədib bildiklərini unutdurar,özünü də uşaq kimi edərik).Məgər (kafirlər bütün bunları gördükdən sonra Allahın hər şeyə qadir olduğunu)dərk etməzlərmi?” (Yasin,68)Ya İlahi! Həyatımızı və ölümümüzü saleh qullarına lütf etdiyin bərəkət,nemət,ülvi gözəlliklər və Sənə vüslat ilə müzəyyən və mükərrəm qıl! Amin! ÖLÜMÜ GÖZƏLLƏŞDİRMƏK ! Qərib bir çörəkçi vardı.Ona saxta pul versələr də alar,pulun saxta olduğunu bildiyi halda bunu müştəriyə söyləməz,çörəyini satardı.Onun bu halına hamı təəccüb edər və heç kəs onun niyə belə etdiyini başa düşməzdi.Nəhayət,ölüm vaxtı gələndə çörəkçi əllərini Allahın dərgahına açdı və belə yalvardı:-“Ey Allahım! Bilirsən ki,illərlə insanlar mənə saxta dirhəm gətirdi və mən bunu onların üzünə vurmayıb istədiklərini verdim.Allahım! İndi mən Sənin hüzuruna qüsurlu ibadətlərimlə gəlirəm; nə olar,onları üzümə vurma!” Çörəkçinin bu halı,onun fani günlərini ölüm və sonrası üçün hazırlaya bilmə yolundakı saf və səmimi niyyət və səyini ifadə edir.Çünki gözəl bir nəticə üçün gözəl iş görmək zəruri olduğu kimi,gözəl bir axirət həyatı üçün də Haqq eşqinə edilən gizli-aşkar saleh əməllərlə bəzdilmiş gözəl bir dünya həyatıyaşamaq vacibdir.Bir sözlə,buna hər iki aləm arasında keçid vəzifəsi görməsi səbəbiylə ölümü gözəlləşdirmə deyə bilərik.Buna görə də ölümü gözəlləşdirməkdə məqsəd qeyri-iradi vaqe olacaq edəcək ölüm gəlməmişdən əvvəl:-“Ölmədən əvvəl ölün!”-sirri ilə fani varlıqda nəfsin mənfi və çirkin hallarını iradi olaraq yox etmək səviyyəsinə çata bilmək üçün və xam insandan kamil insan şəxsiyyətini qazana bilməkdir.Belə bir kamillik səviyyəsinə yüksəlmiş bəndənin xaliq ilə arasında olan qəflət pərdəsi qalxar və fani ləzzətlər həyatiliyini itirər.Bəndə ibadətdə rahatlıq,əməlində nəzakət və əxlaqda fəzilət iqlimində yaşayar.Ruhu daim Rəbbinə yaxınlaşdırmağın həzzini dadmağa başlayar.Bu səbəbdəndir ki,həzrət Mövlana Haqqa yaxınlıq ləzzətini dadmamışdan əvvəlki dövrünü “xamdım,” ilahi ləzzəti daddığı dövrü “bişdim,” kainatın sirrlərinin ona bir kitab kimi açılıb əyan olduğu dövrü isə “yandım” sözləri ilə ifadə etmişdir.Bu ifadələr eyni zamanda Allaha qovuşmaq yolundakı səylərin bəyan edilməsidir.Allaha aparan yollar məşhur bir ifadə ilə desək “məxluqatın nəfəslərinin sayı qədər çox” olmaqla birlikdə,“fəqrü-fəna” tərzi bunların ən təsirlisidir.“Fəqrü-fəna”,ilahi məhəbbət nəticəsində mənlikdən qurtulmaq və Allahdan başqa hər şeyi gözdən və könüldən çıxarmaq deməkdir.Bu da Haqda fani olaraq “ölmədən əvvəl ölün” sirrinin təcəllası ilə ölümün gözəlləşməsi,yəni əbədi vüsal halına gəlməsidir.Ancaq bu sirrin təcəllasına nail ola bilmək tətbiq edilməklə və hamı üçün qəbul edilə bilən başlıca aşağıda sadalanan əsaslara xalis şəkildə riayət edilməklə mümkündür:Tövbə Günahlar,cəhalət,şəhvət,təkəbbür,qürur,hirs,xəsislik,həsəd,israf və hirs kimi təmayüllərdən meydana gəlir.Bu hallar isə Xaliq ilə bəndəsi arasındakı əngəllərdir.Bəndə qəflət pərdəsini qaldıra bilərsə işlədiyi cinayətin ağırlığını vicdanında hiss edər.Ürəyində gizli olan fəzilət hissi oyanar.Və qəlb böyük bir peşimanlıq içində için-için yanaraq ilıq göz yaşları ilə Rəbbinə sığınar.Məhz bu yanğı və peşimanlıq tövbədir,Rəbbə dönməkdir.Bir sözlə tövbə iradəsiz dönüş olan ölüm gəlməmişdən əvvəl iradəli şəkildə Allaha dönüşü ifadə edir.Tövbə,bəndənin Allah ilə arasında olan maneələri peşimanlıqla aradan qaldırmasıdır.Tövbə,Allah təalaya yönəlişdə ən əvvəl gerçəkləşdirilməsi lazım gələn məcburiyyətdir.Çünki günahlar qəlbin həssaslığını azaldan və ona ağırlıq verən maneələrdir.Eynilə parlaq bir güzgünün üzəri tozlandıqda görünmənin toranlaşması kimidir.Necə ki,toz çökmüş bir güzgünün aydınlığını ortaya çıxarmaq üçün onu təmiz bir parça ilə silmək lazım gəlirsə,eləcə də Allaha yönəlmədə qəlbin əvvəl tövbə və istiğfar ilə mənəvi kirlərdən təmizlənməsi zəruridir.Bununla əlaqədardır ki,təsəvvüfün bütün qollarında dərs istiğfar ilə başlayır.Bu eynilə Kəlimeyi-Tövhiddəki <<َل>>-”lə” ədatına bənzəyir.Yəni,əvvəl hədəfə vurmağa mane olan mənfilikləri yox etmək və bununla da zəmini əsil qayəyə uyğun hala gətirmək lazım gəlir.Sidq ürəkdən edilən dualar üçün istiğfar bu səbəbdən sanki bir məcburiyyət olaraq icra edilir.Həzrət Mövlana tövbə haqqında belə deyir:“Peşimanlıq odu ilə dolu bir könüllə,yaşlı gözlərlə tövbə et! Çünki çiçəklər günəşli və nəmli yerlərdə açarlar.” Zühd Dünyanın zinət,zövq,mal və məqamından… qəlbən vaz keçə bilməkdir.Belə ki,ölüm hamısını bir anda siləcəkdir.Zühdün həqiqəti qeyri-iradi ölümdən əvvəl iradi olaraq ələlxüsus maldan və candan qəlbən ayrılmaqdır.Füdayi bin İyaz:-“Hamını qəflət yuxusunda uyudan bu gəldi-gedər dünya qızıldan,əbədi olan cənnət də torpaqdan ibarət olsaydı,ayıq olan adamlar qızıldan ibarət olanı deyil,torpaqdan ibarət olanı seçərdilər.”-deyir.“Dünyaya gəlmək və getmək” kimi iki əzəmətli və dəhşət verici həqiqət arasında sıxılan bəşəri idrak,dünya və axirətə aid kamil bir dəyər hökmünə yetişib hal və hərəkətlər buna görə tənzim edilməyincə uşaqların oyuncaqları kimi izafi kölgələr aləmindən azad olub həqiqət yurduna doğru mənəvi bir yolçuluğa çıxa bilməz.Ariflərdən biri hikmətlər və ibrətlər sərgisi olan bu aləmi aqillər üçün “seyri-bədayi,” yəni ilahi sirlərin dərinliyindən pay ala bilmək,axmaqlar üçün də “yemək ilə şəhvət” kimi tərif etmişdir.Nəfsani olaraq yaşanan bu dünya həyatına qəlbdə bir hədd qoyumazsa,nəticə məhvə aparan bir məhrumiyyət olar.Təvəkkül Ölmədən əvvəl bəndənin Rəbbinə sığınması və təslim olmasıdır.Mövlaya güvənib təslim olmaqla səbəblərdən və onlara etibar etməkdən uzaq qalınmaz,amma tədbirin təqdirə uyğun gəlməyincə bir faydasının olmayacağı düşüncəsi qazanılır.Belə ki,istiqbaldakı ölüm bu hala qovuşmaqdır.Allah təala buyurur:“Kim Allaha təvəkkül etsə,(Allah)ona kifayət edər.” (ət-Talaq,3)Başqa bir mənada təvəkkül ürəyi Allah eşqi ilə dolu olan şəxsin yalnız Ona güvənməsi və yalnız Ona sığınmasıdır.Haqq təala Musadan (ə.s)əlindəki əsanı soruşmuş,sonra da:-“At onu əlindən!”-demişdir.Çünki əsa ona bir güvənc hissi verərək onun Allaha kamil mənada təvəkkülünə kölgə salırdı.Haqq təala buyurur:“Əgər möminsinizsə,Allaha təvəkkül edin!” (əl-Maidə,23)Təvəkkül tədbir və təşəbbüsləri bir kənara atmaq deyil,əksinə onlara istinad etdikdən sonra Allahın qüdrətinin əyan olmasına sığınmaqdır.Bu təvəkkül və təslimiyyətinə görə atəş həzrət İbrahimi yandırmadı.Çünki İbrahimin (ə.s)təvəkkülü tam olmuş və Haqq təala atəşə:-“Ona sərin və salamat ol!”-əmrini vermişdir.Xülasə,təvəkkül qeyri-iradi ölüm gəlməmişdən əvvəl bəndənin iradi olaraq,həyatda ikən Rəbbinə təslim ola bilməsidir.Həzrət Mövlana,bizim təvəkkül və təslimiyyətimizi mizan edərək və düşünməyimiz üçün:-“Özündə İbrahimlik olub-olmadığını düşün.Çünki atəş yalnız İbrahim kimi Haqqa layiqi ilə təslim olanları tanıyar və yandırmaz!”-buyurur.Qənaət Ehtiyacdan artığa yol verməməkdir.Ölümlə məcburi bir qənaət iqliminə girilir.Pis əxlaqların ən təhlükəlilərindən hirs və həsədin yeganə müalicəsi ancaq qənaətin hüzurlu ruhaniyyətinə qərq olmaqla mümkündür.Çünki qənaətin könülə verdiyi ilahi xəzinələr bitib-tükənməz.Bu mənada Allah Rəsulu-səllallahu aleyhi və səlləm-:“Qənaət bitməz və tükənməz bir xəzinədir!” (Dəyləmi,Müsnəd,4699)-buyurmuşdur.Zənginliyin həqiqi ölçüsü bilavasitə qənaətdir,ilahi bölgüdən razı qalmaqdır.Özündən imkanlıları qısqanmamaqdır.Könül zənginliyinin ləzzətini ancaq qənaət ilə dadmaq olar.Ruzinin əzəldən bölünmüş olduğu xüsusiyyəti imani bir həqiqətdir.Bunun artıb-əksilməyəcəyi göz önünə alındıqda hirs və tamahın çirkinliyi kimi,məntiqsizliyi də ortaya çıxar.Buna baxmayaraq bir qisim insanlar çox zaman qazananla xərcləyənin başqa-başqa adamlar olduğunu müşahidə etdikləri halda mal-mülk mənimsəmə xislətindən asanlıqla azad ola bilməzlər.Belələrinin şüuraltında yox edilməsi çətin olan “mənlik” təzahürü vardır.Onlar üçün mal,özlərində olduğu qədər ətrafındakılarda da bir qüvvət vəhmi halındadır.Əksərən həsədli könüllərdən gələn təqdir və əlaqə onlara dəhşətli bir həzz və ləzzət verir.Məhz qənaət insanı bu kimi xəstəliklərdən qurtaran ilahi bir əlacdır.Dünya malından,bir müsibət halında zühur edərək könlü xarab edən əlaqələrdən uzaq qala bilmək yalnız qənaətin feyzi ilə mümkündür Bilavasitə qənaətdəki toxgözlülük yalnız mala qarşı deyil,o malın doğurduğu qüvvət təzahürünün ətrafda oyandırdığı şərait və əlaqələrə də şamil olmalıdır.Xülasə,mülkün Allaha aid olduğunun və insanın da ancaq bir xəzinədar vəziyyətində olduğunun şüuruna yetişə bilmək zəruridir.Ölümü heç fikrinə belə gətirməyən qafil insanlar üçün həzrət Əli-radiyallahu anh-:“Çoxları,varisləri qovqa etsinlər deyə toplamağa çalışırlar!” buyurur.Üzlət (tənhalığa çəkilmə)Üzlət,gedilən yolda zirvəyə çatmaq üçün şərt olan bir keyfiyyətdir.Ancaq ictimai həyatın davamı üçün üzlət hamıya eyni şəkildə şamil edilə bilməz.Üzlətdə əsas olan əməli tənhalıq deyil,bəlkə də qələbəlik içində tənhalığı qəlbən reallaşdıra bilməkdir.Bunun mənası isə,qəlbi dünyəvi əlaqələrdən mümkün olduqca təcrid edərək Allaha yönəldə bilməkdir.Bununla birlikdə bir qisim əhlullahın bir küncə çəkilməsi şəklində yaşadıqları əməli təcridlik,belə adamların azlığı səbəbindən ictimai həyatın gedişinə mane olmaz.Bu,xüsusi bir haldır.Ancaq ümumi əhval baxımından seyri-süluq yolunda üzlət-bir küncə çəkilib hər şeydən və hamıdan əlini-ətəyini üzmək deyil,bilavasitə çoxluqda vəhdət,yəni qələbəlik içində Rəbbinin yanında ola bilmə halını yaşamağı bacarmaqdır.Dünya həyatına mənən “əlvida!”-deyərək dünyadakı bütün əlaqələrdən əməli olaraq sıyrılıb qəbir aləmində müsbət və ya mənfi bir sığınacağa bürünməzdən əvvəl Rəbbani görüntülər içində Rəbbin yanında olmaqdır.Yəni ölmədən əvvəl şüurlu şəkildə Haqqın yanında olmaqdır.Ölüm isə,qeyri iradi bir tənhalığa çəkilməkdir.Zikir Feyziin təzahürü məhəbbətə dayanır.Məhəbbət isə zikrin qəlb və şüurda yer etdiyi nisbətdə gerçəkləşir.Sevilənin qəlbdə və şüurda yerləşməsi isə onun xatırlanması sayəsindədir.Yad etmək nə qədər çox isə,məhəbbət də o nisbətdə artır.Yaradanın ümumi ismi olan Ləfzəi-Cəlal,əsmayi-ilahiyyə-sinə nəzərən feyz qaynağı olmaq baxımından ən təsirlisidir.Təcəlla yükünün ağırlığı səbəbiylədir ki,mənəvi tərbiyə yoluna ilk qədəm qoyan şəxslərə istiğfardan (tövbə etməkdən)başlayaraq bir hazırlıq mərhələsindən sonra Ləfzeyi-Cəlal zikri verilir.Haqq təalanın zikr edilməsi,bu zikrin kəmiyyət və keyfiyyəti nisbətində Allaha məhəbbət istiqamətində bir tərəqqiyə səbəb olur.Yəni zikir nə qədər çox isə və vəsf etibariylə də hansı ölçüdə dərindən hiss edilərək söylənib qəbul edilirsə,elə həmin nisbətdə də feyz və gözəl nəticə əldə edilir.Allahı zikrin qəlb gövhərində məkan tutması ilə mömində qulluq görüntüləri kamala doğru istiqamət götürür.Allah Təala buyurur:“Bilin ki,qəlblər (mö’minlərin ürəkləri)yalnız Allahı zikr etməklə aram tapar!” (ər-Rəd,28)Əgər Ləfzeyi-Cəlal qəlb gövhərində məkan tapmazsa mala,mülkə,əşyaya,bir qism nəfsi arzulara saplanıb qalar.Ayeyi-kərimədə:“(Ya Rəsulum!)Nəfsini özünə tanrı edəni gördünmü?”(əl-Furqan,43)-buyurulur.Mənəviyyatla dolu qəlblərdə gözəl əxlaq,saleh əməl,mənəvi hallar yer tutur.Bəndə ən gözəl şəkildə yaradılmış vəsfini alır.Nəfsaniyyət ilə dolu qəlblərdə isə küfr,şirk,pis xasiyyət,şəhvət və vəsvəsə birləşib o qəlbə hökm etməyə başlayır.Qəlb yaradılma məqsədinin əksinə olaraq korlanır.Bəzən digər məxluqatdan da aşağı mərtəbəyə düşür.Nəfsinə qurban olanların aqibətini Nizami Gəncəvi belə təsvir edir:Bu dünyanın ləzzəti əldə qotura oxşar Qaşısan əvvəldə xoş,sonda yandırıb-yaxar.Mənəvi həyatın əhəmiyyəti nisbətində “ölmədən əvvəl ölmək” fərmanı ilə ölümü gözəlləşdirməyi Cüneydi Bağdadi belə ifadə edir:“Haqqın səni sənliyindən alması və özündə yenidən diriltməsidir.” Təvəccöh Allahdan qeyri gələn hər növ cəlb edici dəvətdən qaçmaqdır.Belə ki,ölüm o hala qovuşmaqdır.Saleh bir bəndənin,Rəbbindən başqa həqiqi mənada nə bir istəyi ola bilər,nə dostu,nə də məqsədi Nə də ki,Allahdan qafil qala bilər.Qafil,dünyada Haqqdan qeyri güvəndiyi hər şeydən qeyri-iradi olaraq ölümlə uzaqlaşacaqdır.Həqiqi səadət dünya həyatında ikən Allah təalaya və Onun rizası olan hər şeyə tam təvəccöh və ram olmaqdır.Səbir Nəfsin mücahidə ilə xoşa gəlməyən və iztirab verən hadisələr qarşısında zahiri və daxili müvazinəti pozmadan sükunətə qərq olub Haqqa təslim olmasıdır.Belə ki,qəbir bütün dünyəvi arzulara qarşı məcburi səbir məkanı olacaqdır.Səbr ediləcək hadisələr qarşısında mənəvi vəsflər olan əfv,mülayimlik,təvazö,namus,qənaət,şəfqət,mərhəmət,nəzakət və xoş rəftarlıq kimi əxlaqi məziyyətlərimizdən istifadə etmək zəruridir.Bəndəni Allahın rizasından uzaqlaşdıracaq olan hər şeyə qarşı səbr etmək çox mühümdür.Çünki Yunis surəsinin 109-cu ayəsində:“Allah hökm verənə qədər səbr et!” (Yunis,109)-buyurulur.Çünki səbir çətinliklərə qarşı çox güclü bir zirehdir.Ölüm də nəfsani arzulara qatlanmağın sonudur.Qəbir isə qiyamətə qədər məcburi bir səbir məkanıdır.Müraqəbə Öz güc və qüvvəsini tərk etməkdir.Belə ki,ölüm faniliyə getməkdir.Başqa sözlə,müraqəbə,bəndənin özünü hər an ilahi nəzarətdə təsəvvür edərək günahdan uzaqlaşmasıdır.Heç bir varlıq Allahın iradəsindən kənarda qala bilməz.Ölümdən və yenidən dirilməkdən əsla qurtula bilməz.Adəm (yoxluq)ilə vücud,mövt (ölüm)ilə həyat,fəna ilə bəqa (faniliklə əbədilik)hər an yan-yanadır.Hər an bədəndə minlərlə hüceyrə ölür və minlərlə yeni hüceyrələr əmələ gəlir.Hər an dünyaya minlərlə insan gəlir,minlərlə insan dünyadan gedir.Hər an bir çox qafil insan dünya ləzzətləri içində özünü itirir,sərxoş olur,bir çox saleh insan da qəflətinin iztirabı və göz yaşı içində Haqq təalaya dua və niyaz halında olur.Qəbir,yəni dünyanın son dayanacağı hər bir canlını gözləməkdə davam edir.Bütün kainatda yalnız Allahın iradə,hakimiyyət və ilahi nizamı vardır.Bəndənin də ölmədən əvvəl bu ilahi müraqəbənin əhatə dairəsində olması,onun qulluğunun səviyyə qazanması baxımından mühümdür.Bəndə bu təsəvvür və təfəkkür içərisində:“Nəfsini bilən Rəbbini bilər”-sirrinə nail olaraq “vasili-iləllah” istiqamətinə yönəlmiş ola bilər.Riza Bəndənin,öz nəfsinin razılığından ayrılıb Allah təalanın razılığı daxilində yaşamasıdır.Belə ki,ölüm həmin məqama çatmaqdır.Riza,şüurun qəlbi təsfiyə və nəfsi təzkiyə etməsi nəticəsində səviyyə qazanmasıdır.Beləliklə bəndə aldadıcı və fani əşyanın əsarətindən azad olub yalnız və yalnız Haqqa ram olur.Böyük bir mənəvi şövq içində:“Hoşdur bana senden gelen Ya gonca gül,yahud diken! Ya hil’at ü yahud kefen Lutfun da hoş,kahrın da hoş!” ifadələrindəki incəliyə yetişər.Təfəkküri-mövt (ölümü düşünmək)Dünya ilahi bir iman dərsxanəsi,ölüm isə zəruri bir keçid qanunudur.Həzrət Mövlana:“Dirilmək üçün ölün!”-buyurur.Qəlbin dirilişi ancaq nəfsə qul olmaqdan vaz keçməyi bacarmaqla mümkündür.Həzrət Peyğəmbər-səllallahu aleyhi və səlləm-“Bütün zövqləri kökündən yox edəni (ölümü)çoxlu-çoxlu xatırlayın!” (Tirmizi,Zühd,4; Nəsai,Cənaiz,3)buyurur.Təfəkküri-mövt qeyri iradi olaraq ölüm gəlməmişdən əvvəl ölümü xatırlamaqdır.Beləliklə nəfsə qul olmaqdan uzaqlaşıb şüurlu şəkildə Rəbbin hüzuruna hazırlanmaqdır.Bu imana söykənən düşüncə və şüurdur.Şair Aşqi bu düşüncə və şüur iqlimindən könüllərə belə səslənir:Duydun mu ecele çare bulanı,Bu dünya üstünde baki kalanı,Hazırla kendine lazım olanı,Elveda bayrağı açarız birgün.Azrail,vadesi dolanı bilir,Davetsiz konuktur,her eve gelir; Dostların ağlarlar,düşman sevinir; İyiyi,kötüyü seçeriz birgün.Kazanla teneşir haberci olur,Ölümün etrafta çabuk duyulur,İpekler,sırmalar hepsi soyulur,Beş arşın kefeni biçeriz birgün.Musalla dediğin bir mihenk taşı,Şahittir insana eşi yoldaşı; Akilsen,kefeni başında taşı; Evlad ü iyalden kaçarız birgün.Bineğin taputtur,unutma sakın; Kapının önüne gelmesi yakın,Rızası olmazsa Cenab-ı Hakkın Alemde dehşetler saçarız birgün.Bu kara toprağa insandır maye,Amel-i salihtir kabre sermaye,Varınca huzur-i fermanfermaye Hayırla şerleri ölçeriz birgün.Ey Aşki,ölüme hazır ol her an,Rahberin Hak olsun,düsturun Kur’an; Nasılsa senin de gelecek sıran,Aklından çıkarma,naçarız birgün.Hər məzar daşı ölüm dili və sükutu ilə danışan alovlu bir nəsihətçidir.Qəbristanlıqların şəhər daxilində,yol kənarlarında,məscid həyətlərində salınması bir növ əməli şəkildə təfəkküri-mövt üçündür.Ölümün ən aydın təsəvvürü ölənlərin göyərmiş dodaqlarında düyünlənən sirli sükutun içində gizlənmişdir.Ölümün hürküdücü ağırlığını ifadələrin zəif çiyinləri daşıya bilməz.Ölüm qarşısında bütün iqtidarlar sona yetər.Ölümün öyüd verməkdəki bəlağəti qarşısında dünyadan gələn cavablar yalnız göz yaşları və quru hıçqırıqlardır.*** Bəndə nəfsani xasiyətlərindən öz iradəsi ilə vaz keçərsə,şübhəsiz Allah onu lütf inayəti ilə yenidən ehya edər.Bu barədə Haqq təala belə buyurur:“Heç ölü olub diriltdiyimiz,sonra insanlar arasında gəzmək üçün özünə bir nur verdiyimiz kəs zülmət içində qalıb oradan çıxa bilməyən kimsə kimi ola bilərmi?” (əl-Ənam,122)Belə bəndə,hələ dünyada ikən nəfsin əsiri olmaqdan vaz keçdiyi üçün qəlbi dirilənlərdən olur.Həzrət Peyğəmbərimiz-səllallahu aleyhi vəsəlləm-hədisi-şərifdə:“Möminin fərasətindən qorxun! Çünki o,Allahın nuruyla baxır.” (Cəmul Fəvaid,V,329)buyurur.Bütün bu ifadə edilənlər “Ölmədən əvvəl ölün!” mənasının gerçəkləşməsi üçün ruhi həyatda tətbiq olunacaq əsaslardır.Bunları layiqincə ifa etməyə çalışan möminlər səy və səbatlarındakı ciddiyyət və üzərlərindəki himmət nisbətində bir tərəqqiyə nail olarlar.Mütləqdir ki,ixlaslı bir səy ilahi lütflərin də köməyi ilə gözlənən səadəti hasil edir.Dünya aldadıcı bir ilğım,axirət isə ölümsüz bir həyatdır.Ölüm insanın xüsusi qiyamətidir.Qiyamətimizdən əvvəl oyanaq ki,peşimanlıq çəkənlərdən olmayaq.Çünki hər faninin məlum olmayan zaman və məkanda Əzrayılla qarşılaşacağı mütləqdir.Ölümdən qaçıb sığınacaq heç bir yer yoxdur.Ona görə də insan “Allaha tərəf qaçın!” (əz-Zariyat,50)sirrindən pay alaraq ilahi rəhməti yeganə sığınacaq qəbul etməlidir.*** Bir bəndə,tamahın təsirindən dünyaya iman etmiş kimi yaşayarsa qəbir ona bir qaranlıq dəhliz kimi görünər.Ölümün dəhşəti heç bir şeylə müqayisə edilə bilməyəcək dərəcədə onu sıxar.Vəziyyət belə ikən yuxarıda sayılan əsaslara rəayətlə mənliyini aşar və ruhunda gizlənmiş mələklik sifətinin istiqamətində mərhələlər qət edərsə,ölüm xəyalın fövqündə olan əzəmətli və uca olan Rəbbə vüslatın məcburi bir şərti kimi görünür.Beləliklə əksər insanlarda soyuq ürpəşmələrə səbəb olan ölüm könüllərdə “rəfiqi-əlaya,” yəni ən uca dosta qovuşma həyəcanına çevrilir.Malik bin Dinar bir gecə yuxusunda Rəfii gördü.O,başıaçıq,ayaqyalın halda qaçırdı.Ondan:-“Hara belə?”-deyə soruşdu.Rəfii:-“Şükür,zindandan qurtuldum!”-dedi.Malik həzrətləri səhəri dərhal Rəfiinin evinə getdi.Gördü ki,Rəfii vəfat edib.Belə ölümlər təsəvvüf yolunun böyüklərindən Mövlana Cəlaləddin Ruminin təbiriylə desək “Şəbi-arus”dur,yəni düyün gecəsidir.Bu elə bir yoldur ki,bəşər üçün ən dəhşətverici vaqiə olan ölümü sanki gözəlləşdirir.“Ölümü gözəlləşdirmək” üçün yeganə çarə yuxarıdakı ölçüləri həzm edərək mənəvi mərhələlərdə yol qət etmək,bir sözlə ayeyi-kərimədə buyurulduğu kimi:“Və sənə yəqin (ölüm)gələnədək Rəbbinə ibadət et!” (əl-Hicr,99)əmrinə tabe olaraq layiqli bəndə olmaqdır.Rəbbimiz,kainatı ilahi məhəbbət gözlüyü ilə tamaşa edə bilməyi,onu şüur,duyğu,vicdan ürpətməsi və imani həyacanlar bucağından seyr edə bilməyi,gözlərdən axan peşimanlıq damlaları ilə əfv edilmə iqliminə yetişməyi və “Ölmədən əvvəl ölün” sirrinə yetişərək həqiqət aləminə oyanmağı nəsib eyləsin! Amin! Ölüm gəlməmişdən əvvəl Rəbbinə dönə bilənlər necə də xoşbəxtdir! GECƏDƏKİ SİRR Haqq təalanın gecəyə verdiyi qiymət və onun daxilində yerləşdirdiyi sirlər sonsuzdur.Bu barədə Rəbbimizin:“Gecəyə və gecənin qoynuna aldıqlarına andolsun!” (əl-İnşiqaq,17)“And olsun sakitləşməkdə olan (və ya:getdikcə zülməti artan)gecəyə ki.” (əd-Düha,2)və “Qaralmaqda olan gecəyə (yaxud:qaralmaqda və çəkilməkdə olan gecəyə).Və sökülməkdə olan dan yerinə and olsun.” (ət-Təkvir 17,18)şəklində and buyurmasındakı sirr şüurumuza və ürəyimizə neçə-neçə həqiqətləri seyr etdirmək üçün açılan ilahi bir pəncərədir.Yenə ayeyi-kərimədə:“Biz gecəni (hər şeyi bürüyən)örtük etdik.” (ən-Nəba,10)buyurularaq gecənin bir libas olaraq yaradılmasından bəhs edilməsi də,xüsusiylə zikr edilməyə layiq təcəlla daşıyır.Həqiqətən gecələr səhhət,ictimai,əxlaqi və bədii bir libas,yəni örtükdür.Dünyanın ölçüsünə görə biçilmiş bir qüdrət,rahatlıq və nemət libasıdır.İzdivac qanunu baxımından da bir səadət libasıdır.Eyni zamanda məhrəmiyyəti qoruyan bir sirr pərdəsidir.Maddi və mənəvi olaraq gizlənmək istəyənlər üçün də bir sığınacaqdır.Bu baxımdan gecələr bir tərəfdən Haqq aşiqləri üçün vüslat aləmi olduğu halda digər tərəfdən günahkar və nəfsə qul olanlar üçün də böyük bir aldanışdır.Gündüzlər,gecələrin səhhət baxımından verdiyi istirahəti verməkdən uzaqdır.Bu səbəbdən insan gündüz yorğunluğunun maddi və mənəvi ətalətini gecənin sükunətinə bürünmədən öz üzərindən ata bilməz.Əks halda neçə-neçə ehtiraslı insanlar yuxunu təxirə salıb həvəsli çaparların altında çatlayan atlar kimi nəfslərini məhvə aparırlar.Məhz bu ilahi təqdirin nəticəsidir ki,günlər gecə və gündüzdən ibarət iki hissəyə bölünmüşdür.Müsbət və ya mənfi vaqeə və hadisələr gündüzə nisbətən gecənin dərinliyində daha çox olur.Belə ki,gündüzlərdən əmin olmadığımızı qeyd edərək,ilahi-əzabların əksərən gecə vaqe olduğu müxtəlif ayeyi-kərimələrdə bəyan edilmişdir.belə ayələrin birində Haqq təala buyrur:“Məgər o məmləkətlərin əhalisi əzabımızın onlara gecə yatarkən gəlməyəcəyinə əmin idilərmi?” (əl-Əraf,97)Bu baxımdan gecələr ilahi əzablardan qurtulmaq üçün ən mühüm iltica vaxtlarıdır.Nəxşəbi həzrətləri buyurur:“Elə bir gecə yoxdur ki,günəş doğana qədər göy üzündən:“Dua edən yoxmu,duası qəbul edilsin,tövbə edən yoxmu tövbəsi qəbul olunsun,istəyən yoxmu,istədiyi verilsin!…” nidası gəlməsin.” Digər tərəfdən,vəhylər əksərən gecə vaxtlarında gəlmişdir.Peyğəmbərliyin ilk müjdələrindən olan sadiq röyalar ilham bəxş edən gecələrin ruhi aləmində vaqe olmuşlar.Bizə bir hədiyyə mahiyyətudə göstərilən “Rəhmani-röya” deyilən lövhi-məhfuzdan istiqbala düşən parıltılar feyziyab edici gecələrin qoynunda zühur edən hikmətlərdəndir.Həzrət Peyğəmbərin-səllallahu aleyhi vəsəlləm-bu dünyaya təşrifi Rəbiüləvvəl ayının 12-də və yenə də gecənin səhərə yaxın vaxtlarında olmuşdur.Allahın həbibi-səllallahu aleyhi vəsəlləm-ilahi hüzura qəbul edilərək əzəli və əbədi qovuşmanın həqiqətinə yetişdiyi merac hadisəsindəki “isra” bir gecə yolçuluğudur.Səmalara yüksəliş Rəcəb ayının 27-si gecəsində baş vermişdir.Quranın dünya səmasına bir bütün şəkildə nazil olması Bəraət gecəsində,ayə-ayə nazil olması isə “Qədir Gecəsi”ndə olmuşdur.*** Kamilliyə çatmış möminlər üçün gecələr,dərinliyindəki sükunət və feyziyablıqla əlaqədar müstəsna bir qənimətdir.Bu qənimətin qədrini layiqincə bilənlər,ələlxüsus gecə yarısından sonra,bütün məxluqatın istirahətə çəkilərək aləmi dərin bir sükutun bürüdüyü vaxtlarda dua,ibadət və Haqqa səmimi şəkildə edilən ilticanın qəbulu üçün Rəblərinə üz tutmağn feyzli zəmininə nail olurlar.Gecə və səhərləri oyaq keçirmək barəsində Haqq təala ilahi nemətlərə nail olaraq Cənnətdə bulaq başında dincələcəklərini bəyan etməklə mədh etdiyi o bəxtiyar bəndələri haqqında belə buyurur:“Onlar gecələr (ibadətlə məşğul olub)az yatırdılar.Səhərlər isə (Allahdan)bağışlanmalarını diləyirdilər.” (əz-Zariyat,17-18)Gecə,rahat və yumşaq yataqları sırf Allah təalanın rizayi-şərifi üçün tərk edərək ilahi hüzura yalnız və yalnız məhəbbət və eşq səbəbi ilə baş qoyma vaxtıdır.Bir sözlə gecə hər hansı bir vacibiyyəti olmadığı halda qılınan namazların və edilən təsbihatın Allaha yaxınlıq baxımından əhəmiyyəti böyükdür.Buna görə ürəklərdə eşq və ilahi məhəbbətin şiddəti nə qədərdisə gecə namazı və təsbihatına rəğbət və rəayət də o qədər özünü göstərir.Belə deyilə bilər ki,gecə namazı və təsbihləri yar ilə görüşüb söhbət etmə mahiyyətini daşıyır.Hər kəs yuxuda ikən oyaq olmaq Allah təalanın rəhmət iqliminə girib məhəbbət və mərhəmət məclisinə daxil olan müstəsna bəndələrdən olmaq deməkdir.Haqq təala buyurur:“O Allah ki,səni namaza duranda da görür,səcdə edənlər içində dolananda da.” (əş-Şüəra,218-219)Bu ayeyi-kərimə haqqında Qazı Bəyzavi deyir ki:“Ümmət üçün beş vaxt namaz fərz olub gecə namazı sünnət halına gələndə Rəsuli-Əkrəm-səllallahu aleyhi vəsəlləm-əshabın vəziyyətini müşahidə etmək məqsədilə gecə vaxtı hecreyi-səadətlərindən çıxıb onların evləri arasında dolaşmış və o evləri Quran tilavəti,zikir və təsbih səsiylə arı qovanları kimi uğldayan bir halda görmüşdür.” Nəbə surəsinin 9-cu ayəsində yuxunun “subat” qılındığı bilrilmişdir.Lüğətdə “kəsmək,” “tətil etmək,” “rahat olmaq,” “yoluxucu” və “ölüm” kimi mənalar verən bu söz yuxunun müxtəlif tərəfləri ilə əlaqədardır.Yuxu vücudun istirahətini təmin etdiyi kimi,fiziki məşğuliyyətləri də istirahətə buraxır.Sanki bizi ayıq halımızdan ayırıb üstümüzə çökən bir yoluxucu xəstəlik kimi uyuşdurur və nəhayət ölüm halından bir hissə nümayiş etdirir.Həqiqətən gündüzün məişət mənzərələri ilə yorulan gözlər,gurultularla dolan qulaqlar,həyat düşüncəsi ilə çalxalanan beyinlər,dərd danışmaqdan bezmiş və yapışmış dodaqlar,yorğun ürəklər,bir çox fani işlər görüb yorulmuş qollar və biləklər,günün ağırlığı altında ağırlaşan bədənlər,tamamilə istirahət həsrətini çəkərkən üfüqlər alatorlaşır,axşam düşür.Axşamın düşüməsi ilə artıq günün mənzərəsi və ahəngi dəyişir.Gündüzün məşğulluqları ilə yorulmuş əsəblərimizin və çökən sinələrimizin əvəzində gecə sərin qaranlıqları,sükutu və sanki təsəlli mahiyyətində olan salxım-salxım ulduzları ilə bir ehtişam lövhəsi nümayiş etidirir.Möhtəşəm gecə sarayının bu canlı,qəndilli və çilçıraqlı tavanı gülümsərkən,digər tərəfdən də gözə görünməz və yoluxucu bir yuxu xəstəliyi üstümüzə çökər.Zəruri bir tənbəllik içində süzülməyə başlayar və nəhayət bütün fəaliyyətlərimizi məcburən bir kənara qoyub ölü kimi rahatca yatağımıza uzanarıq.Əşya,kainat qara gecələrin sükutuna qərq olaraq bir adəm (yoxluq)mənzərəsinə çevrilir.Sanki aləm bir qəbiristanlıq,insanlar isə ölülərdir.Artıq,həbsxana və xəstəxanadakıların iztirab mənzərələrindən əsər yoxdur.Saraydakılar isə dövlət və səltənət əyləncələrindən məhrum halda olurlar.Hamı gecənin ümumi təzyiq qanunu altında zavallı bir haldadır.Hətta çiyinləri yerə dəyməyən pəhləvanlar da biçarələr kimi yerə sərildiyi bir vaxtda salehlər və abidlər nəfslərini bir ömür təsbihi halına gətirərək Haqqa yaxınlaşırlar.Vücudlar müştərək bir ölüm tətbiqatı içində faniliklərindən sıyrılıb çıxmış,ölülər kimi Haqqın hakimliyinə açıq-aşkar təslim olmuşlar.Hamı yerdə,hər şey yuxuda… Lakin təzahürlər başqa-başqadır.İndi maddi baxışlar,yorucu müşahidələr dayanmış,bunun əvəzində yuxunun istirahəti içində seyrü-tamaşalar,rüzgarlar,məzar iqlimləri və filmlər,zövqlər,səfalar,nəşələr,əzablar,iztirab və qorxuların dövranı başlamışdır.Gündüz aləmindən gecənin sirli dünyasına keçidin hikmətinə ayeyi-kərimə belə işarə edilir:“Gecə və gündüzü bir-birinin ardınca gedib-gəlməsi də Onun əmrilədir.Məgər (Allahın qüdrətini,ibadətə bütlərin deyil,məhz Onun layiq olduğunu)dərk etmirsiniz?” (əl-Müminun,80)Hər gecənin sabaha doğru getməsi həqiqəti bizi haqlı olaraq sabah ümidinə,kövrək bir şəkildə sübh şəfəqlərinin üfüqdən boylanacağına bağlayır.Adət etdiyimiz fani dünya qanunlarına görə gündüzümüz gecəyə,gecəmiz də gündüzə çevrilir.İztirab içində olanlar:Göz yumma güneşden ne kadar nuru kararsa,Sönmez ebedi her gecenin gündüzü vardır.tərənnümündəki təsəlli ilə səhərləri gözlədiyi halda,digər tərəfdən:-“O hansı gündüzdür ki,onun sonu axşam olmaz?”-hikməti ilə gecələrə qovuşuruq.Bütün gecə gündüz dəyişmələrinin ən mühüm qayəsi ümumi bir qanun olan:-“Həyat iki gün bir gecədən ibarətdir.”-həqiqətinin tətbiqi şəkildə təlimidir.Ümumi baxışa nəzərən həyat,dünya günü ilə axirət günü arasındakı ölüm gecəsindən ibarətdir.Yəni dünya fani bir gün,ölüm müvəqqəti bir gecə,axirət isə əbədi bir həqiqət sabahıdır.*** Necə ki,yuxu maddi həyatla mənəvi həyatın qovuşma nöqtəsidir,ölüm də elədir.Allah Rəsulu-səllallahu aleyhi vəsəlləm-bir hədisi-şərifində:“Qəbir dünya dayanacaqlarının sonuncusu,axirət mənzillərinin ilkidir.” (Əhməd ibn Hənbəl,Müsnəd,I,63)buyurmuşdur ki,qəbrin dünya və axirət xüsusiyyətlərini özündə toplayan bir bərzah aləmi olduğunu insana başa salır.Qurani-Kərim yuxunu bir ölüm,oyanmağı isə qiyamət sabahında ayağa qalxmaq kimi belə ifadə edir:“Sizi gecələr yuxuya daldıran (bu minvalla sizi bir növ ölüm halına salıb hiss-həyacandan məhrum edən),gündüz isə nə etdiyinizi (nə qazandığınızı)bilən Odur.Sonra O sizi gündüz (yuxudan)oyandırır ki,müəyyən olunmuş vaxt (əcəl)gəlib yetişsin.Sonra onun hüzuruna qayıdacaqsınız və sonra da O sizə etdiyiniz əməllər barəsində xəbər verəcəkdir.” (əl-Ənam,60)Həqiqətən yuxuya dalmış bir insanın üzvi fəaliyyətiləri davam etdiyi halda,qəlbi və zehni fəaliyyətləri aradan qalxar.Təfəkkür və hissiyat yox olur.Yuxunun ölümdən fərqi ruhi-heyvaninin yuxu əsnasında bədəndə baqi qalmasıdır.Lakin ruhi-sultani vücudu tərk etmişdir.Oyandığı anda yuxuda keçirdiyi zamanı bilmədən bütün həyati funksiyaları,zehni və hissi olanlar da daxil olmaqla,qaldıqları yerdən fəaliyyətə başlayıb davam edərlər.Buna görədir ki,həzrət Peyğəmbər-səllallahu aleyhi vəsəlləm-:“Yuxu ölümün qardaşıdır.” (Əhməd ibn Hənbəl,Kitabüz-zühd,43)buyurmuşdur.Bunun mənası təfəkküri-mövt üçün başqalarının cənazəsində olmaqdan daha yaxın bir şəkildə insanın öz yuxusundan belə ölümün həqiqi olduğunu dərk etməsidir.Başqa bir ayeyi-kərimədə də:“Allah (əcəli çatan kimsələrin)canlarını (ruhlarını)onlar öldüyü zaman,ölməyənlərin (hələ əcəli çatmayanların)canlarını isə yuxuda alar (çünki yuxu da ölüm kimi bir şeydir,yuxu zamanı ruh bədəni tərk edər).Ölümünə hökm olunmuş kimsələrin canlarını (ruhlar aləmində)saxlayar (onların ruhu bir daha bədənlərinə qayıtmaz,beləliklə də bədən ölüb gedər).Digər (ölümünə hökm olunmamış)kimsələrin canlarını isə müəyyən bir müddətədək (əcəlləri gəlib çatıncaya qədər yuxudan oyandıqda bədənlərinə)qaytarar.Həqiqətən,bunda düşünən bir qövm üçün (Allahın hər şeyə qadir olmasına,qiyamət günü ölüləri dirildəcəyinə dəlalət edən)əlamətlər vardır!” (əz-Zümər,42)buyurulur.Ayeyi-kərimə yuxunun ölüm mahiyyəti daşıdığını təlqin edir.Hər ölənin kəfənə bürünməsi kimi gecə də insanları qaranlıq örtük altına alır.Mühüm olan,o örtüyün altında bəndənin Rəbbinin yanında olmasıdır.Haqq təala buyurur:“Səhər-axşam Rəbbinin adını zikr et! (Səhər,günorta və ikindi namazlarını qıl!)Gecənin bir qismində Ona səcdə et (axşam,gecə namazlarını qıl)və gecə uzunu da Onu təqdis edib şə’ninə tə’riflər de! (Təhəccüd namazını qılıb gecəni ibadət içində keçir!)” (əl-İnsan,25,26)Həzrət Əbu Bəkr-radiyallahu anh-də bir öyüdündə həzrət Ömərə-radiyallahu anh-:-“Ya Ömər! Allahın sənin üzərində gecə əda edilməsi lazım olan bir haqqı vardır,onu gündüz qəbul etməz,gündüz də bir haqqı vardır ki,onu da gecə qəbul etməz.” (Ehyaü-Ülumiddin,IV,851)deyərək bu həqiqətlərə riayət barəsində həssaslığa dəvət edir.Əgər mömin gecəni məqsədli istifadə edə bilir və zikrin “ruhiliyindən nəsib ala bilirsə gecəsi gündüzündən də aydın olur.Lakin qayəsiz yuxuya məhkum bir gecə isə,daşa,dənizə və çölə yağan yağış kimi səmərəsiz və əvəz edilməsi çətin olan bir itkidir.Gecədən nəsib ala bilmək “istiğfar” ilə başlayar.İnsan nəfsinə meyil etmək səbəbiylə fitrətində olan cəhalət,şəhvət,ehtiras,təkəbbür,qürur,xəsislik və hirs kimi təmayüllərə meyil edər,ilahi nemətlər qarşısında nankorluq edərək günah işləyər.Mömin qəflət pərdəsini aralaya bilərsə işlədiyi cinayətin ağırlığını vicdanında hiss edər,peşimanlıq və acı göz yaşları ilə istiğfar edər.Hədisi-şərifdə buyurulur:“Mən aralarından ayrılarkən onlara qiyamətə qədər (müdafiəçi olaraq)istiğfarı tövsiyə edirəm.” (Tirmizi)Heç bir günahımız olamasa belə,lütf edilən ilahi nemətlərə şükür edə bilməyimiz taqətimiz xaricindədir.Bu baxımdan da acizanə istiğfarımız qulluğun zərurətindəndir.*** Allah Rəsulu-səllallahu aleyhi vəsəlləm-,günah işləməkdən uzaq olduğu halda Haqq təalanın nemətlərinə kamil mənada şükür edə bilməmə təlaşı içində gecələr mübarək ayaqları şişincəyə qədər namaz qılar və gecələrin ehyası xüsusunda əshabına nümunə olardı.Əshabı da böyük bir vəcd içində onu təqlid edə bilməyin həyəcanını yaşayardı.Həzrət Aişə-radiyallahu anh-validəmiz Peyğəmbərdən soruşdu:-“Ya Rəsulallah! Allah təala Fəth surəsində səni tamamilə bağışladığını bildirdiyi halda niyə özünü bu qədər yorursan?” Peyğəmbər buyurdu:-“Şükür edən bir bəndə olmayımmı?” (Cəmul-Fəvaid,I,330)Digər hədisi-şəriflərdə də belə buyurulur:“Kəlimeyi-tövhid ilə imanınızı təzələyin.” (Fəzaili-Amal,475; Əhməd bin Hənbəl,Tabərani)“Hər bir bəndə ölduyu hal və əməl üzrə dirildilir.” (Müslim,Cənnət,83)Bu isə “Necə yaşayarsanız eləcə də ölərsiniz.”-deməkdir.Buna görə də səhər vaxtından başlayan Tövhidin ruhaniyyəti günlərimizi və könüllərimizi əhatə edərsə son nəfəsimiz,yəni dünyadakı hər şeyə böyük vidamız kəlimeyi-tövhidin ruhaniyyəti ilə,İnşallah,bir şəbi-arusa (toy gecəsi)çevrilər.Səhər vaxtlarında gətirilən salavati-şərifənin savabı çox böyükdür.Allah Rəsuluna-səllallahu aleyhi vəsəlləm-qarşı bir məhəbbət və həyəcan səbəbidir.Haqq yəala Həbibinə dərin rəğbət göstərərək könlümüzün həzrət Peyğəmbərin-səllallahu aleyhi və səlləm-feyzü-bərəkətilə dolub-daşması üçün üzərimizə düşən vəzifəni bildirdiyi ayeyi-kərimədə belə buyurur:“Həqiqətən,Allah və Onun mələkləri Peyğəmbərə salavat göndərirlər (xeyir-dua verirlər).Ey iman gətirənlər! Siz də ona salavat göndərib (onun üçün salavat deyib)layiqincə salamlayın! “ (əl-Əhzab,56)Səhər vaxtlarındakı zikir,yəni qəlbin Rəbbi ilə bərabər olması,qəlbin ehyası baxımından çox mühümdür.Cəsədimizin maddi qidaya ehtiyacı olduğu kimi,ruhumuzun da Xaliqini tanıyıb qulluq edə bilməsi üçün mənəvi qidaya ehtiyacı vardır.Necə ki,maddi qidalar ən incə damarlarımıza qədər yayılıb bədənimizin yaşamasını təmin edirsə,mənəvi qida olan Allahı zikrin də bütün lətaiflərdə məkan tapıb,mömini intibaha gətirməsi zəruridir.İmanlı olaraq ölməyin,ilahi nəşələr və səfalara qovuşmağın yolu zikri-daimidədir.Abdullah bin Məsud-radiyallahu anh-:“Biz Allah Rəsulunun tərbiyəsi ilə elə bir hala gəlmişdik ki,onunla yemək yeyərkən yediklərimizin təsbihlərini duyardıq.” (Buxari,Kitabül-Mənaqib)buyurur.Bir ailə sədaqəti iqlimində yaşanan istirahətli və ehya edilmiş gecənin ardından həyati ləzzətlərlə bəzənmiş bir məişət sabahı gəlir.Belə ki,gündüzlərin bir məişət məşğələsi olduğuna və zamanın insan üçün tənzim edilmiş şəklinə ayeyi-kərimədə belə işarə edilir:“Şübhəsiz ki,gecə (ibadət etmək üçün)qalxmaq (çox çətin olsa da)daha əlverişli və (o zaman)söz demək (Quran oxumaq,dua etmək)daha münasibdir! Çünki gündüz (ya Peyğəmbər!)sənin uzun-uzadı davam edən işlərin vardır.Rəbbinin adını zikr et və Ona tərəf yönəl.” (əl-Müzəmməil,6-8)Gecənin sakit və bədii mənzərəsinin cazibəsi və sirləri,onu ibadət və təfəkkürdə dərinləşərək keçirənlərə aiddir.Bu sirrə malik olan bəndələrin könül dünyası ülvi xislətlərlə yerlər və göylər qədər genişlənib neçə-neçə ilahi təzahürlərin əks etmə yeri olur və mərifətullah libasına bürünür.Həsən Bəsri həzrətlərindən soruşdular:-“Gecə namazı qılanların üzləri niyə gözəl və nurlu olur?” Belə cavab verdi:-“Çünki onlar,Rəhman ilə baş-başa qalırlar.” Bu bərabərlik səbəbiylə aşiqlər gecənin necə keçdiyini bilmədən şövq və məhəbbətləri artmış halda sabaha yetişirlər.Veysəl Qərani həzrətləri heç yatmazdı.Gecələrini üç hissəyə bölmüşdü.Bir gecə qiyam,bir gecə rüku,bir gecə də səcdə halında sabahı açardı.Soruşdular:-“Ey Veysəl! Gecələri eyni hal üzrə,məsələn səcdədə,sabaha qədər eyni şəkildə necə qala bilirsən?” Belə cavab verdi:-“Bilirsiniz ki,səcdədə üç dəfə “Sübhanə Rəbbiyəl əla” demək sünnədəndir.Mən hələ bir kərə deyə bilmədən səhər açılır!” Sanki bu hala tərcüman olurcasına möhtərəm Əmin İşıq xoca-əfəndi tərəfindən,Mövlananın Divani-Kəbirindən şeir formasında dilimizə çevirilən bu ifadələr nə qədər mənalıdır:Doldur o şerabdan,yine doldur,yine bir sun,Dursun gece,ey dost onu durdur,ne olursun! Vur uykumu zicirlere vur,geçmesin anlar.Varmaz gecenin farkına,varmaz uyuyanlar.Eşq yolunun ən parlaq ulduzlarından olan Yunis Əmrə həzrət-ləri gecə vaxtlarını Allaha qovuşma halında yaşamağın ülvi həzzi ilə belə deyir:Bize didar gerek dünya gerekmez,Bize mani gerek dava gerekmez! Bize Kadir gicesidir bu gece Ko erte olmasın,seher gerekmez! Bize aşk şerbetinden sun ey saki,Bize uçmakta kevser gerekmez! *** Möhtərəm ustadımız Musa əfəndi-quddisə sirruh-fəzilət rəhbəri olan ariflər sultanı Mahmud Sami Ramazanoğlu həzrətlərinin mərifətullah və qulluq yolunda bizə bir nümunə olacaq yüksək əxlaqı ilə,onun gecələri ehya halındakı bir anını belə izah edir:“Möhtəşəm ustadımız Mahmud Sami Ramazanoğlu-quddisə sirruh-həzrətlərinin gözəl və mübarək siması təbəssümlə dolu olmasına baxmayaraq uca könlü için-için ağlayardı.Müsəlman ümmətinin,zalimlərin əlindən nicat tapmaları üçün ağlayardı.Günahkarların qurtuluşu,əfvi üçün ağlar göz yaşını öz içinə axıdardı.Qurani-Kərim tilavət edilərkən müti bir şəkildə dinləyər,bəzən göz yaşları süzülə-süzülə yanaqlarından axardı.Ələlxüsus Həcc əsnasında Mədineyi-Münəvvərə ilə Məkkeyi-Mükərrəmə arasında minik içində rəfiqlərinin uyuduğu zaman,ay işığı altında gözlərindən inci dənələri kimi göz yaşının axdığı görünürdü.Təsvirə sığmayan bu ilahi mənzərə şair və yazıçıların belə tərifini verməyə çətinlik çəkəcəyi bir gözəllikdə idi.” Bu cümlələri nəql edən Musa əfəndi-quddisə sirruh-həzrətlərinin özü də eyni hal ilə rövnəqlənmişdi.Ələlxüsus ibadətlərinə olan sevgiləri,aşiqin məşuqu ilə görüşmə anına olan arzu,həsrət və sonsuz istəyinin tərifə gəlməyən bir təzahürü halındaydı.Fiziki olaraq sıxıntılı,iztirab çəkdiyi xəstəlik günlərində belə bu hallını qoruyar,beləcə daim ilahi məhəbbət üfqünün zirvəsində yaşayardılar.Belə ki,gözündən keçirdiyi bir cərrahi əməliyyatdan sonra narkozdan yeni ayılmışdı ki,ətrafdakılara ilk sualı bu oldu:-“Saat neçədir?” Ona:-“Əfədim! Saat üç olmaq üzrədir!”-deyiləndə-“Gecə ibadəti çox mühümdür,keçirmək olmaz!”-deyərək yanındakıların köməyi ilə təyəmmüm almış,yaşadığı iztirablı halı sanki unutmuşcasına könlünü Rəbbinə verərək tərifə sığmayan bir mənəvi zövq və şövq içində işarə ilə iki rükət təhəccüd namazı qılmış və adəti üzrə zikir və təsbihatını etmişdir.Bu halı ilə sanki bizə:“Onlar ibadət üçün yataqlarından qalxar (gecələr az yatar),qorxu və ümid içində (Allahın əzabından qorxaraq,mərhəmətinə ümid bəsləyərək)Rəbbinə dua edər və onlara verdiyimiz ruzilərdən (ehtiyacı olanlara)sərf edərlər.” (əs-Səcdə,16)”-ayəsinin sirrini başa salmışdı.Bu sirri dərk edən əhli-könül bilir ki,gecələrin feyzindən istifadə etməyi tərk edənlər sabaha yorğun və təmbəl olaraq çıxar,gündüzün bərəkətindən məhrum qalarlar.Gecələrin nemətini bilməyən belə adamlar üçün gündüzün xeyrini təsəvvür etmək mümkün deyil.Dolayısı ilə sabahın əmin-amanlığını əldə etmək istəyən hər bir insan ilahi və mənəvi mənzərələrin iqliminə girə bilmək yolunda gecəsini məqsədli istifadə etmək məcburiyyətindədir.Buna görə Allah Rəsulu-səllallahu aleyhi vəsəlləm-belə buyurur:“Fərzlərdən sonra ən fəzilətli namaz gecə qalxıb qılınan namazdır.” (Müslim,Siyam,202-3; Tirmizi,Məvakit,207)“Ümmətimə ağır gəlməsəydi iki rükət gecə namazını onlara fərz qılardım.” (Fəzaili-Amal,257)“Gecənin elə bir anı vardır ki,onu tapıb Allahdan xeyirli bir şey diləyən müsəlmana,dilədiyini Allah verir.” (Mükaşəfətül-Kulub,489)“Əgər kişi gecə oyanıb xanımını da oyadaraq birlikdə iki rükət namaz qılarlarsa,Allah hər ikisini də Allahı çox-çox zikr edənlərə yazar.” (Əbu-Davud,1309; 1451; İbn-Macə,1335)“Gecə namaz qılmağı qətiyyən tərk etməyin.Çünki o,sizdən əvvəlki saleh kəslərin adətidir.Gecə ibadət etmək Allaha yaxınlaşdıran,günahlara kəffarət səbəbi,vücudu xəstəliklərdən qoruyan və günahlardan təmizləyəndir.” (Tirmizi,3549)Allah Rəsulu-səllallahu aleyhi vəsəlləm-yenə buyurur:“Cəbrayıl (ə.s)gəldi və “Şübhəsiz,möminin şərəfi (dəyəri)təhəccüd namazındadır.”-dedi.” (Cəmül-Fevaid I,335)Həzrət Peyğəmbər-səllallahu aleyhi vəsəlləm-Əbu Zərə belə buyurdu:“Yenidən dirilmə günü üçün çox istili bir gün oruc tut.Qəbir yalnızlığı üçün gecə qaranlığında iki rükət namaz qıl.Qiyamətin böyük hadisələri üçün bir dəfə Həccə get və möhtaca sədəqə ver.Ya haqlı yerdə bir söz de,ya da pis bir söz söyləməkdən dilini qoru!” (İbn-Əbid-Dünya,Kitabül-Təhəccüd)*** Həyatı gündüz və gecə dövrü içində görmək ayrı bir ilahi ehtişam və ibrət lövhəsidir.Bir möminin gecəsini tamamilə yuxuda keçirərək ilahi feyz və ruhanyiyyətdən məhrum qalması,gecəni bir heykəl donuqluğu içində yuxuya qurban etməsi böyük bir peşmançılıqdır.Çünki biz fani ləzzətləri əllərindən alınan axirət yolçularıyıq.Bir yaz buludu kimi gəlib-keçən dünya həyatı axirət təlaşı olmadan yaşanılarsa bu,gündüzü gecəsiz təsəvvür etməkdən başqa bir şey deyildir.Ya Rəbb! Bu qısacıq ömürdə bizi nəfsimizə zəbun eyləyərək gecələri qəflətdə keçirmək peşmançılığına düçar eyləmə! Gecənin sirlərindən bizə bir qismət ehsan eylə! Ehya edilən gecələrin feyz yağışları ilə könlümüzü abad eylə! Ya Rəbbi! Bir tərəfdən istirahət iqlimi ilə bədəni,digər tərəfdən vüslat və rəhmət iqlimi ilə ruhu coşqun və müstəsna bir ilahi hüzura qovuşduran gecələri qulluq vəcdi içində keçirə bilməyi nəsib eylə! Bir gecə hökmündə olan bu dünyadan bizi də Sənin rizana yetişmiş bir aşiqi-sadiq olaraq axirət sabahına yetir və vüslatının ləzzətindən həzz alanlardan eylə! Amin! RUZİ Əbu Hazim həzrətləri buyurur:Bütün dünyanı iki şeydə tapdım:birincisi mənim ruzim,ikincisi başqasının ruzisi… Mənim ruzim olan,əgər mən bir ruzigara minsəm və ondan qaçsam da o yenə mənə çatar.Başqasının rusizini əldə etmək üçün də yenə rzigara minsəm və arxasınca qaçsam da onu əsla əldə edə bilmərəm.” Bu həqiqətə rəğmən insanların zehnini əldə edə bilməmə təlaşına sürükləyən və son dərəcə məşğul edən işlərin başında “nəsib,qismət və dünyalıq” deyə ifadə edilən “ruzi” məsələsi gəlir.Halbuki ruzi qədər proqramının əsas mərkəzini təşkil edir.O,insanın ana bətnində təşəkkülü ilə başlayıb qədər yazısındakı qeydlərə uyğun olaraq əcələ qədər davam edir.Əcəl,bir mənada dünyaya aid ruzinin qurtarma nöqtəsidir.Ruzi,bütün məxluqat üçün əzəldən təqdir olunmuşdur.O nə artan,nə də əksilər.Səbəblərə təvəssül isə ruziyə səbəb olaraq təqdir olunduğu qədər nəticə verir.Bilavasitə bütün məxluqatın ruzisi Allaha aiddir.Bu həqiqət ayeyi-kərimədə belə ifadə edilir:“Yer üzündə yaşayan elə bir canlı yoxdur ki,Allah onun ruzisini verməsin.” (Hud,6)Allah (c.c)hər canlının ruzisini ayrı-ayrılıqda ehsan edir.Bu səbəbdən Haqq dostları bülbüllərin gül budağındakı tərənnüm-lərini belə ilahi lütflərə bir şükür olaraq tərif edirlər.Bir Haqq dostu ruzi təşvişi içində olanlara deyir ki:“Bu qədər məxluqatın hansının gecə-gündüz ruziləri təmin edilmiş ambarlarda saxlanılır? O canlılar heç bir zaman ruzi narahatlığı hiss etməzlər.” Yaralı,aciz,öz ruzisini təmin edə bilməyənlərin belə ruzilərini Haqq təalanın təmin etdiyini bildirən bu ayeyi-kərimə necə də ibrətlidir:“(Yer üzündə zəiflikləri ucbatından)ruzisini daşıya (əldə edə)bilməyən neçə-neçə canlılar vardır.Onların da,sizin də ruzinizi Allah verir.O,(hər şeyi)eşidəndir,biləndir.” (əl-Ənkəbut,60)Digər tərəfdən ruzi mövzusunda bilməyimiz lazım olan ən mühüm bir məsələ də onun bölünməsindəki müxtəlifliklərdir.Ancaq bu,müxtəliflikdən çox,cəmiyyət nizamının mükəmməl bir surətdə təsisi və ahəngi üçündür.Hər şeyin xəzinələrinin Allahda olduğuna və ilahi elmə əsasən,yəni qədər proqramına uyğun şəkildə bölgünün aparıldığı Quranla sabitdir.Möminlər bu fərqli maddi vəziyyətlərinin özləri üçün xeyirli olduğu inancında olmalıdırlar.Əgər,həyatın nizamı insanların aciz idrakına,bir-birinə düz gəlməyən istək və istedadlarına və hər an dəyişən əməllərinə qalsaydı kainatda xaosdan başqa bir şey görülməzdi.Allah təala buyurur:“Dünyada onların dolanacaqlarını (keçinəcəklərini)öz aralarında Biz bölüşdürdük.Bir-birlərinə iş gördürsünlər deyə,bə’zilərinin dərəcələrini digərlərindən üstün tutduq.Sənin Rəbbinin mərhəməti onların yığdıqlarından (dünya malından)daha yaxşıdır!” (əz-Zuhruf,32)Sirlər,hikmətlər və qüdrət axınıyla bəzənmiş bu kainatda ruzinin bölüşdürülməsi ən səltənətli qüdrət nişanələrindən biridir.Havada uçan,quruda gəzən və dənizdə üzən bütün məxluqata hər an bir-birindən fərqli süfrələr hazırlanır.Birinin qidalandığı ilə əksərən başqaları qidalanıb ömür sürə bilməz.Yəni havada,suda və qurudakı canlıların qidaları öz yaşadıqları yerin təbiətinə görə ayrı-ayrıdır və kainatda olan sonsuz məxluqar qədər ruzilərin rəngarəng və müxtəlif bölgüsü ağıl sahibləri üçün ən böyük bir ibrət,hikmət,qüdrət və səltənət təzahürləridir.Ayeyi-kərimədə buyurulur:“Məgər onlar hələ də bilmirlərmi ki,Allah istədiyinin ruzisini artırar,(istədiyininkini də)azaldar.Həqiqətən,bunda iman gətirən bir qövm üçün ibrətlər vardır!” (əz-Zümər,52)Bu həqiqət çərçivəsində Allah Rəsulıu-səllallahu aleyhi vəsəlləm-buyurur:“Sizdən biri mal və yaradılış olaraq özündən üstün olana baxınca,bir də özündən aşağı olana baxsın! Belə etmək,Allahın,sizə bəxş etdiyi nemətin az olmadığını görmək üçün kifayətdir.” (Buxari,Riqəq,30; Müslim,Zühd,8)Məhz bunun üçün də həyatımızın sevinc və rahatlığı,mövcud bölgünün bizim üçün xeyirli olması inancı ilə yaşamağımızdadır.Qəhr kimi görünən çox hadisələr vardır ki,nəticəsi lütfdür.Məsələn,sonu cənnət olan fağırlıq kimidir.Lütf kimi görünən bəzi hallar da vardır ki,nəticəsi acı bir peşimanlıqdır.Məsələn,infaq edilməyib yalnız nəfsə qurban edilən sərvətlər kimi.Ayəti-Kərimədə buyurulur:“Sizə verdiyimiz ruzilərin təmizindən (halalından)yeyin,lakin bunda həddi aşmayın (israfçılıq,xəsislik və nankorluq etməyin,ehtiyacı olana şər’i qayda üzrə kömək göstərin),yoxsa qəzəbimə düçar olarsınız.Qəzəbimə düçar olan isə mütləq uçuruma düşüb bədbəxt (cəhənnəmlik)olar.” (Taha,81)” Bütün bu həqiqətlər işığında ruzi baxımından bəndələrin son dərəcə Haqqa təvəkkül etmələri və təslimiyyətli olmaları hər iki cahanın səadətinə səbəbdir.Çünki ruzinin Haqq tərəfindən bölündüyü və bəşəriyyətdən də əvvəl yaradıldığına əsasən insanlar Allaha təslimiyyət həyatı yaşamalıdırlar ki,təqdir olunmuş ruzinin zövqünə və qədərə imanın dadına yetişmiş olsunlar.Hədisi-qüdsidə buyurulur:“Allah təala,Adəm övladlarının ruzisi ilə vəzifələndirilmiş mələklərə belə buyurur:“Hər hansı bir bəndəni,bütün qayğı və düşüncəsini tək bir qüvvəyə (yəni Rəbbə)bağlamış bir halda görsəniz,ona göylərin və yerin ruzilərinin təminatını verin! Hər hansı bir bəndəni də ədalətlə (istiqamətdən dönməyib)ruzi axtararkən görsəniz,onunla yaxşı rəftar edin və (yolunu)asanlaşdırın!” (75 Qüdsi Hədisin tərcümə və şərhi,Əbu Hüreyrədən rəvayət)Bu hədisi-qüdsi göstərir ki,əgər bir bəndə bütün məqsəd və niyyətlərini təkcə bir qüvvəyə,yəni Rəbbinə yönəldərsə və Onun rizası yolunda ilahi əmrlərə riayət edər və ibadət və itaət üzrə yaşayaraq ixlaslı,saleh bəndələrdən olarsa,o,göylərin və yerin ruzisi ilə təmin edilir.Belələrinə Haqq təala ruzinin əldə edilmə yollarını geniş surətdə hazırlayır.Bu həqiqət:“Kim Allahdan qorxsa,Allah ona (hər çətinlikdən)bir çıxış yolu əta edər.Və ona gözləmədiyi yerdən ruzi verər.(ət-Talaq,2-3)Hədisi-şərifdə də belə buyurulur:“Əgər siz Allaha lazımi şəkildə təvəkkül etsəydiniz,(Allah)quşları doydurduğu kimi sizi də rizqləndirərdi.Quşlar sabahları qursaqları boş çıxdıqları halda axşam tox halda qayıdırlar.” (Tirmizi,Zühd,33; İbn Macə,14)Qarışqa kimi yazdan qışa azuqə toplayan məxluq nadirdir.Digərlərinin heç bir belə tədbiri olmadığına baxmayaraq,qışın o zəif məxluqatlara qalıb gələcək məşəqqətindən keçib yaza çıxdıqları hamının müşahidə etdiyi bir hadisədir.Axı necə ola bilər ki,Haqq təala,üluhiyyət və səltənət ilə qurduğu bu ilahi nizam içində məxluqatını nemətsiz qoyar?! Amma tənbəllik,pintilik,həsəd,övlad istəməmək kimi hallara meyil etmək və bunun kimi pis əxlaqlar ruzi haqqında yanlış olan və səhv təsəvvürlərdir.Yuxarıda da ifadə edildiyi kimi,İslam,insana istisnasız olaraq hamının ruzisinin əzəldən təqdir edildiyini və bunun artıb-azalmayacağı fikrini aşılayır.Varlığı xəlq edən Allah (c.c)hər məxluqa bir müddət yaşamaq haqqı vermiş,o zaman daxilində həmin məxluqa ruzi təyin etmişdir.İnsanın həyatı,nəfəsi,loxması və s.qədər lövhəsində təsbit edilmiş və Adəm (ə.s)zürriyyətinə kodlaşdırılmışdır.Qismətimizə düşən ruzi bölgüsünü əldə edə bilmək üçün səbəb qanunları üzrə çalışmaq əmr edilmişdir.Buna görə də əmrə tabe olub çalışmaq vəzifəmizdir.Yəni təqdir edilən ruzinin bölgüsü çalışmaya və səy göstərməyə bağlıdır.“Tədbirdə qüsur və təqdirə böhtan etmə!”-tərzində atalar sözü məşhurdur.Allah (c.c)bəndəsini “iradə,təşəbbüs,mükəlləfiyyət,təvəkkül,imtahan,cavabdehlik kimi ilahi qanunlarla təchiz etmişdir Bu qanunlardan kənara çıxmaq Rəbbə üsyan mahiyyəti daşıyır.Xəstələndikdə həkimə qaçdığımız,əlaca sarıldığımız,zəlzələ kimi bəlalarda da küçələrə axışdığımız kimi təhlükədən qorunma cəhdləri varlıqların yaranışında gizli olan bir meyildir.Ona görə də insanların ruzi qazanma səyləri təhlükədən qorunmaq üçün ilahi bir əmrdir.Bu qədər proqramına zidd olmaq deyil,bilavasitə ona hörmət və ilahi əmrə uyğun hərəkət etməkdir.Əgər zidd olsaydı bizə bunların əmr olunmağının mənası və hikməti qalmazdı.Səbəblər qanununa riayətsizlik üsyan və günahdır.Qurani-Kərimdə buyurulur:“İnsana ancaq öz zəhməti (sə’yi,çalışması,əməli)qalar!” (ən-Nəcm,39)Həzrət Peyğəmbər-səllallahu aleyhi vəsəlləm-buyurur:“Kişinin kəndiri götürüb dağa getməsi,oradan belində bir şələ odun gətirib satması onun,gedib insanlara əl açmasından qat-qat xeyirlidir; insanlar,ona istədiyini versələr də,verməsələr də.” (Buxari,Zəkat,50)İbnül-Firasi belə nəql edir ki,bir gün atam:-“Ey Allahın Rəsulu! Ehtiyacımı başqasından istəyimmi?-deyə soruşmuş,Peyğəmbərimiz-səllallahu aleyhi vəsəlləm-də :-“Xeyir,istəmə! Əgər istəmək məcburiyyətində qalarsansa,onda yalnız və yalnız saleh əməl sahiblərindən istə!” (Əbu-Davud,Zəkat,28)buyurmuşdur.*** Bütün bunlarla yanaşı Haqq təala ruzi qazanılmasında məxluqatı bir-birinə möhtac qılmışdır.Bununla əlaqədar fağırları qorumaq,ehtiyaclarına könüldən cavab vermək Allahın (c.c)bizə olan ehsanlarından onlara pay ayıra bilmək böyük bir fəzilət,ilahi bir lütfdür.Rəsulallah-səllallahu aleyhi vəsəlləm-,dörd seçilmiş sirdaş (həzrət Əbu Bəkr,həzrət Ömər,həzrət Osman və həzrət Əli)ilə birlikdə dünyadan özlərinə əziz olan üç şeyi saymışlar.Bu əsnada Cəbrayıl (ə.s)gəlmiş və o da bu söhbətə qoşulmuşdur.Həzrət Peyğəmbər-səllallahu aleyhi vəsəlləm-,onun da üç şey saymasını xahiş etmiş,Cəbrayıl (ə.s)bunları istəmişdir:-“Dünya əhlindən olsaydım ən çox bu üç şeyi sevərdim:Yolunu azanlara yol göstərməyi,fağırlıq içində yaşasa da ibadət edənləri sevməyi və övladları çox olan fağırlara yardım etməyi.” (Fəzaili-Amal,s.259).Halal loğma Burada xüsusilə vurğulanması lazım olan son dərəcə əhəmiyyətli bir məsələ də halal loğmadır.Çünki insanın nurunu və kamalını artıran əsil təsiredici şəriətin buyurduğu yollarla əldə edilən halal loğmadır.Səhl bin Abdullah Tüstəri bir nəfərə bir qoyun satmışdır.Həmin adam bir müddət sonra qoyunu Tüstəri həzrətlərinə geri gətirib:-“Malını geri götür,o ot yemir!”-dedi.Tüstəri həzrətləri:-“Onun ot yemədiyi necə təsbit etdin?-deyə soruşdu.O adam:-“Otarmaq üçün onu bir tarlaya saldım,ağzını heç nəyə toxundurmadı”-dedi.Tüstəri həzrətləri də:-“Ey əfəndi! Səhv etmisən! Bil ki,başqalarının zəhmətlə yetişdirdikləri məhsulları yemək mənim qoyunumun adəti deyildir.Get ona öz pulunla aldığın otdan yedir!”-dedi:O adam gedib deyildiyi kimi etdi və qoyun otu yeməyə başladı.Deməli bir zamanlar müsəlmanların halal qida barəsindəki həssaslığı onların sahib olduğu heyvanlara da sirayət etmişdi.*** Ruzinin halalını seçmək həyatın nuru,könlün sevinci,ibadətin mənəviyyatı və qəlbinin paklaşmasının ən əsas amillərindəndir.Haram ruzi həyatın zəhəri,qəlb yanğınları və peşmanlıqdır.Dünyada və axirətdə zillət,heysiyyətsizlik və müsibətlər haram ruzinin acı dolu nəticələridir.Halal mal və halal qida Haqq təalanın rizasını qazanmağa vəsilədir.Haramla kirlənmiş olan mal və qida isə sahibi üçün böyük bir peşimançılıq və zərərdir.Mal,mülk və övlad Allaha təxsis ediləcəyi yerdə qəlbi işğal edərsə aqibət həzin olar.Həzrət Mövlana-quddisə sirruh-bunu bir misalla belə izah edir:“Gəminin içindəki su gəmini batırır.Gəminin altındakı su isə onu qaldırıb üzdürür.” “Mal-mülk eşqini könlündən çıxarıb atdığı üçün həzrət Süleyman (ə.s):“Mən fağıram.Fağıra,fağırlarla dostluq yaraşır!”-dedi və çox uca mərtəbələrə yüksəldi.” Belə ki,Allah təala buyurur:“Ey insanlar! Siz Allaha möhtacsınız.Allah isə (heç nəyə,o cümlədən sizin ibadətinizə)möhtac deyildir.O (hər cür)şükrə (tərifə)layiqdir!” (Fatir,15)Elə bun a görə də,ancaq din və Allah üçün sahib olunan mal haqqında Rəsulallah-səllallahu aleyhi vəsəlləm-:“Xeyirə sərf edilən mal nə qədər xeyirlidir!” (Əhməd ibn Hənbəl,Müsvəd,IV,197,202)buyurmuşdur.Həzrət Ömər-radiyallahu anh-belə dua edərdi:“Ey Allahım! Malın çoxluğunu bizim xeyirlilərimizə əmanət qıl! Düşünürəm ki,onlar aramızda ehtiyac sahiblərinə verərlər!” Digər tərəfdən haram pul başqasına məxsus olduğu üçün onun zəkatı da yoxdur,sədəqəsi də.O dünyada da,axirətdə də üz qarasıdır.Halal loğma,vücudda hikmət,elm və mərifəti bəsləyər,könüldə Allah eşqi,şövqü və sevgisini oyandırar.Buğda əkilən yerdə arpa,arpa əkilən yerdə qarğıdalı bitmədiyi kimi,vücuda girən maddi və mənəvi qidalarda da eyni nəticələr müşahidə olunur.Vücud,könülə Haqqı tanımaq qüdrəti verən halal qidalarla bəslənməzsə,qəlblərdəki mənəviyyat və ibadətlərdə xüşu mümkün deyildir.Bir hədisi-qüdsidə buyurulan:“Haramdan pəhriz edənləri hesaba çəkməyə həya edərəm.”-bəyanındakı sirri dərk etməliyik.Deməli,dünya həyatında istifadə etdiyimiz bütün qidaları halal olan qidalardan tədarük etmək zəruridir.Çünki bəndəni sirati-müstəqimdən ayırmayacaq ilahi duyğular və hikmətlərlə bəzəyəcək və dünya zindanından Allahın nuruna aparacaq qüdrət yalnız halal qidalarda mövcuddur.Halal və haram arasında bir də şübhəli olanlar vardır ki,bunlardan da eynilə haramdan qaçıldığı kim uzaq olmaq lazımdır.Şübhəlilər bir Allahın qadağan etdiyi qoruqlardır.Kim oraya girərsə məhv olar.Allah Rəsulu-səllallahu aleyhi vəsəlləm-buyurur:“Şübhəsiz halal da,haram da məlumdur.Lakin onların arasında insanlardan bir çoxunun bilməyəcəyi şübhəlilər də vardır.Kim o şübhəlilərdən çəkinərsə dinini,şərəfini xilas etmiş olar.Kim də o şübhəlilərə düşərsə haramın içinə düşmüş olar.Belə adam heyvanlarını qoruğun ətrafında otaran çoban kimidir ki,o,çox çəkmədən heyvanlarını o qoruğun içində otlada bilər.Xəbərimiz olsun ki,hər hökmdarın bir qoruğu,yəni yasaqladığı yer var.Allahın yasaq yeri də haram qıldığı şeylərdir.” (Buxari,İman,39; Müslim,Müsaqat,107)İnsanı mənəviyyat və nura qərq edən halal qida səbəbi ilə əsil qidanın ruhaniyyət və nuraniyyət qidası olduğuna diqqəti yönəldən həzrət Mövlana belə buyurur:“İnsan üçün nurdan savayı qida yoxdur.Ruh,ondan başqası ilə bəslənə bilməz.” “Bu yer üzündəki yeyib-içməkdən yavaş-yavaş özünü uzaqlaşdır! Çünki bunlar insanın əsil qidası deyildir.” “Sən göydən gələn (ilahi)qidanı almağa qabiliyyət qazan! Nur loğmasını yeməyə hazırlaş!” “Quranda buyurulan “Allahın lütfündən ruzi axtarın” (əl-Cümə,10)bəyanını eşit!” “Bil ki,bədən ac qalmayınca Haqqa doğru yönəlməz,boyun əyməz,dikbaş olar.Onu tox ikən yola gətirmək soyuq dəmiri döymək kimidir.” “Nəfs,qıtlıq dövründə Musanın qabağında yerə qapanıb yalvaran Firona bənzəyər.” “Bu ağır,qatı ruzi tör-tökülüntülərindən xilas olarsansa,uca,lətafətli və ləziz ruzilərə nail olarsan.” “O mənəvi ruzilərdən minlərlə okka (ağırlıq ölçüsü)yesən,yenə də pəri kimi tərtəmiz,tük kimi xəfif bir halda rahat hərəkət edərsən.” “Allah yeməyindən,o mənəvi qidadan dəryalar qədər ye! Yenə də sonsuz dəryalarda gəmi kimi üzüb gedərsən.” “Bədənin mədəsi insanı samanlığa doğru çəkib aparar.Könül mədəsi isə reyhanlığa aparar.” “Arpa-samanla bəslənən heyvan qurbanlıq olur.Haqq nuru ilə qidalanan da canlı bir Quran olur.” “Mədədən əl çəkib ürəyə doğru yeri ki,Allahdan sənə pərdəsiz,açıq şəkildə salam gəlsin.” “Bunu yaxşı bil ki,aclıq əlacların şahıdır.Aclığı can-başla mənimsə,ona xor baxma!” “Bütün xəstələr aclıqla yaxşılaşır.Bütün gözəl yeməklər də ac olmayan insanın xoşuna gəlməz!” *** Dünyadakı məsrəfimiz şəxsi və ailəvi məişətimiz üçündür.Lakin israfdan qaçmaq zəruridir.Çünki bu dünyadakı sərvət və imkanlar məhduddur,əmanətdir və hesabı var.Bunların bu günkü kapitalist cəmiyyətlərdə olduğu kimi kobud bir şəkildə və necə gəldi istifadə edilməsi gələcək nəsillərin həyatını təhlükə altında qoyur.Canlı varlıqlar içində yalnız insandır ki,gözü asanlıqla doymaz.Halbuki bir qoyun sürüsünə hücum edən vəhşi heyvan yalnız o andankı aclığını yox edəcək qədər heyvan qırar.“Bunu da sabah yeyərəm!”-deyərək qalan heyvanları qırmaz.Sürünün digər qoyunları ilə sanki dost olar.Bununla müqayisədə insan hədsiz-hüdudsuz ehtiraslı olur.Onu bu ehtirasından azad etməyin birinci şərti,ruzinin artıb-əksilməyəcəyi inancı ilə birlikdə israfdan çəkindirməkdir.Qurani-Kərimdə:“(Yerdə və göydə)elə bir şey yoxdur ki,onun xəzinələri Bizdə olmasın.Lakin Biz ondan ancaq müəyyən (lazım olduğu)qədər endiririk.” (əl-Hicr,21)buyurmaqla həyati bölgünün ilahi bir iradə ilə olduğu açıqlanır; anlayana ehtiras və tamah yolu qapanır.Ruzinin İlahi dərgahda bölünməsi bildirilir.Əməlləri,ehtirasları bir-birinin ucuna calayıb uzadarsaq,bu arzu zəncirinə “tüli-əməl” deyilir.Bu da ancaq qəbiristanlıqlara qədər uzana bilər.Nəticəsi pərişanlıq və peşimanlıqdır.Tüli-əməl kölgə kimi qaçan,günəş kimi batan və bitib-tükənmək bilməyən fani əməllərdən ibarətdir.Bu hal,bəsirət ilə seyr edildikdə bir ələmlər yığınıdır.Günahlar qəlbi qaraldıb korlaşdırır,yəni onun həssaslığını azaldır.Bu baxımdan qəlbi xəstəliklərin əsil səbəblərindən biri də haram yeməkdir.Bir qidanın vücuddakı dövranı təqribən 40 gündə tamamlandığına görə,haram yeyən insanın duasının 40 gün müddətində rədd ediləcəyi xüsusundahər kəs tərəfindən qəbul edilən həqiqət,haramın qəlbi xəstəliklərdəki səbəbinin ifadəsidir.Bununla bağlı haram qida ilə bəslənmə vücuda bir mənəvi zəhərdir ki,belə halda ibadətin ləzzətini duya bilmək əsla mümkün deyildir.Bu dünya bazarında ömür sərmayəmizə diqqət etməliyik.Məhdud nəfəslərimizi dünya sərmayəsindən üstün tutumalıyıq.Əbədi qazancı əldən verməməliyik.Faniliyi verib əbədiyyəti satın alan,zəlaləti buraxıb hidayəti üstün tutan həqiqət və fəzilət yolçusu olmalıyıq.Ey Allahım! Bizi təmiz və halal ruzilərlə rizqləndir və saleh əməllərə müvəffəq eylə! Amin! AİLƏ YUVASI Haqq təala vahidliyi özünə məxsus qılmış,bütün məxlu-qatı cüt yaratmışdır.Aralarına da cazibə və cəzbetmə qanunu qoyaraq maddi və mənəvi kamalı bir-biriləri ilə bütünləşmələrinə bağlamışdır.Şübhəsiz ki,məxluqatın ən şərəflisi olan insanda fitri olan məhəbbət təmayülü ilahi eşqə yüksəlməyin ilk qədəmlərini təşkil edir.Buna əsasən Allah təala verdiyi bu ülvi mərtəbənin mühafizə edilməsi və insan nəslinin təmiz və mübarək şəkildə davamı üçün ailə həyatını zəruri qılmış və nikahı əmr etmişdir.Nikah,ən gözəl şəkildə yaradılan insan üçün insanlıq şərəf və heysiyyətini qorumaqda mənəvi və ictimai bir mücrü vəzifəsini icra etməkdir.Bu vəzifə etibarıyla nikah,ailə qurmağın ən mühüm şərti,yəni ailə yuvasının əsas dirəyidir.Nikah qadın üçün qadınlıq duyğu,istedad və qabiliyyətinin qarşı cinsə tabe edilməsidir.Bu da xanımın xanımlıq vüqar və heysiyyətinin ilahi bir mühafizəsidir.Kişi üçünsə nikah,onu nəfsin pis aqibətinə düçar olmaqdan qurtaran və ona şərəfli bir ailə həyatı yaşadan ülvi məcradır.Nikah ruhun sakitlik və rahatlığı yanında bədənin nizamına da qüvvət verən yeganə təsir vasitəsidir.Əxlaqın gözəlliyi də onun sayəsindədir.Ailə səadəti cəmiyyətin rifah və tərəqqisi də yenə nikahla reallaşır.Qadın qucağına aldığı körpəsi ilə mərhəmət və şəfqət hisslərinin inkişafına nail olur.O,bir tərbiyyəçilik imtahanını yaşayır.Kişi isə məsuliyyət hissinin inkişaf edib qüvvətlənməsi ilə bərabər ailə başçısı kimi kamillik pillələrini qalxmağa başlayır.Çünki ailə milli quruluş içində ən kiçik,lakin ən əsas idarəedici birlikdir.Elə buna görədir ki,insanlığa rəhbər olan,gənc yaşda göylərə rəf edilən həzrət İsadan başqa,bütün peyğəmbərlərin nikahı olmuşdur.Onların yoluyla gedən böyük və mübarək şəxsiyyətlərin də həyatı belə olmuşdur.Möminin təqvasından sonra ən qiymətli varlığı saleha bir xanıma sahib olmasıdır.Saleha qadın səadət bağçalarının ən qiymətli meyvəsidir.Millətlər ailənin sağlamlığı hesabına tərəqqi edir.İnsanların kişi və qadın kimi iki cinsdən yaradılması həqiqətinə söykənərək qurulan ailə yuvasının içindəki hikmətlər Allahın çox uca ayələrindəndir.Başa düşən insanlar üçün nikahdakı ibrətlər haqqında ayeyi-kərimədə belə buyurulur:“Sizin üçün onlarla ünsiyyət edəsiniz deyə,öz cinsinizdən zövcələr xəlq etməsi,aranızda (dostluq)sevgi və mərhəmət yaratması da Onun qüdrət əlamətlərindəndir.Həqiqətən,bunda (bu yaradılışda)düşünən bir qövm üçün ibrətlər vardır!” (ər-Rum,21)Bu ayeyi-kərimə bir sıra hikmətləri ilə birlikdə izdivacdakı ən böyük qayəni göstərir.Allah yolunda məhəbbbət və mərhəmət sahibi olmaq.Buna görədir ki,həzrət Peyğəmbər-səllallahu aleyhi vəsəlləm-evlənmək üçün seçiləcək xanımın vəsfləri və üstünlükləri barədə:“Qadın dörd şey üçün,yəni malı,gözəlliyi,əsli-nəcabəti və dindəki kamalına görə nikahlanır.Siz dindar olanına üstünlük verin ki,əliniz xeyir görsün!” (Buxari,Nikah,VI,123; Müslim,Rəda,53)buyurulmuşdur.Başqa bir hədisi-şərifdə buyurulur:“Kişinin ucalığı dinində,mürvət və şərəfi ağlında,əsli-nəcabəti gözəlliyi də (nikahla qorunan)əxlaqında gizlənmişdir.” Cəmiyyət əxlaqını qoruyub saxlamaqda ən təsirli amil nikah olduğuna görə Allah Rəsulu-səllallahu aleyhi vəsəlləm-onun çətinləşdirilməməsi barəsində ümmətini xəbərdar edərək:“Nikahın xeyirlisi əzabsız olandır.” (Əbu-Davud,Nikah,32)buyurur.Çünki nikahın çətinləşdirilməsi cəmiyyətdə zina və fahişəliyin artmasına səbəb olur ki,bu da bütöv bir cəmiyyətin intiharı deməkdir.Belə bir məhvə yeganə alternativ nikah müəssisəsinə əhəmiyyət verib,imkanı olmayan gənclərə imkan yaratmaqdır.Tariximizdə bu saleh əmələ çox əhəmiyyət verilmiş,onun həqiqətə çevrilməsi üçün bir sıra vəqflər təsis edilmişdir.Hətta Kösəm Sultanın dullara və yetimlərə xidmət edən evləndirmə vəqfi məşhur olmuşdur.Mühyiddin Ərəbi-quddisə sirruh-həzrətləri nikaha sövq edərək evlənənlərə yardımçı olmağın fəziləti haqqında belə buyurur:“Ən üstün sədəqeyi-cariyə (savabı daimi olan sədəqə)evliliyə vəsilə olmaqdır.Çünki onların nəslindən törəyələrin etdikləri hər yaxşılıqdan,vəsilə olana da bir əcir vardır.” *** Digər tərəfdən ailə yuvasının qurulması yolunda keçirilən mərasimlərdə həddən artıq təvazökar olmaq və israfçılıqdan qaçmaq zəruridir.Bundan başqa qeyri-şəri (şəriətdənkənar)bir sıra yanlış hərəkətlər və adətlərlə bu mübarək təşəbbüsə xoşagəlməz şeylər əlavə etmək də peşimanlıq qapsını açmaqdır.Ancaq uca Allahın hökmlərinə bağlı və əxlaq qaydalarına uyğun nikah məclisləri mübarəkdir və duaların qəbul olunduğu məkanlardan biridir.Xülasə evlilik,üzərində İslamın çox həssas bir şəkildə durduğu maddi və mənəvi iki tərəfli ülvi bir müəssisədir.Bu səbəbdən həmin ülvi müəssisənin təsisi məsələsində son dərəcə ciddi və diqqətcil olmaq zəruridir.Əks halda izdivacı bəsit bir bərabərlikdən ibarət zənn edərək qurulan ailə yuvaları,ərşi-əlanı titrədən hadisələr kimi ifadə edilən yersiz boşanmalarla nəticələnir.Allahın Rəsulu-səllallahu aleyhi və səlləm-buyurur:“Evlənin,boşanmayın! Çünki boşanma səbəbiylə ərş titrəyər.” (Muxtarul-Əhadisin-Nəbəviyyə,228)Əsasən də zövq və əyləncə üçün qadın boşamaq hesabı və əzabı böyük bir günah və zülümdür,qəbul edilməzdir.Belə davranışlar Haqqın əsla əfv etməyəcəyi bəndə haqqını yüklənib məhvə və peşimanlığa doğru qəflət dolu addımlarla getməkdir.Ər-Arvad Haqları İnsanın həqiqi şəxsiyyət və kimliyi ən bariz şəkildə ailə yuvasında ortaya çıxar.Bu yuva içində ehsan duyğusunu reallaşdıran hal və davranışlar olarsa ailə mənəvi bir səviyyə və ruhaniyyət qazanır.Peyğəmbərlər və vəlilərin ailə həyatından bu ailələrə hissələr əks olunar.Ailə səadəti hər iki tərəfin qarşılıqlı haqlarından yaxşı istifadə etməsinə bağlıdır.Ailə başçısıkişidir.Ailə başçılığını düzgün aparmaq daha çox kişidən asılıdır.Ayədə:“Kişilər qadınlar üzərində ixtiyar sahibidirlər (onların hamisidirlər).” (ən-Nisa,34)buyurulur.Ailə başçılığının kişiyə verilməsi qadınların həddəqn artıq hissə qapılmağı ilə bağlıdır.Xüsusilə nəslin qorunması ancaq şəfqət duyğuları ilə mümkündür.Bu üstünlük zülm və hökmranlıq üçün yox,ailədə nizamı qorumaq və izdivac həyatını qoruyub saxlamaq üçündür.Qadın da evin içinə aid məsələlərdə hakimdir.Kişinin dolanışıq,məskən,müharibə,namazda imamlıq,hökmranlıq kimi mükəlləfiyyətləri öz öhdəsinə götürməsi onun söz sahibi olduğunu göstərir.Bu hal,qadınlardan peyğəmbər gəlməməsinin ən mühüm əsaslarındandır.Əvvəlcə Adəmin (ə.s)yaradılması,sonra Havvanın bir pöhrə kimi ondan əmələ gəlməsi kişinin liderliyini göstərən aydın həqiqətdir.Həzrət Adəmin sol qabırğasından yaradılan həzrət Həvvanın eyni candan qoparılmış ikinci bir parça olması həqiqəti eyni zamanda qadın ilə kişinin yaxınlıq və qaynayıb-qarışmasına ən gözəl bir misaldır.Çünki bütün məxluqatın mövcud olmağının əsas səbəblərindən biri də:“Mən bir gizli xəzinə idim.Mərifətimə məhəbbət bəsləyib məxluqatı yaratdım.” (İ.Həqiqi Bursəvi,Kənzi-Məxfi)bəyənında ifadə edildiyi kimi məhəbbətdir.Bu da ilahi eşqə bir mərhələdir.Çünki ilahi eşq varlığın səbəbi olduğu kimi həm də qayəsidir.Bunun üçün ilahi eşqə pillə olan sevmək meyli bütün canlılara və ələlxüsus insana fitri olaraq verilmişdir.Lakin bu fitri təmayülün reallaşması müəyyən bir məcrada olmalıdır.Məhz bu məcranın təməli məhəbbət,əxlaq,fəzilət,dini mətanət hüsni-müamələ,mərhəmət,sədaqət,səbir,müqavimət və əmin-amanlıq kimi mənəvi gövhərlərlə bəzədilmişdir.Həzrət Adəm (ə.s)və həzrət Həvva validəmizlə Cənnətə başlayan ailə həyatı Allahın təqdir etdiyi izdivac qanunu ilə Adəm övladlarına keçmiş,İslam dini ilə əbədiləşmişdir.Həqiqətən İslam dini qoyduğu qaydalarla ailə həyatına Cənnət rahatlığı və daimi bir baharın rəhmət səması olmuşdur.Bu səadətə nail ola bilmək üçün nikah və izdivac qanunu ilə tək Adəm və Həvva mənzərəsi nümayiş etdirmək,onlar kimi Allah məhəbbəti və təqva yolunda qaynaşmaq və sanki tək can və tək nəbz halına gələ bilmək zəruridir.Ailə səadətinin təmin edilməsi barəsində ayeyi-kərimələrdəki “ittəku” ifadəsinin əhatə etdiyi “təqva” çeşməsindən pay ala bilmək çox mühümdür.Çünki tarix boyu bu dünya qadın hüququna riayət etməyin bərəkəti ilə Cənnət,riayətsizliyin mənfur aqibəti ilə Cəhənnəmə dönmüşdür.Həzrət Peyğəmbərin-səllallahu aleyhi vəsəlləm-qadın haqları barəsində Vida xütbəsinin bir yerində buyurur:“Ey insanlar! Qadınların haqlarını qoruyun! Onlarda haqlara şəfqət və sevgi ilə rəftar edin! Onlar haqqında Allahdan qorxmanızı tövsiyyə edirəm.Siz qadınları Allah əmanəti olaraq aldınız; onların namus və ləyaqətini Allah adına söz verərək halal özünüzə etdiniz!” (Səhihi-Buxari,Müxtəsəri,X,398)Buna görə də xanımların ev işləri ilə məşğul olmaq və saleh bir nəsil yetişdirmək yolunda övladlarının əxlaqi keyfiyyətləri ilə məşğul olmaları yerinə xanımlıqlarına,müstəsna fitrətlərinə zidd olan işlərə yönəldilmələri ağıl,məntiq və imana sığmaz.Çünki ailədəki səadət qadında və kişidə olan istedadların yerli-yerində istifadə edilməsi və qorunması ilə əldə edilə bilər.Qadınlığın kamalı Allahın verdiyi gözəl qabiliyyətləri mühafizə etməklə olar.Əgər qadın öz xüsusiyyətlərini ilahi təyinə əks bir surətdə yönəldər və öz həqiqətinə vida edərsə,qiymətini itirər,hüzursuz və bədbəxt olar,ailə ocağını söndürər.Beləliklə də cəmiyyətin həyatı cılızlaşar.Zəmanəmizdə qadınlarla kişilər arasında süni bir bərabərlik yarışı başlanmışdır.Yaradılışda verilən xüsusiyyətlərə zidd olan bu yarış xanımlıq və analıq keyfiyyətlərini zəiflədir və ailəni şikəst edir.Digər tərəfdən,zəmanəmizdəki uşaq götürtdürmə halları cahillik dövründəki qız uşaqlarının diri-diri basdırılmasının müasir şəkli olub,əsrin cinayətidir.Bu əsrin yorğun və haldan düşmüş qadını ilə cahillik dövrünün qadını arasında yalnız görünüş fərqi qalmışdır.Bu isə ruhsuz materialist təlimin meydana gətirdiyi bir ictimai cinayətdir.Belə ki,Allah təala bu cinayətdəki çirkinliyin,iyrəncliyin və mərhəmətdən məhrumluğun acı aqibətini duyan,hiss edən könüllərə:“Diri-diri torpağa gömülən körpə qızdan:«Axı o hansı günaha görə öldürüldü?» soruşulacağı zaman.” (ət-Təkvir,8-9)ayəsindəki xəbərdarlıqda nə qədər dəhşətli olaraq bəyan edir.Uşaq istəməmək,ilahi lütfə nankorluq,nikahın əsas qayəsinə zidd çıxmaq,ruhi,ictimai,əxlaqi qiymət və ləzzətlərə qarşı hissiyatı itirməkdir.Həqiqət budur ki,Haqq təala hər varlığı və varlığın hər parçasını bir məqsəd üçün yaratmış və o məqsədlə yaradılma qayəsini reaııaşdırmağa əlverişli bioloji və psixoliji struktur bəxş etmişdir.Məhz bu reallıq səbəbinə görə İslam yaradılış xüsusiyyəsindəki həqiqəti əsas götürüb bəşəriyyəti ona doğru yönəltmiş,qadınlıq və kişilik istedadlarını lazımi şəkildə istiqamətləndirmişdir.Belə ki,həzrət Peyğəmbər-səllallahu aleyhi vəsəlləm-cahan qadınlarının zirvəsində olan qızı həzrət Fatmaya-radiyallahu anh-bütün ev işlərini sahmana salmasını,həzrət Əliyə-radiallahu anh-isə,çöl işlərini tənzim etməsi əmir buyurmuş,beləcə bir ailədə lazım olan iş bölgüsünü fitri xüsusiyyətlər çərçivəsində təsis etmişdi.Ancaq mübarək qızı həzrət Fatma ev işlərinin çoxluğu,bununla bərabər bədəninin zəifliyi və övladlarının kiçik olması ilə əlaqədar bir gün gəlib özünə yardımçı istədi.O,rəhmət və mərhəmət Peyğəmbəri-səllallahu aleyhi vəsəlləm-mübarək qızının bu istəyini qəbul etmədi.(Buxari,Fədailül-Əshab,9)Ələlxüsus Rəsulallah-səllallahu aleyhi vəsəlləm-tərəfindən,həm də gözlərinin nuru mübarək qızı vasitəsi ilə bütün ümmətə nümayiş etdirilən bu misal çox nümunəvidir.Bu həqiqət yönündə bilmək lazımdır ki,xanımların ev işləri və nəslin təlimi ilə bilavasitə məşğul olmaları onların şərəfini müstəsna şəkildə artırır.Ailədə Atalar,Analar,Qardaşlar Ata ailənin rahatlıq və səadətinin təminatçısıdır.Ailənin simasıdır.Çünki atanı həyat mübarizəsi və evin dolandırılmasına məsul qılan Allah (c.c)onu qadına nəzərən bədəncə daha qüvvətli,ruhən də daha mətin qılmışdır.Ailədə səadətin qorunması şübhəsiz ki,yaxşı bir atanın kamil iradəsinə bağlıdır.Lakin bir atadan gücü və qazancına görə bir şey gözləmək ana və uşaqları üçün haq deyildir.Kişinin vəzifəsi israfa yol verməmək və lazımi səviyyədən aşağı düşməmək şərti ilə orta vəziyyətdə qida və dolanacaq təmin etməkdir.Kişi zəngin olsa belə israfdan özünü qorumağa borcludur.Çünki mülk Allaha aid olduğu üçün insana yalnız bir əmanət olaraq verilir.İnsan bu düşüncə ilə hərəkət etməzsə israfın ağır məsuliyyəti ilə yüklənmiş olar.Burada insan qarnının bir təhlükə qazanı olduğunu unutmamaq lazımdır.Onun partlayışı maddi və mənəvi məhv olmaqdır.Qonaqlara şöhrət və şanına uyğun surətdə qayğı göstərmək isə ailənin alicənablıq borcudur.Geyim-keçimdə də itidalı (orta yolu)qorunmaq zəruridir.Öyünmək və göstəriş məqsədi ilə geyinib-keçinmək dinimizə görə haram sayılır.Allah təala buyurur:“Adamlardan təkəbbürlə üz çevirmə,yer üzündə lovğa-lovğa gəzib dolanma.Həqiqətən,Allah heç bir özündən razını,lovğalanıb fəxr edəni sevməz!” (Loğman,18)Kişinin ailədəki tərbiyəvi yeri ailə fərdlərini dini və əxlaqi baxımdan yetkinləşdirməkdir.Ata üçün onların dünya və axirət səadətini təmin etməyə səy göstərməkdən mühüm bir vəzifə yoxdur.Ailə üzvlərini diqqətsizlik səbəbiylə əbədi səadətdən məhrum edən atadan bədbəxt adam təsəvvürə gələ bilməz.Ata və ana ailə üzvlərinin,hətta xidmətçilərinin belə dini təsəvvürlərini korlayacaq söhbətlərdən,qeyri-İslami hərəkət-lərdən,mənfi kitablar və televiziya proqramlarının bəlalarından qorumaq məcburiyyətindədir.Allah təalanın buyurduğu kimi:“Ey iman gətirənlər! Özünüzü və əhli-əyalınızı elə bir oddan qoruyun ki,onun yanacağı insanlar və daşlar olacaq.” (ət-Təhrim,6)Ailə üzvlərini qoruyan və onların axirət səadətlərini düşünən fədakar ata necə gözəl,mübarək bir atadır! Saleh bir atanın halı hədisi-şərifdə nə gözəl bildirilir:“Allah rizası atanın razılığında,Allahın qəzəbi və əzabı da atanın qəzəbində gizlidir.” (Cəmul Fəvaid,IV,307)Ailənin daxildəki görünüşündə isə evi səliqə-səhmanla idarə edən,nizamlayan,bir yerə yığan və nəsli yetişdirən şəxsin ana olduğu bir həqiqətdir.Bunun üçün də anaya hissi dərinlik,incəlik,şəfqət,mərhəmət,fədakarlıq,uşaqların tərbiyəsi və nəslin qorunması kimi qabiliyyətlər verilmişdir.Analar ailədə atadan sonra ikinci başçıdır.Bu baxımdan analar evlərin səadət qaynağı,şəfa işığı və nəsil bərəkətidir.Bizi bir müddət bətnində,sonra qolları arasında,ölüncəyə qədər də ürəyində saxlayan analarımıza sevgi və hörmət etmək xüsusunda onları əvəz edəcək ikinci bir varlıq yaradılmamışdır.Özünü ailəsinə həsr və qurban edən vəfalı ana əlçatmaz bir sevgiyə,dərin bir hörmətə,ömürlük bir təşəkkürə layiqdir.Atanın yorğunluğunu,uşaqların bezdirici dəcəllik və yaramazlıqlarını əridə bilən fəzilət gövhəri ancaq ana ürəyidir.Bu ülvi qiymətə görədir ki,Allah təala buyurur:“Biz insana ata-anasına (yaxşılıq etməyi,valideyninə yaxşı baxmağı,onlarla gözəl davranmağı)tövsiyə etdik.Anası onu (bətnində)çox zəif bir halda daşımışdı.(Uşağın süddən)kəsilməsi isə iki il ərzində olur.(Biz insana buyurduq:)Mənə və ata-anana şükür et.Axır dönüş Mənədir!” (Loğman,14)Həzrət Mövlana-quddisə sirruh-buyurur:“Ana haqqına diqqət et! Onu gözlərin üstündə tut.Çünki analar doğum sancıları çəkməsəydilər uşaqlar dünyaya gəlməyə yol tapa bilməzdilər.” Şəfqət və mərhəmət anaların qəlbində ən gözəl bir şəkildə yerini tapır.İnsandakı analıq xüsusiyyəti heç bir məxluqatın əxlaq məfhumu ilə müqayisə edilməyəcək dərəcədə üstündür.Çünki insan övladının yalnız fiziki varlığına deyil,eyni zamanda ruhuna veriləcək ilk qida da anada təzahür edir.O ana ki,kainatın Rəbbinə ən yaxın olmaq qabiliyyəti ilə bəzənmiş olan insanı dünyaya gətirir.Peyğəmbərlərdən ən aciz adamlara qədər bəşər olan hər bir varlıq həm fiziki,həm də mənəvi olaraq ilk qidasını anadan alır.Analar,Yaradanın ilahi mərhəmətindən ən çox pay almış varlıqlardır.Ancaq analıq məfhumu öz-özlüyündə nömrəsiz bir gözlük kimidir.Bir əqrəb belə balasını arxasında gəzdirdiyi halda doğurduğu körpəsini götürüb yola atan,vicdanını itirmiş ana da anadır.Bununla bərabər şikəst doğulmuş bir övladını ömrü boyu şəfqət və mərhəməti ilə ovunduraraq üstündə yarpaq kimi titrəyib qoruyan ana da anadır.Onun üçün xanımların səadət səltənəti fəzilətli bir ana olamaları ilə başlayır.Ələlxüsus:“Cənnət anaların ayaqları altındadır!” (Dəyləmi,Müsnəd,1611)hədisi-şərifi mömin analar haqqında çox yüksək peyğəmbəri bir şəhadətdir.Ana,ilahi qüdrətlə genişlənmiş bir rəhmət qucağıdır.Analar,Rəbbin Rəhman və Rəhim isminin dünyadakı müstəsna və seçilmiş bir təzahür məkanıdır.Məsnəvi şarihi (şərh edəni)Tahirül-Mövləvi doğum zamanı əkiz övladları ilə vəfat edən bir ananın bu dramatik halından çox təsirlənir.Onun yaxınlarını axtarıb tapır:-“Mən bu üç mərhuma təziyə olaraq bir məzar daşı kitabəsi yazmaq istəyirəm”-deyir və ana ürəyinin şəfqət və mərhəmətini bu dördlüyü ilə çox həssas bir şəkildə ifadə edir:Bir məzar daşı kitabəsi Dünyada der-ağuşa ecel vermedi imkan,Etti beni hem-makber iki yavrucuğumla.Artık tutarak desti-yetimanelerinden,Geldim sana Rabb’im,iki öksüz çocuğumla.(Əcəl məni iki körpəmlə qəbir yolçusu eyləyərək bu dünya həyatında (onları doya-doya)qucaqlamağa imkan vermədi.Ey Rəbbim! Mən də yetim əllərindən tutub o iki kimsəsiz övladlarımla hüzuruna gəldim.)*** Övladlar qəlbi ahəng,vicdanı incəlik və əxlaqi nizamı pozulmamış olan ailələrdə məhəbbət tellərini möhkəmləndirərək səadətə vəsilə olan müstəsna nemətlərdir.Hədisi-şərifdə buyurulduğu kimi:“Övlad qəlbin meyvəsi,gözün nurudur.” (Tənbilül-gafilin,838)Yetişdirilən saleh övlad axirətdə ata və ana üçün cəhənnəmə qarşı pərdə olacaqlar.Hədisi-şəriflər xeyirli övladın sədəqeyi-cariyə (davamlı savab qazandıran sədəqə)olduğunu bəyan edir və onları yetişdirən valideynləri müjdələyir.Ələlxüsus qız uşaqlarına xüsusi qayğı göstərmək zəruridir.Çünki onlar sabahkı ailə yuvalarının təməl daşlarıdır.Allah Rəsulu-səllallahu aleyhi vəsəlləm-buyurur:“Bir kimsə üç qız uşağını böyüdüb tərbiyə edər,onları köçürər,onlara ehsan və yaxşılıqda davam edərsə ona cənnət vardır.” (İhyan-ulumiddin,II,87)Bu müjdələrə qulaq asmayan və könül verməyən ata-analar dünyanın zövq və səfasından vaz keçməyən,uşağa məhəbbətdəki həzzi hiss etməyən,evlənməyin ülvi qayəsindən uzaq olan nəfsani ləzzətlərin həddini aşa bilməyən tənbəl,qaba və qafil adamlardır.Düşünmək lazımdır ki,bir zamalar öz ata-anaları onları istənməsəydilər,onlar bu gün olmazdılar və həyat nemətlərindən məhrum qalardılar.Onlara ibrət almaları,özlərinin səviyyələrini ölçmələri üçün körpələrinə müstəsna qayğı göstərən heyvanlara baxıb dərs almaq belə kifayətdir.*** Həzrət Peyğəmbərin-səllallahu aleyhi vəsəlləm-təsis etdiyi hüzurlu ailə yuvasında uşaqlar nəzarətsiz buraxılmamışdır.Allah rizasının atanın razılığında olduğunu bəyan edib istiqamətləndirmiş,ailəyə ülvi bir bağ ilə bağlamışdır.Xüsusilə diqqət yetirilən ata-ana haqqı da övladları istiqamətləndirən ən təsirli səbəbdir.Haqq təala buyurur:“Rəbbin yalnız Ona ibadət etməyi və valideynlərə yaxşılıq etməyi (onlara yaxşı baxıb gözəl davranmağı)buyurmuşdur.Əgər onların biri və ya hər ikisi sənin yanında (yaşayıb)qocalığın ən düşgün çağına yetərsə,onlara:«Uf!» belə demə,üstlərinə qışqırıb acı söz söyləmə.Onlarla xoş danış! “ Onların hər ikisinə acıyaraq mərhəmət qanadının altına salıb:«Ey Rəbbim! Onlar məni körpəliyimdən (nəvazişlə)tərbiyə edib bəslədikləri kimi,Sən də onlara rəhm et!»-de.” (əl-İsra 23,24)Ata-ana haqqına riayətdən sonra övladlar arasında da sıra dərəcəsi vardır.Həzrət Peyğəmbər-səllallahu aleyhi vəsəlləm-buyurur:“Ailədə ən böyük qardaş ata yerindədir.” (əl-Müttəqi,Kənzül-Ummal,XV,45472)Bir ailə yuvasi içərisində qardaş və bacılar arasındakı haqq və vəzifələr hər zaman böyükdən kiçiyə doğru qarşılıqlıı sevgi və məhəbbətlə yerinə yetirilir.Ancaq bu məhəbbətdən kənara çıxılar və ilahi rizaya zidd tərzdə hərəkət edilərsə buradakı ölçü dəyişər.Əgər böyük qardaş ona verilən mövqeyi ədalətlə qorumaz,kiçiklərə zülm edərsə,qardaşlarının onu ata yerində zülm edərsə,qardaşlrının onu ata yerində sayıb itaət etmələri lazım gəlməz.Belə hallarda “Allaha üsyan məsələsində məxluqa itaət yoxdur!” qaydasına riayət edilir.Belə ki,ata və ana da olsa övladı yanlış yola sövq edərlərsə,onlara əsla itaət edilməyəcəyini,yalnız mülayim bir tərzdə qarşılıq verilməklə kifayətlənmənin lazım gəldiyini Haqq təala belə bəyan edir:“Əgər (ata-anan)bilmədiyin bir şeyi Mənə şərik qoşmağına cəhd göstərsələr,(bu işdə)onlara itaət etmə.(Qalan)dünya işlərində onlarla gözəl keçin (onlara itaət et).Tövbə edib Mənə tərəf dönənlərin (islamı qəbul edənlərin)yolunu tut.Sonra (qiyamət günü)Mənim hüzuruma qayıdacaqsınız.Mən də (dünyada)nə etdiklərinizi (bir-bir)sizə xəbər verəcəyəm!” (Loğman,15)Ancaq belə bir hal olmadığı,yəni bütün ailə üzvlərinin iman və İslam yolunda olduğu ailə yuvasında isə kiçikdən böyüyə doğru bir riza qazanma vardır.Uşaqlar ata və ananın rizasını,ana uşaqlarla birlikdə atanın rizasını,ata isə,onların hamısı ilə birlikdə Allahın rizasını qazanma yolunda səy göstərməyə borcludur.Bu isə həyatın məqsədli və bərəkətli bir şəkildə qiymətləndirilməsi deməkdir.*** Bütün bu söylənənlər ailənin fərdi və ictimai asayiş,səadət və rahatlığın ən mühüm təməl daşı olduğunu göstərməkdir.Buna görədir ki:“Kişinin cənnəti evidir!” buyurulmuşdur.Bu isə o deməkdir ki,Allah hifz etsin,ev insan üçün cəhənnəm də ola bilər.Ey Rəbbimiz! Bizə və ailəmizə,sənə bəndə ola bilməyi və razı qalacağın itaət həyatı yaşamaqla birlikdə təqva həyatı nəsib et və xanələrimizi lütf və səadət cənnəti eylə! Min bir üsyan və qəflət əməllərinin alovlandırdığı əzab cəhənnəmi eyləmə! Amin! NUR VƏ ZÜLMƏT Haqq dostlarından Əbu Bəkr Vərraq həzrətləri oğlunu Qurani-Kərim öyrənmək üçün məktəbə göndərirdi.Oğlu bir gün dərsdən dəhşət içində və bənizi saralmış halda gəldi.Bunu görən Əbu Bəkir Vərraq həzrətləri:-“Xeyir ola,övladım,bu nə haldır?”-deyib səbəbini soruşdu.Oğlu da:-“Atacan,bu gün məktəbdə Qurani-Kərimdən:“Elə isə əgər küfr etmiş olsanız,uşaqları ağ saçlı qocalara döndərəcək gündən (qiyamət gününün əzabından)özünüzü necə qoruyacaqsınız?!” (əl-Müzəmmil,17)ayəsini oxuduq.Bunu fikirləşdicə dəhşət və ürpərti içində qalıram”-dedi.Bir müddət sonra da Əbu Bəkr Vərraq həzrətlərinin oğlu vəfat etdi.Əbu Bəkir Vərraq həzrətləri tez-tez oğlunun qəbrini ziyarət edər və öz-özünə:-“Mən bu qədər vaxtdır Quran oxuyuram.Ancaq ilahi bəyandan bir uşaq qədər də olsun təsirlənə bilmədim.Mənə yazıqlar olsun!”-deyər və kədərlənərdi.Görürük ki,kimi hər şey kimi insan da tərbiyə ilə yetişir və gövhərini tapır.İnsanın mənəvi aləminə qüdrət əli ilə qoyulmuş qüdsi gələcək toxumları vardır ki,o toxumlar açılmaq,baharın rənglərini və gözəlliklərini ortaya çıxarmaq üçün iman və Quran feyzləri gözləyərlər.Torpaq nə qədər məhsuldar olursa-olsun,ona həyat verən bərəkətli yağışlardır.İnsanın da məhsuldar olması onun tərbiyəsindəki feyz və bərəkətə bağlıdır.Həzrət Peyğəmbər-səllallahu aleyhi və səlləm-“Yeddi yaşında uşaqlarınızı namaza alışdırın!” (Əbu Davud,Salat,26)-deyə əmr edərək dini tərbiyənin lap erkən dövrlərdəki lazımlığına işarə etmişdir.Çünki kiçik yaşlı uşaqlara edilən səmimi təlqinlər onların zehnində mərmər üzərinə həkk olunan yazı kimi pozulmaz.İman və sevgi də lazımi şəkildə qəlbə girərsə,o həyat boyu davam edər.*** Haqq təala insan şüurunu yalnız zidliklər yolu ilə həqiqətə yetişə biləcək bir şəkildə yaratmışdır.Buna görədir ki,yaşadığımız aləmdə ziddi olmayan bir şeyin insan şüuruna sığması mümkün deyil.Həqiqətən xeyri şər,gözəli çirkin,doğrunu əyri və nuru zülmət ilə qavraya bilirik.İmanın nurunu küfrün qaranlığı ilə müqayisədə anlaya bilirik.Bu dəyərlər bütün zidlikləri ilə mövcuddur.Bütün insanların iman və küfr məcərası Allah təalanın “əl-Hadi” və bunun əksi olan “əl-Mudill” sifətləri arasında cərəyan edir.Yer üzünün nur və zülmət cərəyanlarına məruz qalması həyat hadisələrinin bir-birinə zidd olan “nur və zülmət” keyfiyyətləri altında təhlil edilməsinə səbəb olur.Qurani-Kərim insanları “nur və zülmət” çırpıntıları qarşısında irşad etməkdə və zülmətdən çəkindirərək nura sövq etməkdədir.Allahın sifətlərinin yaratma təcəllası ilə kainat əmələ gəldiyi kimi,kəlami bir təcəlla zəminində də Qurani-Kərim yaranmışdır.Buna görə kainat möcüzələri Qurani-Kərimin bir növ müfəssəl təfsiridir.Yəni Qurani-Kərim danışan cahan,kainat isə danışmayan bir Qurandır.Kainat bir çox yaradılış ayələrlə təchiz edilmiş qüdrət və sirr yazılı bir kitab kimi ibrət nəzərlərinə təqdim edilmişdir.İnsan isə bu iki təcəllanın özəyi və toxumu dərəcəsindədir.Belə ki,Haqq təala bəndəsinin öz qatındakı mövqeyini bu hədisi-qüdsidə necə gözəl ifadə edir:“Ey bəndəm! Səni özüm üçün yaratdım.Bütün əşyanı da sənin üçün xəlq etdim.Mənim,sənin üzərində olan haqqım sənin üçün yaradılanların səni qəflətə salaraq məndən uzaqlaşdırmamasıdır.Çünki sən mənim üçün yaradıldın.” Bu səbəbdəndir ki,sufilər insandan “zübdeyi-aləm,” “aləmi sağir” deyə söhbət açmışlar.Bu vəziyyət insanın xeyirə də,şərə də,nura da,zülmətə də meyli və iqtidarı olduğunu ifadə edir.Belə keyfiyyət Adəm övladının ruhlar aləmindən “ətə-sümüyə büründürülərək” bu dünyaya göndərilməsinin hikmətini ortaya qoyur.İnsanın dünya həyatındakı məsuliyyəti,nəfsindəki zülmətə qarşı ilahi lütf olaraq sahib olduğu “nuru” qalib gətirməsidir.Bu səbəbdəndir ki,Qurani-Kərim isanın daxili və xarici aləmində,eləcə də içində yaşadığı cəmiyyətdə nuru zülmətə qalib gəldirmək istiqamətində əmr və qadağanlarla doludur.Ayeyi-kərimədə buyurulur:“Məgər onlar (peyğəmbərləri yalançı hesab edən kafirlər)yer üzündə gəzib dolaşmırlarmı ki,düşünən qəlbləri (bəsirət gözləri),eşidən qulaqları olsun? Həqiqətən,gözlər kor olmaz,lakin sinələrindəki ürəklər (qəlb gözü)kor olar.” (əl-Həcc,46)Kəlam surətində bir kainat olan Qurani-Kərimdə qafil qəlblərə belə müraciət edilir:“Onlar Qur’an barəsində düşünməzlərmi? Yoxsa ürəklərinə kilid vurulmuşdur?” (Mühəmməd,24)Kainat və Quran səhifələrini oxuya bilənlər; şüur,qəlb təsfiyəsi və nəfs təzkiyəsi ölçüsündə feyzlənərək Allah təalanın zahiri və daxili aləmdəki təzahürləri ilə nuraniləşirlər.Təəssüf ki,bəzən qafil bəşəriyyət peyğəmbərlərlə başladılan nurani dövrü müxtəlif cəhalət,mənfəət və qaranlıq fəlsəfələrlə korlayaraq ilahi həqiqətlərdən məhrum etmişlər.Məqam,mövqe və sərvət kimi fani imkanları bütləşdirərək Allahın nurundan uzaq düşmə nəticəsində zehnləri pis fikirlər və xəyallar anbarı halına gəlmişlər.Qurani-Kərim bizə göyün və yerin,hər şeyin Yaradanını tanıtmış,nur və zülmət hadisələrinə diqqətimizi çəkmişdir.Xarici aləmə və könül dünyasına aid nur,ibrət,hikmət,ilahi sirrlər ilə Quranın möcüzəvi bəyanındakı parlaqlığından daha yüksək bir nur və bürhan (dəlil)ola bilməz.Ayədə də:“Allah göylərin və yerin nurudur.” (ən-Nur,35)buyurulur.Bu ayədən də belə başa düşmək olar ki,Allahı tanımamaq ən böyük korluqdur.İslam dini ağılda,duyğuda,bədəndə,sənət və ticarətdə,amirlik,yaxud da məmurluqda,varlıq və ya darlıqda,xülasə,bütün fərdi və ictimai münasibətlərdə nur və zülmət həqiqətini ciddi bir bəsirətlə təqib etməyimizi və nurlu yaşayıb nurlu ölməyimizi əmr buyurur.Quran kölgəsi altında bir-birinə zidd olan elm ilə cəhalət,haqq ilə batil,xeyir ilə şər,sağlamlıq ilə xəstəlik,sağlıq ilə müsibət,ədalət ilə zülüm və nəhayət iman ilə küfrün zidliklərində birincilər nur,ikincilər zülmətdir.İctimai həyatda azadlığa qarşı əsarət,gözəl əxlaqa qarşı alçaqlıq,çalışqanlığa qarşı tənbəllik,nikaha qarşı zina,mərhəmət və şəfqətə qarşı biganəlik və xəsislik,əfv ediciliyə qarşı kin və s.kimi davranışlarda birinciləri nur,onlara qarşı olan ikincilər isə zülmətdir.Təbliğatları ilə nur və zülməti təyin edən və onlara qarşı bəşəri münasibtin necə olmasını bildirən peyğəmbərlər və varisləri olan saleh və alim şəxslər nur,bunlara qarşı gəlmək və düşmən olaq da zülmətdir.Peyğəmbərlər silsiləsinin peyğəmbəri və qüdsi nəşələrlə cahanı aydınlatmaları,ələlxüsus Varlıq Nuru,fəxrimiz həzrət Məhəmməd Mustafanın-səllallahu aleyhi vəsəlləm-dünyaya təşrifləri,Onun zühuru ilə ilahi rəhmətin bu aləmdə tüğyan etməsi,insanlığa əbədi bir məşəl olan Qurani-Kərimin ilahi dərgahdan pak qəlbli Məhəmmədin pak qəlbi vasitəsilə bəşər şüuruna köçürülməsi bütün zaman,məkan və insanlığa bəxş edilmiş əzəmətli bir nurdur.Tarix şahiddir ki,haqqın və hüququn yox olduğu,küfrün həyatı çirkinləşdirib iyrənc hala gətirdiyi insanlığın üzqarası olan cəhalət dövrləri qorxunc bir zülmətdir.Ayeyi-kərimədə:“Elə isə Allaha,Onun Peyğəmbərinə və nazil etdiyimiz nura (Qurana)iman gətirin! Allah etdiyimiz əməllərdən agahdır!” (ət-Təğabün,8)buyurulur.Quran nurundan uzaq olanlar həyatın zülmət yolçularıdır.Ələlxüsus məktəb yaşlı uşaqların Qurani-Kərim və dini biliklərə,iman və əxlaq tərbiyəsinə bərk ehtiyacı vardır.Dini tərbiyəni yalnız ailələrin verə biləcəyi qənaəti doğru deyildir.Fənnlər üzrə təhsil necə ailədə yox,məktəbdə alınırsa,dini təhsilin də dini elm sahiblərindən alınması eləcə zəruridir.Bununla bərabər öz uşaqlarımıza dini öyrətmək üçün səy göstərdiyimiz halda ətrafımızdakı gəncləri tərk etmək İslamın əmr etdiyi davranışa uyğun gəlməz.Allahın (c.c)kəlamının tilavəti,heç şübhəsiz ki,ibadətlər içərisində ən fəzilətlisidir.Namazda qiyam və rükünlər üzürlü səbəbdən tam ifadə edilə bilməsə yenə də namaz caizdir.(şəriətə uyğun).Lakin qiraətsiz namaz mümkün deyildir.Bununla bərabər onu ən gözəl şəkildə tilavət etmək zərurəti vardır.Belə ki,Haqq təala:“Quranı aramla (ağır-ağır)oxu!” (əl-Müzəmmil,4)buyurur.Qurani Kərimə olan ehtiramlardan biri də,onu oxumağın sünnə,dinləməyin isə fərz olmasıdır.Ayeyi-kərimədə buyurulur:“Quran oxunan zaman onu dinləyin və susun ki,(onun sayəsində)sizə rəhm olunsun!” (əl-Əraf,204)Çünki susmaq yaxşı dinləməyə,yaxşı dinləmək bəsirətə,bəsirət isə feyzin artmasına və Allahın rəhmətinə nail olmağa səbəb olur.Həzrət Peyğəmbər-səllallahu aleyhi vəsəlləm-İbn Məsuda Qurani-Kərim oxumasını əmr edər,özü isə gözüyaşlı və böyük bir mənəvi həzz ilə dinləyərdi.Bir valideynin övladının oxuduğu Allah kəlamını dinləyib duğulanması necə böyük səadətdir! Toxumun qədərində gizli olan çinar ağacı kimi zəhmət ilə böyütdüyümüz övladlarımız bəlkə Rəbbimizin saleh və sadiq bəndələrindən olacaqdır.Belə ata-analar necə də xoşbəxtdirlər! Belə ki,Allah dostlarından olan Mahmud Sami Ramazanoğlu-quddisə sirruh-Adanada bu keyfiyyətdə vəfat etmiş bir hafizin 30 il sonra yol çəkməklə əlaqədar qəbrin açıldığını,lakin o adamın cəsədinin əsla dəyişmədiyini,üstəlik də kəfəninin əvvəlki kimi ağappaq qaldığının şahidi olmuşdur.Hədisi-şərifdə buyurulur:“Hamili-Quran” (Qurani-Kərimin ehkamı ilə yaşayan əxlaqı ilə tərbiyələnən və hikməti ilə kamilləşən Haqq dostu hafiz)öldüyü zaman Allah,yerə onun vücudunu yeməməsini vəhy edir.Yer də deyir ki:“Ya Rəbbi! Sənin kəlamın sinəsində olduğu halda mən onun vücudunu necə yeyə bilərəm?” (Siyuti,Qəbir aləmi,444)Belə müstəsna hallar bir ibrət olaraq bəzən zühur edir.Yunis Əmrə həzrətləri nə qədər gözəl demişdir:Ne bahtlı kişidir ki,Okuduğu Kur’an ola! Mevla ona rahmet kıla,Gönlü dolu iman ola! Kur`an oku sen ey qafil,Tabilesin bürhan delil,Haşir günü sen şöyle bil; Sırat sana asan ola! Həzrət Mövlana-quddisə sirruh-Məsnəvidə buyurur:“Qurani-Kərim peyğəmbərlərin hal və vəsfləridir.Onu xuşu ilə oxuyub tətbiq edərsənsə,özünü peyğəmbərlərlə görüşmüş fərz et! Peyğəmbər qissələrini oxuduqca can qəfəsi könül quşuna dar gəlməyə başlayar!” *** Adəm (ə.s)atası olmadığından onun nəslində də məhəbbət axını yuxarıdan aşağıya doğru təcəlli etmişdir.Yəni hər bir şəxs ata-anasına hörmət,hətta müəyyən bir ölçüdə,məhəbbət bəsləyir.Lakin övlada qarşı olan məhəbbət ata-anaya qarşı olan məhəbbətdən qüvvətli olur.O dərəcədə ki,Haqq təala məhəbbətə layiq ola biləcək varlıqlar içində yalnız “övlad” və “malı” Haqq yolunda istifadə edilməzsə “fitnə”; Haqq yolunda istifadə edildiyi təqdirdə isə “zinət” olaraq adlandırmışdır.Peyğəmbərimiz-səllallahu aleyhi vəsəlləm-də bu şəkildə övladını tərbiyə edən ata-analara bu müjdəni vermişdir:“Qurani-Kərim oxuyanın ata-anasının başına sabah qiyamət günü nurdan tac qoyulacaqdır.Nur libas geydiriləcək və oları cənnət buraqlarına mindirəcəklər.Ətrafında mələklər dolaşacaq və onları Cənnətə tərəf göndərəcəklər.Belə nida ediləcəkdir:“Bunlar dünyada övladlarına Qurani-Kərim oxumağı öyrədən və öyrənmələrinə səy göstərən ata-analardır.” (Əbu Davud,5,355)Övlada qarşı fitrətdə mövcud olan məhəbbət meyli səbəbindəndir ki,hamı övlad sahibi olmağı arzu edir.Halbuki övlada gözəl bir istiqamət verməyin məsuliyyəti düşünülərsə,ürpərib titrəməyəcək bir insan təsəvvür etmək mümkün deyil.Əksinə,övlada gözəl bir istiqamət verməkdəki müvəffəqiyyət insanın yaranma səbəbi olan “Rəbbini tanıyıb ibadətlərlə Onu uca tutmaq” qayəsinə yönəlmiş olduğundan insan üçün hesablanması qeyri-mümkün olan bir qazanc mənbəyidir.Övladların dolanışığını təmin etmək və onların mənəvi tərbiyələri məsələsində qatlanılan ağır məşəqqətlər ata-ananın günahlarına kəffarət olacaq bir dərəcədə savab səbəbidir və sədəqə verməkdən də fəzilətlidir.Yetişdirilmiş saleh və sadiq övladlar axirətdə valideyn ilə cəhənnəm arasında pərdə olacaqlar.Uşaqlar,sərvətimizin ən yüksək qiyməti,Rəbbimizin ən böyük lütfü və ehsanıdır.Nəsillərini mühafizə etmək hissi içərisində çırpınan bitkilər və heyvanlar qarşısında kainatın ən yüksək varlığı olan insanların nəsillərini mənəvi duyğu və Quran nurundan biganə yetişdirmələri çox acınacaqlıdır.Ata-ananın vəzifəsi övladlarını lazım olandan artıq yedirib-içirmək kimi bədəni qidalandırmaqla ifrata varmaq deyil,mənəvi qidalarla ruhi nəşələrlə gələcəyə hazırlamaqdır.Bir uşağın könlünə Allah təalanın və Peyğəmbərinin məhəbbəti və əhəmiyyəti yaxşı-yaxşı nəqş edilməzsə,o uşaq zahirən,yəni adət yerinə gəlsin deyə,məcburən,sönük bir şəkildə dini vəzifələrini yerinə yetirər.Hətta müntəzəm qılınması zəruri olan namazını belə arabir qılar,müntəzəm qılmaz.O,ibadətin zövq və ləzzətini dadmaqdan məhrum olar.Onları Quran və sünnət dünyası içində yetişdirməyimiz sevgi və mərhəmətin gərəyi,onlar əhəmiyyət verməmək isə zülmətdir.Onlara gəlin və ya kürəkən seçərkən də dünyəvi qiymətlərdən çox iman və gözəl əxlaq nurunu axtarmalıyıq.Çünki dini və əxlaqi hislərlə ərsəyə gəlməyən ailə yuvalarının sonu ya ayrılıq,ya da məzara qədər davam edən əzab dolu bir həyat olur.Övladlarımızı arsızlıqdan,yaramazlıqdan,lazımsız gəzinti və israflardan,evə gec gəlməkdən,əxlaqı pozan mətbuat təsirlərindən qorumalı; ruhlarını Allah (c.c),Quran,övliya,saleh və sadiqlərin sevgisi ilə doldurmalıyıq ki,qəlbləri zülmətdən qorunsun,nurani şəbnəmlərlə ehya edilsin.Məsum könüllər,Allah (c.c)və Rəsulunun-səllallahu aleyhi və səlləm-məhəbbəti və mənəviyyatı ilə dolduğu zaman ibadətlər də şövq və hüşu halı ilə kamala doğru məsafə qət edir.Qəlblərindəki imanları qüvvətləndiyi üçün könül dünyaları zənginləşir.Onlar Qurani-Kərimi ayrıca bir ləzzət ilə tilavət edər,əmr və qadağanlarına qarşı diqqətli olarlar.Quran və Rəsulallah əxlaqı ilə əxlaqlanarlar.*** Elmin xoşagəlməz şəkildə istifadə edilməməsi üçün din və əxlaq himayəsi şərtdir.Cəmiyyətdəki anarxiyanın qarşısını ala bilmək yalnız və yalnız iman və Quran tərbiyəsi ilə mümkündür.Dinsiz və əxlaqsız biliklərin ictimai həyatda açdığı yaralar göz önündədir.Bir sıra adamların biliklərini din və əxlaq təməllərinə hücum vasitəsi olaraq işlətdikləri və ya nəfsi arzularına meyl edərək istismar etdikləri gündəlik müşahidələr arasındadır.Dini tərbiyənin tərk edilməsi,maddəçilik,yəni dünyəvi mənfəətə ram olma bəlasına gətirir ki,bu da dinsizliyin amillərindən və təməl daşlarındandır.Maddəçilik bir fəlsəfə deyil,fikri zavallılıqdır.Hikmət deyil,illətdir.Dinsizliyin ən mühüm səbəblərindən biri də bəzi qafil və inkarçıların bəşəri zəka və biliklərinin səlahiyyət hüdudunu qavramaqdan məhrum olmalarıdır.Bunlar idrakda aciz qaldıqları bilikləri inkara qalxışan zavallılardır.Həddini,cəhalətini bilməyən bir tip inkarçılar üçün Qurani-Kərimdə belə buyurulur:“Məgər insan onu nütfədən yaratdığımızı görmədimi ki,birdən-birə (Rəbbinə)açıq bir düşmən kəsilmiş.” (Yasin,77)Bu inkarçılar özlərini xəbərdar etmək və aydınlatmaq istəyənlərə də qəlb aləmləri ölü olduğu üçün:“elm əsrindəyik,bunlar keçmişin misallarıdır”-kimi sözlər söyləməyə axmaqcasına cürət edərlər.Belə tiplər haqqında ayeyi-kərimədə:“Peyğəmbərləri onlara açıq-aşkar möcüzələr gətirdikdə özlərində olan elmə sevindilər,onlara (kafirlərə)isə məsxərəyə qoyduqları əzab yetişdi.” (əl-Mümin,83)buyurulur.Dindən məhrum olan insan acizliyini qüvvət,səfalətini səadət bilən zavallı bir qafildir.Halbuki,şair Əli Ülvi Qurucunun dediyi kimi:Şahane gönül ülkesinin bahçesi; dindir,Bülbüller öten bahçesi Kur’an-ı Mübin’dir.Ona görə də uşaqlarımıza verə biləcəyimiz ən mühüm mirasımız onların axirət aləmini xilas etməyə yönəlmiş səylərimizdir.Həm uşaqlarımıza dini tərbiyə vermək,həm də bağlanmaqda olan Quran kursları və İmam Xətib tədris ocaqlarını dirçəltmək,cəmiyyətin əxlaqsızlıq,cəhalət,terror və anarxiyaya qarşı rahatlıq və salamatlığını təmin etmək üçün səylərimizi artırmağımız hamımızın boynunda borcdur.Bu niyyətlə uşaqlarımıza Quran bilgisi və əxlaqından təhsil verək.Ayeyi-kərimədə Haqq təala buyurur:“Biz Qurandan möminlər üçün şəfa və mərhəmət olan ayələr nazil edirik.O,zalımların (kafirlərin)ancaq ziyanını artırır.” (əl-İsra,82)Başqa bir ayeyi-kərimədə də:“Halbuki göylərin və yerin xəzinələri Allaha məxsusdur,lakin münafiqlər (bunu)anlamazlar.”(əl-Münafiqun,7)buyurur.Yuxarıdakı ayeyi-kərimə səbəbiylə övladlarımızı gələcək təlaşı və bir sıra dünyəvi qayğılar üzündən Quran kurslarından uzaqlaşdırmaq,onları bu mənəvi süfrədən məhrum etmək acı bir fəlakətdir.Çünki gələcəyi bəxş edən yalnız kainatın Xaliqidir.Tarix şahiddir ki,peyğəmbər,övliya,sadiq və salehlərin yolu ilə gedən millətlər dirçəlmiş və abad olmuşlar.Bu yola zidd olanlar isə insanlıq heysiyyətini itirərək bərbad olmuşlar.Belə ki,hədisi-şərifdə də:“Şübhəsiz ki,Allah (c.c)bu Quranla bəzi qövmləri yüksəldir.Bəzilərini də alçaldır.” (Müslim,İbn Macə)buyurur.Bu həqiqətdən ilham alaraq şair Əli Ülvi Qurucu belə deyir:Allah’a dayan,gayene tevfikini versin Kur’an’a sarılmazsan eğer ye’se düşersin! Buna görə də özümüz və övladlarımız üçün nurlu şəfəqlərin doğması və nurani iqlimlərin rahatlıq,sakitlik və səadətini dadmaq imanın qəlblərdə yer tapmasını təmin edəcək hər bir fürsəti dəyərləndirməklə mümkün olur.*** Dünya,başda “Rəhman və Rəhim” sifətləri olmaq üzrə bütün ilahi isimlərin təzahürünə açılmış bir süfrədir.Bu dadlı dünya süfrəsinə haqqın lütfü ilə əyləşdiyimizi,bir gün qalxıb gedəcəyimizi unutmamalıyıq.Bu süfrənin qayda-qanunlarına riayət etməyi də bir zərurət saymalıyıq.Bu ibrətli süfrədən salehlər də,fasiqlər də istifadə edir.Axirət isə yanılma olmayan bir vəd və həqiqətdir.Orada sonsuz qüdrət sahibi olan Xaliq təala hökm edəcəkdir.Həyatın xəbərdar edici ibrətli hadisələri,ən həqiqi müəllimdir.İlahi hesaba çəkilmədən əvvəl özümüzü hesaba çəkməklə ailə üzvlərimizin yetişdirilməsindəki məsuliyyətimizi və bu vəzifəmizi tərk etməyin vabalını yaxşı ölçüb biçmək məcburiyyətindəyik.Allahın hüzurundakı hesab və təftiş günü qaçılmaz bir məcburiyyətdir.O günün şiddəti ayeyi-kərimədə:“.Çox sərt (müdhiş),çətin bir gün.” (əl-İnsan,10)şəklində səciyyələndirilmişdir.Başqa bir ayeyi-kərimədə də:“Məhz o gün insan:«Qaçıb can qurtarmağa yer haradadır?»-deyəcəkdir.” (əl-Qiyamə,10)buyurulur.Sözlərin ən gözəli Allahın kəlamıdır.Hidayət yolunun ən gözəli həzrət Peyğəmbərin-səllallahu aleyhi vəsəlləm-nurlu,uğurlu və mübarək yoludur.Ən gözəl miras bu müqəddəs əmanətin məsum ürəklərə nəqş olunmasıdır.Bir ilahi xəbərdarlıq olaraq ayeyi-kərimədə belə buyurulur:“Ey iman gətirənlər! Özünüzü və əhli-əyalınızı elə bir oddan qoruyun ki,onun yanacağı insanlar və daşlardır.” (ət-Təhrim,6)Rəbbimiz,təqva və ehsan ilə qəlblərimizi zinətləndirsin.Təmiz vicdan və nurani qəlb ilə axirət yolçusu olmağı nəsib etsin! Əbədi səadətin dünyadakı başlanğıcı olan Qurani və Məhəmmədi bir bahar iqliminin vəcdi içində yaşamağı cümləmizə nəsib eyləsin! Hamımızı iman qardaşlığı,Quran feyzi və Məhəmmədi əxlaq ilə rövnəqləndirsin! Amin! QURANİ-KƏRİM QARŞISINDA MƏSULİYYƏTİMİZ İnsanı ən mükəmməl şəkildə xəlq etmiş olan Haqq təala onu ağıl,şüur və qavrayış kimi müstəsna xüsusiyyətlərlə zinətləndirmişdir.Bu xüsusiyyətlərin təbii və məntiqi nəticəsi “məsuliyyət”dir.Varlıqlar içində misilsiz bir mövqeyə sahib olan insanın ən böyük məsuliyyti Rəbbinə qarşı “bəndə” olmaq vəzifəsini layiqincə yerinə yetirə bilməkdir.Haqq təalanın insana dünyadakı bəxş və lütf ən böyüklərindən biri Qurani-Kərim ilə ona xitab etməsidir.Şübhəsiz ki,bu da insanın məsuliyyətlərini artırrır.Çünki hər nemətin qarşılığında bir məsuliyyətin olması məntiqi bir zərurətdir.İnsan bu şərəfə nail olmağın məna və mahiyyətini layiqincə anlaya bilsə mənəvi sərxoşluq sayılabiləcək bir dərəcəyə yüksələr.Çünki “Umməti-Məhəmməd”dən olmağın şərəf və dəyərinin anlaşılması istiqamətindəki dərketmə bu məsuliyyətin əhəmiyyətini qavramağı tələb etdirir.Lakin dünyanı bir imtahan aləmi olaraq təqdir və tənzim edən Haqq təala bu imtahan baç tutsun deyə insanları bir növ “qəflət” xəstəsi etmişdir Bununla əlaqədardır ki,vaxtaşırı qəflət dəryasında qərq olan bir qism insanlar Quran nemətinə nail olmağın feyz və bərəkətindən uzaqlaşaraq nəfslərinin ab-havasına tabe olarkən,saleh və sadiq bəndələr isə ona qalib gələrək Haqqa ram olmaq yolunda mərhələ qət edərlər.Bəşəri həyat,bu eniş və yoxuşlar,zik-zaklar içində davam edib gedir.Tarix fərdlər üçün də,cəmiyyətlər üçün də belə yüksəlib-enmələr aləmidir.Həqiqətən 1400 illik İslam tarixinin ən azı min ilini kəlimeyi-tövhidi ucaltmaq davasının lideri olaraq dərk etmiş olan bir millətin bu günkü vəziyyəti İslam ilə tərəziyə qoyulduqda ağır bir məsuliyyəti vacib olan bir mənzərə sərgiləməkdədir.Lakin belə bir zamanda iman və saleh əməllərə sarılmağın müstəsna bir dəyəri vardır.Bu dəyərin zirvə nöqtəsini də Quran yolundakı xidmətlər təşkil edir.Çünki bir davanın zəif vaxtında edilən yardım,zəfər vaxtındakı səylərdən çox-çox dəyərli və əhəmiyyətlidir.Allah (c.c)aləmi içindəki bütün hər şeyi ilə birlikdə insana əmanət olmaq bəxş etmişdir.Övlad,mal-mülk,sağlamlıq kimi hər şeyi bu çərçivə daxilinə aiddir.İnsan bunlardan incəlik və həssaslıqla istifadə etmək və qorumağa borcludur.Bu əmanətlərin zirvəsini təşkil edən isə,Haqq təalanın sevimli,fəxrimiz Məhəmməd Peyğəmbər-səllallahu əleyhi vəsəlləm-vasitəsilə insanlığa bir hidayət rəhbəri olmaqla lütf etdiyi Qurani-Kərimdir.Buna görədir ki,həzrət Peyğəmbər-səllallahu əleyhi vəsəlləm-Vida həccində ümmətinə qoyduğu əmanətlər arasında ən əvvəl Qurani-Kərimi söyləmiş və onun içindəkiləri kamil surətdə təbliğ etmək vəzifəsini yerinə yetirdiyinə dair əshabdan təsdiq almışdır.Sonra da üç kərə “Şahid ol,ya Rəbbi!” buyuraraq Haqq təalaya yalvarmışdır.*** İnsan kəlamı nə qədər yüksək olursa-olsun,yenə də müəyyən bir hüdudu vardır.Hər ağıl sahibi,söz əhli onu az-çox qavraya bilər.Ancaq,Allah təalanın kəlamında hüdudsuz bir genişlik,sonsuz bir dərinlik,doymaq mümkün olmayan əzəli bir ahəng və əbədi bir ləzzət vardır.Bəşəri elm və təfəkkür nə qədər inkişaf edirsə etsin,Qurani-Kərimin daxilindəki həqiqətlərin üfqünə əsla vara bilməz.Çünki Qurani-Kərim ilahi həqiqətlərin hamısını bizim idrak dünyamıza kəlam surətindəki bir təzahürüdür.Rəbbin zatını qavramağın qeyri-mümkünlüyü kimi Qurani həqiqətlərin sonuna varmaq da bəşər idrakı üçün mütləq şəkildə imkansızdır.Qurani-Kərimin əhatə etdiyi mənaları açıqlamaq üçün edilən təfsir və tərcümələr sonsuz bir dəryadan əlimizdəki qabın həcmi qədər su almağa bənzəyər.Mövlana həzrətləri belə buyurur:“Qurani-Kərimin zahirini bir miqdar mürəkkəb ilə yazmaq mümkündür.Sirlərinə isə misilsiz dəryalar,sahilsiz dənizlər kifayət etməz!” Belə ki,Haqq təala ayeyi-kərimdə Qurani həqiqətlərin sonsuzluğuna dair belə buyurur:“Əgər yer üzündəki bütün ağaclar qələm,dərya da arxasından yeddi dərya qatılaraq (mürəkkəb)olsaydı,yenə də Allahın sözləri (yazmaqla)tükənməzdi.Həqiqətən,Allah yenilməz qüdrət,hikmət sahibidir!” (Loğman,27)İnsanın ruh və bədəninin səbəb olduğu feillərdəki dəyər və ahəng Qurani-Kərimin feyz və rəhmətinin əsəridir.O feyzlərdən məhrum qalındığı təqdirdə bu ahəng pozulur və bəşəri həyat nəfsani arzuların qarışıq bir döyüş meydanı halına gəlir.Əsasən kainat kürrələrdən zərrələrə qədər ilahi təyinlə gerçəkləşən bir nizama tabedir.Məxluqat içərisində ancaq insandır ki,ona verilmiş “cüzi iradə”sini doğru işlətməyərək bu ülvi ahəng və nizamın xaricinə çıxa bilər.Bu aləmin sırf insan üçün imtahan aləmi olmaq xüsusundakı ilahi murada bağlı olaraq bəşərə verilmiş cüzi iradənin ilahi əmrlərlə tərbiyə edilməməsi necə böyük bir peşimanlıqdır.Qurana sarılmayıb müvazinətini itirən hər bir insan,insanlıq heysiyyətini itirmiş,bu nemətə nailiyyət qarşısında ən dəhşətli bir nankorluğa sürüklənmiş,nəfsi arzu və istəklərinin girdablarında özünü həlak etmiş deməkdir.Qurani-Kərim,eyni zamanda insanı doğruya,gözəl əxlaqa,qulluq idrakına,ilahi səadətə dəvət edən tövsiyələr,əmrlər və qadağanlar məcmuəsidir.Yenə Qurani-Kərim kainatdakı gözəlliklərə,zəriflik və qüdrət axarlarına diqqəti yönəldərək möminin daxili aləmində iman həyəcanı oyandırır.Bəndəni bu ilahi nizam qarşısında duyğulu bir ürəklə ürpərdir.Allaha (c.c)və peyğəmbərlərə qarşı məhəbbət aləminə aparır.Şübhəsiz ki,Quran möminlərə iki cahan səadətini bəxş etmək üçün endirilmişdir.Həzrət Peyğəmbər-səllallahu aleyhi vəsəlləm-:“Qurana bərk-bərk sarılın,onu rəhbər və komandan bilin.Çünki O,aləmlərin tərbiyəçisi olan Allahın mübarək kəlamıdır.Ondan gəldi,yenə Ona dönəcəkdir.”-buyurmuşdur.Şəxsin və cəmiyyətin səadəti Quran dünyasına iman şüuru ilə girməklə mümkündür.Quran insanın zahirini də,batinini də aydınladan ilahi bir nurdur.Hədsiz-hüdudsuz hikmət,ibrət və dərslərlə dolu bir nəsihətdir.Tarixi vəzifələrini icra edən digər səmavi kitablar xitab etdikləri şəxslər ilə bərabər müəyyən bir zaman dilimini dolduraraq irşad sahəsini Allah təalanın izni ilə qiyamətə qədər davam etdirmək üzrə həzrət Peyğəmbərin-səllallahu aleyhi vəsəlləm-qüdsi öhdəsinə vermişdirlər.Peyğəmbərimizin-səllallahu aleyhi vəsəlləm-ümumi və sonuncu risaləti ilə başlayan səadət və ruhaniyyət iqlimi qiyamətə qədər davam edəcəkdir.Bütün insanlıq həqiqi səadət və könül rahatlığını ancaq Qurani və Məhəmmədi həqiqətlərin yaşanması ilə dadacaqdır.Quran ayələri tarixi qaranlıqları işıqlandıran açılmaz mü-əmmaları açan,dünya və axirət həyatının baharını bəxş edən möcüzələr diyarıdır.Qurani-Kərim bizə qədim zamanların,keçmiş millətlərin əhvalatlarını nəql edərkən çox-çox ibrətlər və hikmətlər bəxş etməklə gələcəyə dair bii sıra həyati və ictimai dərslər verir.Könül insanı üçün Qurani-Kərim təfəkkür dünyasının də-rinliklərinə açılan ehtişamlı bir qapıdır.Qanayan ruhlara şəfa,yorğun könüllərə səfa bəxş edən ilahi bir hikmət mənbəyidir.Qurandan uzaq həyat mütləq bir əbədiyyətin intiharıdır.Dəhşətli ölüm həqiqəti qarşısında ruhlara təsəlli verən və ölümü Rəbbə qovuşmanın yeganə vəsitəsi olaraq bir şəbi-arus,yəni bəxtəvər bir vüsal olaraq təqdim edən ilahi bir lütf mənbəyidir.Kəlamların ən gözəli o olduğu üçün bəşərə aid səsin ehtişamı və gözəlliyi də Quran tilavətində kamala çatır.Həqiqətə həsrət könüllər hər səsdən doya bilər,lakin Quran səsindən əsla!… Onun nəğməsində qatılaşmamış qəlblər üçün Cənnət rayihələri əsər.Ancaq Quranın sırf sədasına qulaq asıb,dərinliyindəki hikmətlərə yetişməyən qafillər onun bəşər həyatındakı bərəkətindən məhrum qalırlar.Belələri fani dünya ləzzətlərinin dalınca qaçsalar da layiqli bəndə olmaq şərəfindən məhrum qalarlar.Ölüm aləminin heç bir ağıl və zəka mərifəti ilə dərk edilə bilməyən qaranlıqlarını Qurani-Kərim bizə bir həqiqət günəşi qüdrəti ilə işıqlandırar.Beləcə o,hürküdücü ölüm həqiqətini sonsuz aləmə açılan səadətli bir qapı halına gətirər.Yaxınlarını məzara qoyan insanlar torpağın altındakı macəradan xəbərsizdirlər.Zəlzələlər,fırtınalar və bir çox müsibətlərlə xəbərdarlıq silləsi yedikdə isə “təbiət hadisələri” deyərək qaçıb sığınacaq bir yer axtararlar.Necə qəribədir ki,insan ,ilahi mülkdə yaşadığı halda,onun sahibinə düşmən olur,yaxud laqeyd qalır.Ayeyi-Kərimədə bu barədə belə buyurulur:“Məgər insan onu nütfədən yaratdığımızı görmədimi ki,birdən-birə (Rəbbinə)açıq bir düşmən kəsilər.” (Yasin,77)İslami tərifə görə qəbir ya cəhənnəm çüxurlarından bir çüxur,ya da cənnət baxçalarından bir baxçadır.Quransız bir insan da,hələ yaşayarkən cəhənnəm çüxurlarından bir çuxur olan bir qism bədbəxtlarin məzarlarından fərqlənməzlər.Sanki,səyyar bir qəbirdirlər.Qəlbi Quran nuru ilə dolan möminlər isə ali həqiqətləri daimi olaraq təfəkkür edərlər.İlahi kəlam onların qəlblərinə fasi-ləsiz olaraq:“Sən Allahın bəndəsisən.Onun mülkündə yaşayırsan,Onun verdiyi ruzi ilə qidalanırsan,Quranın hikmət,ibrət və sirlərinə var və Rəbbinə pak qəlb ilə yolçuluq et!”-deyərək təlqin edir.*** Möminin ən yaxın mirasçıları onun övladlarıdır.Onlara qalan həqiqi miras isə əbədiyyət zənginliyidir.Övladlara fani ləzzətlər deyil,solmayan,köhnəlməyən,çeynənib-əzilməyən bir səadəti miras qoymalıdır.Əks təqdirdə hər övlad hesab günü ata-anasına qarşı davaçı olacaqdır.Qurana qarşı göstərilən hörmətsizlikdən böyük insanın mənəvi həyatını qaraldan ikinci bir xəta yoxdur.Peyğəmbərimizə-səllallahu aleyhi vəsəlləm-ümmətinin günahları göstərildiyində ən böyük günahın “öyrəndiyi Quranı unutmaq” olduğu bildirilmişdir.Bu halda həm özümüzü,həm də övladlarımızı oxuyub yaşamağa çalışdığımız Qurani-Kərimin məhəbbət və əxlaqı ilə təchiz etməliyik.Həyat,dünya və axirətdən ibarət olmaqla iki səhifədən ibarətdir.Dünyəvi elmlərin həyatın axirət bölümünə aid səhifəsini aydınlatmaqdakı kifayətsizliyinə qarşı dini elmlər həm dünya,həm də axirətin səadət,səlamət və könül rahatlığını təmin edəcək bir məna ərz edərlər.Quran ruhaniyyətindən məhrum qalmış bir cəmiyyətin həyatı iqbal günəşi batmış qaranlıq bir həyatın kabuslu gecəsinə bənzər.Qurani həqiqətlər qarşısında dünyalıq bilikləri ilə öyünüb mübarizəyə girənlər heç də düşünmürlər ki,elmlərin təməlini təşkil edən ağlı Allah yaratmış,fikirlərin parıltıları Allah təalanın iradəsi ilə meydana gəlmişdir.Qurani həqiqətlər onların özlərini də,elmlərini də əhatə edir.Xarici dil öyrənmək üçün min bir əmək sərf edib məktəblər arasında seçim edildiyi halda,Quran kurslarına göz yumaraq,hətta onları aşağı görərək övladlarımızı ilahi kəlamdan məhrum etməyimiz böyük fəlakətdir! Halbuki ən gözəl müvəffəqiyyət öldükdən sonra mənəvi həyatımız üçün zəmin olacaq ardımızca dua edən xeyirli bir nəsil qoyub getməkdir.*** Tarix şahiddir ki,fərdlər,ailələr və millətlər ilahi əmanət olan Qurani-Kərimə tabe olduqları ölçüdə abad olmuşlar.Qurani-Kərimi qəbul etməyən cəmiyyətlər,bugünkü qərb aləmi kimi,nail ola bildikləri dünyəvi rifah və rahatlığı Qurandan olduğunu bilmədən belə tətbiq etdikləri bir sıra düsturlara borcludurlar.Hər millətin gələcəyi onun öz gəncliyinin əldə etdiyi xüsusiyyətlərə bağlıdır.Hər dövrün gəncliyi öz xarakterinə uyğun öz enerjisini sərf edə bildiyi ayrı bir həyəcan aləmində yaşayır.Həyəcan,yəni daxildən gələn qüvvətli hislər isə dövrün dəyər hökmlərindən qidalanaraq formalaşır.Cəmiyyət də bu hislərlə yoğrulur.Bəzən gənc ruhlarda bu təmayüllər atəşli bir inanc halını alır.Halbuki gənclik imanın həyəcanını layiqincə dərk etmə dərəcəsinə görə qiymətləndirilir.Hər millət öz gəncliyinin hiss və təxəyyül dünyasına görə formalaşır.Unutmaq olmaz ki,bu aləmin yaranma səbəbi Haqq təalanın öz həqiqətinə uyğun bir surətdə bilinməsi və bəşəri həyatın bu idrakın işığı altında davam etdirilməsidir.Bu isə İslam ilə mövcud olduğundan İslamın qiyamətə qədər davamı bu ilahi muradın təbii bir nəticəsidir.Buna görədir ki,tarixdə İslamın hakimiyyəti və qələbəsində nə qədər enişli-yoxuşlu hadisələr baş versədə,İslam əsla məhv olamaz.Günəşin işığını yox etmək necə bəşər qüvvəsinin xaricindədirsə,imanı və Tövhidi yox edə bilmək də eləcə mümkün deyil.Çünki İslam,Rəbbimizin təminatı altındadır.Onun hakimiyyətinin mütləq mənada məhv olması,qiyamətin qopması deməkdir.Yəni o,sona yetərsə,aləmin də sonu olar.Ancaq ilahi iradə bu aləmdə “səbəblər” surətində özünü göstərər.Əlbətə,İslamın dövranı qədər qələbəsi də bir sıra səbəblərə bağlıdır.Bu səbəblər çərçivəsində əsas səbəb mömünlərin Qurani-Kərimə sarılması,onun əxlaqı ilə əxlaqlanması,istiqaməti ilə istiqamətlənməsi nəticəsində təzahür edər.Haqq və həqiqət adına hər böhran dövründən azad olmağın başlıca səbəbi Qurani-Kərim xidmətindəki səy göstərməkdən ibarətdir.Əsil bərəkət bundadır.Zəmanəmiz belə əzm və səylərin həyati əhəmiyyət kəsb etdiyi bir dövrdür.Bu zamanda bütün ümmətin yenidən oyanması və öz mənliyinə qayıdışını təmin edə biləcək olan əsil xidmət Qurani-Kərimə yönəlik əlaqəyə rəvac verə bilməkdir.Quran kursları qarşı laqeyidliyin hökm sürdüyü zəmanə-mizdə səy və fədakarlıqlar çox əhəmiyyətlidir.Burda səhlənkarlıq göstərmək özümüzün,nəslimizin və bütün ümmətin gələcəyini təhlükəyə atmaq kimi ağır bir vəbal olar.Əsasən Haqq təalanın “nurunu tamamlayacağı” vədi bir iman dayağıdır.Lakin Haqq təalanın nurunu tamamlamaq haqdakı vədini insanlar öz əllərilə gerçəkləşdirəcəklər deyə,hamımız o vədin reallaşması üçün həyəcanlı bir həmlə və fədakarlıq halında olmalıyıq.Onsuz da Rəbbimiz nurunu tamamlayacaqdır,lakin bu yoldakı xidmətlərdə tənbəllik edənlər məsuliyyətdən yaxa qurtara bilməzlər.Allah Rəsulunun yanında bütün səfərlərə qatılıb yalnız Təbük səfərində iştirak etməyən üç nəfərə verilən ilahi cəza hamıya məlumdur.Yəni təqdir olunan nə isə,hər zaman olur.Ancaq təqdirin reallaşmasında əmr olunanı etməyənlər məsuliyyət daşıyırlar.Bu halda şəxsi məsuliyyətdən qurtara bilmək üçün iman və İslamın qələbəsi istiqamətində şəxsi və dünyəvi işlərə qatlanan fədakarlıqda müqayisə olunmayacaq dərəcədə təşəbbüs göstərmək zəruridir.Bu şanlı iman xidmətindən bir pay əldə etməkdən şərəfli nə ola bilər? Ancaq taqətimiz nisbətində hər hansı bir səy göstərmədən sırf ümid və inancın ilahi yardımları cəlb edəcəyini gözləmək də faydasızdır.Haqq təalanın ehsan etdiyi Qurani-Kərim nemətini təqdir edə bilməyib gələcək təlaşı ilə bəsit,fani və alçaq mənfəətlərin izinə düşüb ümidini fanilərin diplomlarına bağlamaqla Quran dünyasından məhrum qalanlardan olmayaq.Sonda bu fani əlaqələrin boş olduğu görünəcək,lakin o vaxt hər şey bitmiş olacaq.Bu həqiqətə istinadən Yunus Əmrə belə deyir:Kur’an okumayan kişi,Müşkildir onu her işi ,Şöyle gider yaz ve kışı,Hayranı sergerdan ola! Her kim ki Kur’an bilmedi Sanki cihana gelmedi,Derdine derman bulmadı,İşlerine pişman ola! *** Ayeyi-kərimələrdə Haqq təala buyurur:“(Ya Rəsulum!)De:«Ey mülkün sahibi olan Allah! Sən mülkü istədiyin şəxsə verər,istədiyin şəxsi yüksəldər və istədiyin şəxsi alçaldarsan.Xeyir yalnız Sənin əlindədir.Həqiqətən,Sən hər şeyə qadirsən!” (ali-İmran,26)“Göylərin və yerin hökmü Allaha məxsusdur.Allah hər şeyə qadirdir!” (Ali-İmran,189)“.Göylərin və yerin xəzinələri Allaha məxsusdur,lakin münafiqlər (bunu)anlamazlar.” (əl-Münafiqun,7)Bu ayələr açıq-aşkar bəyan edir ki,iqbal və istiqbal ehsan edəcək yeganə qüdrət Kainatın Xaliqi olan Allahdır.Həqiqi istiqbal axirət həyatı,həqiqi iqbal isə ilahi rizaya nail olmaqdır.Nə qədər acınacaqlıdır ki,bu gün Quran yuvalarının bir qisminə tələbsizlikdən kilid vurulmuşdur.Belə hal bu müəssisələri çox-çox fədakarlıqlara qatlanaraq qurulmuş keçmişlərimizə qarşı böyük bir xəyanətdir.Məsuliyyəti ağırdır.Fani dünyanın bəxt ulduzlarına aldanaraq övladlarını bu yuvalardan məhrum edənlər də bu müəssisələrə qarşı işlənən cinayətlərə ortaq olmuş olurlar.İnsanları səadət və kamilliyə,millətləri şərəf və tərəqqiyə aparan həqiqətlər cənnəti olan Qurani-Kərimə qarşı laqeyidlikdən doğacaq böyük müsibətləri,ağır məhkumiyyətləri düşünüb ona görə davranmağın hər yetkin ürək sahibi,zəkalı müsəlmanın birinci vəzifəsi olduğuna şübhə edilə bilməz.Qurana düşmənlik qədər bir bədbəxtlik insan ağlına gələməsə də,ona xidmət etmək xüsusundakı laqeyidlik,elə onun kimi böyük bir günahdır.İnsanların sel aparan kötüklər kimi zamanın mənfi dəblərinə qapıldığı zəmanəmizdə ayıq-sayıq ola bilməyimiz; küfr və dinsizlik selindən üstümüzə bircə damla da sıçramayacaq şəkildə qoruna bilməyimiz üçün yaxınlarımıza,ailə üzvlərimizə,ətrafımızdakılara Quranı öyrətməyə,onun nurunu,feyzini,bərəkətini öyrətməyə səy göstərməliyik.Qurana ona ehtiyacımızı əsla unutmamalıyıq.Quranla daimi ünsiyyət içində həmhal olmağımız,onun əmr və qadağanları ilə istiqamətlənməyimiz və əxlaqı ilə əxlaqlanmağımıza səbəb olur.Əksinə hərəkət isə böyük bir peşimanlıqdır.Əbədi gələcəyimizi fani ləzzətlərqarşılığında ziyan etməkdir.Qurani-Kərimdə buyurulur:“Onlar Qur’an barəsində düşünməzlərmi? Yoxsa ürəklərinə kilid vurulmuşdur?” (Mühəmməd,24)İnsanların əksəriyyətlə maddəyə ram olduqları zəmanəmizdə ələlxüsus Qurani-Kərim müəllimlərinin tələblərinə daha çox diqqət göstərmələri zəruridir.Tələbənin qəlbi müəlliminin məhəbbəti ilə dolmalıdır.Müəllimdən,“əlifba”nı öyrənmədən əvvəl “əlif”in mahiyyətini öyrənməlidir.Körpə ürəklərə Allah və Rəsulallah sevgisindən parıltılar saçılaraq feyz ilə yoğrulmalıdır.İslamın nəzakət,alicənablıq və s.kimi bütün gözəllikləri məsum qəlblərdə əksini tapmalıdır.Allah kəlamının təliminə ilahi xitaba nail olmağın həyəcanı ilə başlanılmalıdır ki,körpə və məsum ürəklər Quran “əlifbası”nın digər əlifbalardan fərqini anlayıb həyat boyu Qurana ehtiram göstərsin və qəlbən də Quranla yoğrularaq ilahi sirrin nurani bir xəzinəsi halına gəlsin.*** Daimi bir yolçu olduğumuz bu dünyada yerli kimi özünü aparmamaq lazımdır.Əsrlər və insanlar ilahi köç dəstələridir.Yaşadığımız bu kölgələr aləmindən həqiqət diyarına köçmə qanunu həyatın əsası və qaçılması mümkün olmayan bir həqiqətdir.Torpaq üzərində gəzib dolaşırkən bir gün gəlib o tapdanmış torpağın bir ovucu olacağımız həqiqətini qavrayıb həyatımızı bu qavrayışın işığı altında tənzim edə bilməyimiz üçün yalnız və yalnız Qurani-Kərimin dərin mənalarına iman və məhəbbətlə təzim etməyimiz lazımdır.Övladlarımızın da həyat və sonrasına dair kamil bir baxış üfüqlərinə sahib olmaları üçün ilkin vəzifə ata-analrın boynuna düşür.Övladlarına və gələcək nəsillərə qarşı belə şərəfli bir xidməti yerinə yetirərək ilahi mizanda Qurani-Kərim nemətinin məsuliyyətindən bəraət fərmanı ala bilənlər nə qədər xoşbəxtdir! Ya Rəbbi! Bizi belə xas bəndələrində eylə! Ya Rəbbi! Vətənimizi,millətimizi Quransızlıq,imansızlıq və əxlaqsızlıqdanqoru! Bu fani aləmdə Qurani-Kərimin həqiqi ehtişamına bürünərək cənnət həyatı yaşamağı və feyzli Quran nəslinin davamını nəsib eylə! Amin! CANLI QURAN OLA BİLMƏK İnsana vəd edilən dünya və axirət səadəti ancaq Qurana ram ola bilməyin müqabilində olur.Hər həqiqət Quranda gizi,hər səadət imanda zahirdir.Cahanın ən xeyirli və məsud insanları Quran kölgəsi altında toplanan,Onun həyat nuru ilə nurlanan,Onda fani olanlar yəni,canlı bir Quran halına gələ bilənlərdir.Ayeyi-Kərimədə həzrət Peyğəmbər-səllallahu aleyhi vəsəlləm-haqqında buyurulan:“Şübhəsiz ki,sən böyük bir əxlaq üzərindəsən!” (əl-Qələm,4)bəyanındakı həqiqəti dərk etmək üçün həzrət Aişəyə:-“Rəsulallahın-səllallahu aleyhi vəsəlləm-əxlaqı necə idi-deyə sual verdikdə,möminlərin anası Onun uca əxlaqını belə ifadə etmişdir:“Onun əxlaqı Quran idi!” (Müslim,Kitabus-salat,746)Bu baxımdan:“Rəhman! (Mərhəmətli olan Allah!).Quranı öyrətdi.İnsanı yaratdı.Ona danışmağı öyrətdi.” (Rəhman,1-4)ayələrinin izahında:Haqq təala Quranı öyrətmək üçün və bəyanı da ona Quranı anlaması üçün öyrtəmişdir”-deyilmişdir.Belə ki,Allah təalanın bu ayeyi-kərimələrdə əvvəlcə Quranı öyrətməsindən,sonra da insanı yaratmasından bəhs edilməsi yaradılma hikmətinin məcazi bir ifadəsidir.Bu ifadədə insanın yaranma qayəsinin sırf din və elm olduğunun bilinməsi və Qurana qarşı məsuliyyətin dərk edilməsi vardır.Çünki insan deyilən bu varlığın heysiyyət və şərəfi Qurani-Kərim ilə gerçəkləşir.Belə ki,insana verilən bəyan səlahiyyəti də ilahi təlimatı almaq,məhəbbət,hikmət və qeyb aləmindəki təcəllalara nail olacaq canlı bir Quran ola bilmək hikmətinə bəxş edilmişdir.Çünki dünya və axirət səadətin sirləri Qurani-Kərimdə yazılmış və bizə bir həyat kitabı,qurtuluş reserpti kimi təqdim edilmişdir.Rəhman olan Allahın insanlığa mərhəmətinin ən böyük təzahürü olan Quran-Kərim bəşəriyyət üçün qiymət və dəyər təriflərinə sığmayacaq dərəcədə ülvi və böyük bir nemətdir.O,insan və kainatın əsas qayda-qanunlarının ən mükəmməl və ən doğru tərcümanıdır.Lövhi-Məhfuzdan endirilmiş yeganə hidayət rəhbəridir.Quran bizi təfəkkürə dəvət edir.Düşünməyimiz üçün qəflətdən oyandırır.“İnsan nədir?” “Əsli nədəndir?” “İnsanın var olması necə başlamışdır?” “Ona Quran və bəyanın incəliklərini kim öyrətmişdir?” suallarının ilahi cavablarını verir.Quranın ən mühüm bərəkətindən biri də insanı daxilən oyandırmaq,zahiri gözəlliklərlə təsirləndirmək və mənəviyyat aləmində onu Rəbbinin məhəbbətinə çəkməkdir.Rəhman,kainat səhnəsindəki bütün nemət,ibrət və qüdrət lövhələrini insana nümayiş etdirir.Çünki insan,Rəbbin bir qüdrət nişanəsi və icad nümunəsidir.Quranın təfəkkür aləminə daxil olan:“Bu cahan nədir? Bu dünyaya haradan və nə üçün gəldim? Ömür təqvimindəki fani günlərin həqiqəti nədir? Yaşayanların istiqbalı olan ölüm və torpaq fırtınasının hikməti nədir? Xülasə mən kiməm,necə yaşamalı və necə ölməliyəm?” suallarının mahiyyətini açar.Beləcə Allahın razı olacağı istiqamətdə əbədiyyət aləminə hazırlanar.Mömin olan bəndələrə:“Quranın göstərdiyi istiqamət üzrə yaşa,onun əxlaqı ilə əxlaqlan və müsəlman kimi ruhunu təslim et!”-təlimatını verən Qurani-Kərim nur və zülməti yaradan Allah (c.c)tərəfindən insanları nura qəərq etmək üçün Məhəmmədin qəlbinə enən ilahi bir kitabdır ki,insanın həyatı,inamın ruhu,yerlərin və göylərin dili,səadət günəşi və bərəkət xəzinəsidir.*** Quran ilə həmhal olmaqda inam və vicdan rahatlığı,onun təzahürlərinə nail olan mömində də sonsuz fərahlıq vardır.Ona görədir ki,Quranlaşan möminlərin qəlbləri Allahın səltənətinin hüdudsuz səmalarıdır.Quranın ehtişamına bürünən,Qurani həqiqətlərin cənnətində yaşayan və Qurani incəlikləri qəlblərinin dərinliklərində hiss edən əshabi-kiramda bu cəhət özünü nə gözəl büruzə vermişdir.Həzrət Əbu Bəkr-radiyallahu anh-Nisa surəsinin:“Pislik edən şəxs onun cəzasını görəcək! ” (Nisa,123)məallindəki ayə nazil olduqda son dərəcə böyük bir daxili titrəyişlə Allah qorxusundan:“Belim qırılan kimi oldum,bükülüb qaldım.” (S.Uludağ,Kəlabazi,Təərrüf,səh.113)-buyurmuşdur.Bir gün həzrət Ömər-radiyallahu anh-bir evin önündən keçərkən ev sahibinin ətrafı başına götürən bir səslə Tur surəsini oxuduğunu eşitdi.Adam:“Rəbbinin əzabı (Ya Peyğəmbər!)mütləq vaqe olacaqdır! Onu heç kəs dəf edə bilməz!” (ət-Tur,7,8)ayəsini oxuduqda həzrət Ömər-radiyallahu anh-miniyindən düşdü,bir müddət divara söykənərək dinlədi.Sonra bu ayənin xəbərdarlığın şiddətli təsiriylə evində bir müddət xəstə yatdı.Həzrət Ömərin bu ifadəsi də nə qədər düşündürücüdür:“Bəqərə surəsini on iki ildə xətm etdim,bir şükür qurbanı kəsdim!” Çünki onun Quran oxuması yalnız ifadələri tələffüz etməkdən ibarət deyildi.Bu oxunuş Quranın hikmət və sirlərinə vaqif olmağı hədəfləyərək,oradakı ilahi mesajları qavrayaraq və yaşayaraq oxunan bir oxunuş idi.Çünki həqiqi mənada Qurandan istifadə etmək yalnız belə mümkündür.Quran əxlaqı çox dərin və uca bir haldır.Könüllər Quranla yoğrula bildiyi ölçüdə və ixlasları dərəcəsində ondan pay alarlar.Bu pay kimində az,kimində orta,kimində də çox olmaqla müxtəlifdir.Yəni könül fərqinə görədir.Mədinəyi-Münəvvərədə yaşayan Şamlı Abdullah əfəndi vardı.Sami əfəndi həzrətlərinin könül bağçasında silinməz iz buraxan müstəsna adamlardandı.Bu şəxsin Qurana olan məhəbbəti və eşqi bambaşqa idi.O,hər sahədə Quran əxlaqına bürünmüşdü.Belə ki,onun Qurana qarşı olan istəyinin nəticəsində bir gecədə Haqq dərgahından hafizlik verilərək misilsiz nemətlə mükafatlandırılmışdır.Hafizlik,Qurani-Kərimin möcüzələrindən olduğu üçün bu şəkildə,yəni bir gecədə hafiz olmuş adamlar müşahidə edilmiş lütf təcəllalarıdır.İfadə etdiyimiz kimi bu məsələ könül dünyası ilə əlaqədardır.Şamlı Abdullah əfəndidən hafizlik bir dəfə geri alınmış və o mübarək şəxsiyyətin bu lütfə yenidən qovuşması nə qədər hicranlı göz yaşlarından sonra baş vermişdir.Bu hadisə Qurani-Kərimin saysız-hesabsız fayda və təzahürlərindən yalnız biridir.Mələkləri ilahi həzzlərə qərq edən,hətta digər məxluqatı belə təsir altına alıb düşündürən Quran,kim bilir,nəfsaniyyətdən qurtulub nuraniyyətə qərq olmuş bir könülə sirrlərini necə faş edər! Onun üçün Quranın lütf və sirlərinə nail ola bilmək yolunda könüllər canlı bir Quran halına gəlməlidir.Canlı bir Quran ola bilmək isə Quranı ən gözəl şəkildə öyrənmək və yaşamaq ilə başlayar.Bu da Quranın elm iqliminə girmək,onun hikmət dəryasına dalmaq,ibrət mənzərələrindən dərs almaq,irfan süfrəsindən qidalanmaq,ehsan üfqünə yönəlmək,müsibətlər önündə səbir silahına sarılmaq,ilahi proqrama riza xamırı ilə yoğrulmaq,təslimiyyət mənbəyi ilə dolmaq,xidmət çeşməsindən içmək və içirmək,fədakarlıq libasına bürünmək,məhəbbət sarayına daxil olmaq,haqqı və səbri tövsiyə yolunu tutmaq,infaqı vərdiş halına gətirmək,istiqamət üzrə əməli-saleh olmaq,xülasə qəlbi tikansız bir könül baxçası halına gətirərək Haqqın məhəbbət nəzərinə nail ola bilmək deməkdir.Buna müvəffəq olanlar,yəni canlı Quran halına gələnlər,bir sözlə onun elmi ilə amil,hikməti ilə kamil olurlar.Beləcə ariflər,salehlər,zahidlər,aşiqlər və sadiqlər karvanına daxil edilirlər.Buna görə də həyatımızın hər nöqtəsinə Quranın nurunu əks etdirmək və könüllərimizi onun kövsəri ilə nəsibləndirərək əbədiyyətə yönəltmək sonsuz səadətimizin yeganə vəsiləsidir.*** Bu şəkildə dilini və qəlbini Qurani-Kərimdən başqa bir şeylə məşğul etməyən,hər istəyini Qurani-Kərimdən ayə oxuyaraq istəyən,hər sorulanı Qurani-Kərimdən ayə oxuyaraq cavablandıran,ləfzə və mənaya vaqif olan bir çox şəxslər yetişmişdir! İslam böyüklərindən Abdullah ibn Mübarək həzrətləri bu keyfiyyətləri daşıyan bir qadının ibrət və hikmətlərlə dolu halını belə nəql edir:“Allahın Beytül-Həramını həcc və Peyğəmbərimizin-səllallahu aleyhi və səlləm-müqəddəs qəbrini ziyarət etmək məqsədi ilə yola çıxmışdım.Yolda bir qaraltı gördüm.Diqqətlə baxdıqda nə görsəm yaxşıdır:Əynində yundan əba,başında da yun örpəyi olan tənha bir qadın! ” Ona:-“Əssəlamu aleykum və rahmətüllahi və bərakatuh!”-deyib salam verdim.O,“Yasin” surəsindən:“Rəhmli Rəbdən (onlara)salam deyiləcəkdir” (Yasin 58)ayəsini oxuyaraq salamıma cavab verdi:Ona:-“Allah xeyir etsin! Sən burada nə edirsən?”-deyə soruşdum.“Əraf” surəsinin 186-cı ayəsindəki:-“Allah kimi doğru yoldan sapdırsa,ona yol göstərən olmaz.” (Ərəf,186)hissəni oxudu.Başa düşdüm ki,yolu azıb orada qalmışdır.Ondan:-“Hara getmək istəyirsən?”-deyə sordum.“İsra” surəsinin birinci ayəsindəki:-“Bəndəsini (Peyğəmbəri-səllallahu aleyhi vəsəlləm-)bir gecə Məscidül-Haramdan Məscidül Əqsaya aparan.” (əl-İsra,1)-hissəsini söylədi.Bildim ki,Hacc ziyarəti etmiş Beytül-Məqdisə (Qüdsə)getmək istəyir.Ondan:-“Sən neçə gündür buradasan?”-dedim.“Məryəm” surəsinin 10-cu ayəsi ilə:-“Sən sağlam ikən üç gün-üç gecə.” (Məryəm 10)cavab verdi.Mən:-“Yanında yeyəcəyin bir şey görmürəm!”-dedim.“Şüəra” surəsindəki:-“Məni yedirən də,içirdən də Odur!” (Şüəra,79)ayəsinin məalını söylədi.Ona:-“Sən nə ilə dəstamaz alırsan?”-deyə soruşdum.“Nisa” surəsinin 43-cü ayəsindəki:-“Su tapmadığımız zaman pak bir torpaqla təyəmmüm edin.” (Nisa,43)bölümü oxudu.Ona:-“Yanımda yemək var,istəyirsənmi?”-dedim.“Bəqərə” surəsinin 187-ci ayəsindəki:-“Sonra axşam (günəş batana)qədər orucunuza tamamlayın!”-(Bəqərə,187)hissəni oxudu.Ona:-“İndi Ramazan ayı deyil ki?”-dedim.“Bəqərə” surəsinin 158-ci ayəsindən:“Hər kəs (vacibdən əlavə)könüllü olaraq yaxşı bir iş görərsə,Allah (onun etdiyi yaxşı işdən razı qalandır (əvəzini verəndir),(onu)biləndir.” (Bəqərə,158)məalindəki bölümü oxudu.-“Səfərdə iftar bizə mübah qılınmayıbmı?-dedim.“Bəqərə” surəsinin 184-cü ayəsindən:-“Bilsəniz oruc tutmaq sizin üçün nə qədər xeyirlidir!” (Bəqərə,184)məalindəki bölümü oxudu.Ondan:-“Sən niyə mənim danışdığım tərzdə danışmırsan?-deyə soruşdum.O,“Qaf” surəsinin:-“Dediyi hər sözü (yazmaq üçün)onun yanında hazır durub gözləyən (iki mələk)vardır!”-məalindəki 18-ci ayəsini oxudu.Ona:-“Səni dəvəyə mindirib dəstənə çatdırım!”-dedim.O da:-“Allah gördüyünüz hər bir yaxşı işi bilir.” (Bəqərə,197)-məalindəki bölməni oxudu.Onu mindirmək üçün dəvəmi xıxırtdım.Nur surəsinin 30-cu ayəsindən:-“Mömin kişilərə de ki,gözlərini haram edilmiş şeylərdən çevirsinlər (naməhrəmə baxmasınlar)”-məalindəki bölümü söylədi.Dəvəyə minən kimi Zuxruf surəsinin 13 və 14-cü ayələrindəki:-“Bunları bizə ram edən Allah pakdır,müqəddəsdir? (Əgər Allahın köməyi olmasaydı)bizim onlara gücümüz çatmazdı.Həqiqətən biz (öləndən sonra)Rəbbimizin hüzuruna qayıdacağıq.”-məalli bölməni oxudu.Yola düzəldikdə isə Müzzəmmil surəsinin 20-ci ayəsindən:-“Qurandan sizə müyəssər olanı oxuyun.” məallı bölməni oxudu.Mən də:“Kimə hikmət bəxş edilmişsə,ona çoxlu xeyir (əbədi səadət)verilmişdir.” (əl-Bəqərə,269)ayəsindən feyz alaraq:-“Sənə çox xeyir verilmişdir”-dedim.O,bu ayənin davamındakı:-“Bunu ancaq ağıl sahibləri düşünüb dərk edərlər” (əl-Bəqərə,269)məallı bölməni oxudu.Nəhayət,dəstəyə yetişdik və:-“Bax bu da sənin dəstən.O dəstədə sənin kimin var?”-dedim.Kəhf surəsinin 46-cı ayəsindəki:-“Oğul-uşaq (oğullar)bu dünyanın bər-bəzəyidir”-hissəni oxudu.Bildim ki,dəstədə oğulları var.-“Onlar Həcc heyətində nəçidirlər?”-deyə soruşdum.Nəhl surəsinin:-“(Yollarda dərə,təpə,çüxur kimi)əlamətlər də (müəyyən etdi).(İnsanlar gecə vaxtı)yollarını (və qibləni)ulduzlar vasitəsilə tapdılar”-məalindəki 16-cı ayəsini oxudu.Başa düşdüm ki,oğulları heyətin bələdçiləridirlər.Çadır düşərgələrini göstərərək:-“Bu çadırların içində sənin kimin var?”-deyə soruşdum.Nisa surəsinin 125-ci ayəsindən:-“Allah İbrahimi (Özünə)dost tutmuşdur!”-məalindəki son bölməni,164-cü ayəsindən-“Allah Musa ilə sözlə danışdı.”-məallı bölməni,Məryəm surəsinin 12-ci ayəsindən:-“Ey Yəhya! Kitabdan bərk yapış!”-məalindəki birinci hissəni oxudu.Mən üzümü çadırlara tərəf tutaraq:-“Ey İbrahim! Ey Musa! Ey Yəhya!”-deyərək səsləndikdə ordan ay parçası kimi üç gənc çıxıb gəldi.Gəlib oturduqları zaman anaları onlara Kəhf surəsinin 19-cu ayəsindən:-“İndi içərinizdən birini bu gümüş pulunuzla şəhərə göndərin ki,görsün ən təmiz təam hansıdırsa,ondan sizə ruzi (yemək)alıb gətirsin.”-məalindəki bölməni oxudu.Gənclərdən biri gedib satın yemək aldı.Onu mənim qabağıma qoydular.Qadın əl-Həqqə surəsinin:“(Onlara belə deyiləcəkdir:)Keçmiş günlərdə etdiyiniz (yaxşı)əməllər müqabilində yeyin-için!”-məalindəki 24-cü ayəsini oxudu.Lakin mən qadının oğullarına:-“Siz ananızın bu halını mənə xəbər verməsəniz təamınızı dadmaram!”-dedim.Bunu görən gənclər:-“Bu bizim anamızdır.Rəhman olan Allaha qarşı xəta işləməkdən qorxaraq qırx ildir ki,Qurani-Kərim ayələrindən başqa bir söz dilinə gətirməz,danışmaz!”-dedilər.Mən də Cümə surəsinin:-“Bu,Allahın istədiyinə əta etdiyi lütfdür.Allah çox böyük lütf sahibidir.”-məalindəki 4-cü ayəsini oxudum.(M.A.Köksab,Kitab və sünnət,21-25)Bu da canlı Quran olmanın bir nümunəsi! Mərhum Mehmet Akif Quranın məhz bu pəncərəsini açaraq:İnmemişdir hele Kur’an şunu hakkıyla bilin,Ne mezarlıkda okunmak,ne de fal bakmak için! demişdir.İbn Abbas-radiyallahu anh-Quranlaşan möminlərin o sonsuz kitabda bir çox qismətlərə nail ola biləcəyini,bu səbəbdən həyat və Quranın nə dərəcədə iç-içə olması lazım gəldiyini ifadə etmək mahiyyətində belə demişdir.“Dəvəmin ipi itsə,onu da Allahın kitabında tapardım.” Çünki Quran:“Əgər yer üzündəki bütün ağaclar qələm,dərya da arxasından yeddi dərya qatılaraq (mürəkkəb)olsaydı,yenə də Allahın sözləri (yazmaqla)tükənməzdi.Həqiqətən,Allah yenilməz qüdrət,hikmət sahibidir!” (Loğman,27)bəyanında ifadə edildiyi kimi maddi və mənəvi sonsuz məlumat,elm,sirr,hikmət və mərifət ilə doludur.O,bir açardır ki,aça bilmədiyi qapı yoxdur.O,elə bir rəhmətdir ki,insan ancaq onun yüksək iqlimi içərisində kainatın özəyi olmaq keyfiyyətini qoruya bilər,kainatdakı sonsuz mənzərələrin möhtəşəm naxışlarına və bunlarda nümayiş etdirilən ialhi qüdrət təzahürlərinə,qəlb incəliyinə və bəsirətə nail olmaqla vasili-illəllah ola bilər.Çünki Quran insana hər cür ülvi vəzifəni və məhəbbəti öyrədən müqəddəs bir məktəbdir.O,insana yaradılışındakı hikmət və gövhəri müfahizə etdirən,ondakı ilahi gözəlliklərin təzahürünə səbəb olan Haqq nitqidir.Onun tərbiyəsini alaraq onda faniləşənlər ağıllarını iman həqiqətlərinə,könüllərini qüdsi mənzərələrə,əxlaqi nəşələrə və fəzilət duyğularına,əzalarını xeyirli davranışlara həsr edər,canlı bir Quran halına gələrlər.Beləcə Quranlaşan insan bu qoca kainatın bir yelpik kimi yığılıb içinə sığdığı miniatür bir aləm olma keyfiyyətinin inkişafını yaşayar.O,toxum içində gizlənən qoca bir çinar,zərrə içində böyük bir kürrə və fərd içində cəmiyyət qəbilindən bie çox əzəmətli yaranışların özəyi halında bir varlıq olur və mələklərdən yüksək səviyyəyə gəlir.Çünki o,Quran əxlaqına bürünməklə həqiqətdə Allah (c.c)və Rəsulunun-səllallahu aleyhi vəsəlləm-əxlaqına bürünmüşdür.Yeri gəlmişkən,deyək ki,kitabullaha sarılıb bir Quran ola bilmək hədisi-şərifləri və sünneyi-səniyyəni bir kənara atmaq deyildir.Əksinə kitab və sünnəni bütöv bir halda yaşaya bilmək deməkdir.Bu isə:“Peyğəmbər sizə nə verirsə,onu götürün; nəyi qadağan edirsə,ondan əl çəkin.Allahdan qorxun.Həqiqətən,Allahın cəzası çox şiddətlidir.” (əl-Haşr,7)ayəsində qeyd olunduğu kimi,Quranın bir əmridir.Beləliklə sünnələri fərzlərin fəzilət və şərifi ilə müqayisə edərək aşağı görmək,yaxud tərk etmək Quranın ruhuna ziddir.Çünki sünnəyə bağlılıq fərzlərin layiqincə ifa edilməsinə səbəb olar.Unutmamalıyıq ki,İslamın insanlığa bütöv halda təqdim etdiyi iki nur mənbəyi vardır:Biri Qurani-Kərim,o biri də həzrət Peyğəmbərin-səllallahu aleyhi və səlləm-sünnəsidir! Ya Rəbbi! Qəlbimizi Qurani-Kərimin elm,hikmət,nur və sevinci ilə bəzəyib bizi canlı bir Quran halında İslamı yaşayan Peyğəmbər aşiqlərindən eylə! Amin! KOSOVADAN BU GÜNÜMÜZƏ ŞƏHİDLİK Şəhidlik,zahirdə dünya nemətlərinin ən qiymətlisi olan həyatı,Allah yolunda sevə-sevə qurban verməkdir.Lakin yalnız zahiri həyatı qurban vermək şəklində başa düşülən şəhidliyin digər bir tərəfi də,bədən həyatiliyini davam etdirdiyi halda belə onun mənən aşıb keçilməsi zahiri mənliyin sanki yox edilməsi və ruhən Rəbbə qovuşdurulmasıdır ki,bu yüksək dərəcəyə məqam etibarilə fəna-fillah deyilir.Bu iki keyfiyyətin zirvəsində duran Sultan I Murad Xan Kosova sərhədlərinə çatdığı zaman toz-dumandan göz-gözü görmürdü.İki rükət namaz qıldıqdan sonra hüznlü göz yaşları içində bu duanı etdi:“Ya Rəbbi! Bu fırtına aciz Murad bəndənin günahları ucbatından qopdusa,məsum əsgərlərimi cəzalandırma!” “Ya İlahi! Mülk də,bu bəndə də Sənindir.Mən aciz bir bəndəyəm.Mənim niyyətimi və sirrimi ən yaxşı sən bilirsən… Məqsədim mal və mülk deyildir.İstədiyim yalnız sənin rizandır.” “Onlara elə bir zəfər lütf et ki,bütün müsəlmanlar bayram etsin.İstərsən o bayram günündə bu Murad bəndən Sənin yolunda qurban olsun! Şəhidlik şərbətini içsin! ” Dan yeri ağaranda Osmanlı ordusu döyüş vəziyyətinə gətirildi.Mərkəzdə Sultan Murad xan,sağ cinahda şahzadə İldırım Bəyazid,sol cinahda da şahzadə Yaqub Çələbi komandanlıq edirdi.Ata və oğulları can bir qəlb halına gəlmişdi.Əlayi-Kəlimətullah (Allahın adının ucaldılması)uğrunda şəhidliyə və qaziliyə hazırlaşmanın həyəcanını yaşayırdılar.Sanki “Anam-atam və canım sənə qurban olsun,ya Rəsulallah! ” deyən əshabi-kiramdan bir ruzigar Avropanın ortasındakı Kosova elində əsirdi.Belə ki,bu ülvi ab-havadan bir nəfəs alan Murad xan müharibənin sonunda şəhid olacaq,o gün Kosova elində qazanılacaq əfsanəvi bir zəfərin təməlində duran iman; vəcd və müstəsna bir qeyrətin simvolu olaraq səyin qədər yaşayacaqdır.Padişahın yaralandıqdan sonra şəhid olmamışda əvvəl söylədiyi son sözlər isə bunlardı:“İslamın zəfəri,məim şəhid olmağıma bağlı isə,şəhidlik şərbətini nəsib etməsini Haqq təaladan dua və murad etmişdim.Deməli,duam qəbul edilib.Allaha həmd və səna olsun! İslam əsgərlərinin zəfərini gördükdən sonra həyatım sona yetişməkdədir! Mən artıq sizi,müzəffər əsgərlərimi və dövlətimi Allaha əmanət edirəm.” Bu sözlərinin ardınca Sultan Muradın təmiz cəsədi şəhidliyin mübarək qanına bürünərək ilahi və əbədi yolçuluğa səfər etdi!.Bu gün Balkan ölkələrindəki bütün müsəlman xalqlarının mövcudluğu,ilk Osmanlı fathinin və məskunlaşdırma siyasətinin bir əsəridir.Oradakı əhali isə,bu gün bizə Osmanlının bir əmanətidir.Bizim kimi onlar da fatehlər övladıdırlar.Onların olduqları yerlərdə mühafizə olunmaları zəruridir.Çünki əzan sədası Avropada onlarla birlikdə davam edir.Kosova,Avropanın ortasında İslamın ilk istinadgahıdır.Kosova,Murad Xanın mübarək qanı əvəzində bizə çox baha başa gəlmiş bir müqəddəs mirasdır.Mərhum Akif bu mirası nə qədər gözəl xatırladır.” Nerde görsem çıkıyor karçıma bir kanlı ova.Sen misin,yoksa hayalin mi? Vefasız Kosova! Hani binlerce mefahirdi senin her adımın? Hani sinende yarıp geçdiği yol “Yıldırım”ın? Hani asker? Hani kalbinde yatan Şah-ı Şehid? Ah o kurban-ı zafer nerde bugün? Nerde o iyd? Söyle Meşhed,öpeyim secde edip toprağını:Yok mudur sende Murad’ın iki üç damla kanı?.Basacak mıydı fakat göğsüne Sırp’ın çarığı? O günkü serb ilə bugünkü serb eynidir.Dəyişən isə zamandan başqa heç bir şey deyil.İlanların şahə qalxdığı zəmanəmizdə əllimiz Sultan Murad Xanın Kosovadakı yetimlərinə nə qədər çatır? Qanadı qırılmış bir quş kimi çırpınan o məzlum qardaşlarımıza ürəyimizdə nə qədər yer verdik? Əlimizdəki imkanları nə qədər paylaşa bilirik? Allah Rəsulunun-səllallahu aleyhi vəsəlləm-:“Möminlərin bir-birlərinə acımaqda,bir-birlərini sevməkdə bə bir-brilərinə şəfqət göstərməkdə vahid bir can kimi olduqlarını görürsən!… (Bu canın hər hansı)bir üzvü iztirab içində olduğu təqdirdə digər qisimlərin də yuxusu qaçıb yanğılar içində onun iztirabını duyarlar.” (Buxari,Ədəb,22,Müslim,Birr,66)“Möminlər bir-birinə pərçimlənmiş (kərpiclərdən əmələ gəlmiş)bir bina kimidirlər” (Buxari,Salat,88; Müslim,Birr,65)hədisi-şəriflərinə görə biz möminlərin qəlbi və nəbzi tək olan bir insanın qəlbi və nəbzi kimi olmalı deyilmi? Sevincimizin də,kədərimizin də ortaq olması və paylaşılması lazım deyilmi? Silkinib tariximizə qayıtmağa məcburuq.Bosniya və Kosova faciəsi kimi ibrətli hadisələr,şükürlər olsun ki,bu gün bizə bir qism nadanın “bastırdıq” deyərək öyündüyü Osmanlı ruhunu yenidən xatırlatmaqda və bizi Onun əmanətinə sahib çıxmağa doğru məcbur etməkdədir! Yeni bir oyanma və dirilmənin gələcək hesabına vədd etdiyi bərəkətli əzmin şanlı cəngavərləri necə bəxtəvərdirlər! Sultan Murad xan milli və dini tariximizdəki misilsiz tamahsızlıq,fədakarlıq,iman şüuru və bunların məntiqi nəticəsi olan şəhidlik saysız miraslarımızdan bir örnək olaraq seçilmişdir.*** Zəmanəmiz qəzəb təzahürlərinin daha çox göründüyü bir zaman olmasına rəğmən,təbiətdə milyonlarla daş arasında gizlənən müstəsna cəvahirlər kimi əsil ruhların və mənəviyyat qəhrəmanlarının mövcudluğuna bu gün də şübhə edilə bilməz.Bunlardan biri də bu həqiqət ruhunu kamala çatdıraraq əsilanə ölümü ilə isbat etmiş olan Şəhid Minbaşı Bədri bəydir! “Ölmədən əvvəl ölün!” bəyanında ifadəsini tapan,həqiqi şəhadətə də hazırlanmış olan Şəhid Minbaşı Bədri bəy hər iki həqiqəti özündə toplamış bəxtiyarlardandır.O Bədri bəy ki,dinə yadlaşmış və maddi aləmin düşkünü olmuş bir mühitin düz ortasında yetişmişdi.Belə olduğu halda Haqq təalanın müstəsna himayəsi ilə o,ruhunu zehni və əməli kirlənmədən qoruya bilmiş və təmiz fitrətlərin istəyi ilə şərəfi bir həyat yaşamışdır.Zəmanəmizdəki amansız anarxiya fəsadı qaşısında Allah (c.c)yolunda vətən və millət üçün canını sevə-sevə fəda edən Minbaşı Bədri bəyin ruhi dərinliyini ifadə edən anasına,xanımına və bir dostuna yazdığı məktublar bir müsəlmanın mənəvi üfqünü göstərməyə,Onun mənəvi mərtəbəsini və ölümündəki əsilliyi ifadə etməyə kifayərdir.Minbaşı Bədri bəy şəhid olmasından bir az əvvəl anasına yazdığı məktubunda deyirdi:Canım Anam! Hər şeyimi,hər şeyimi sənə borcluyam.Həmişə sənə xidmət etməyi,yanında qalmağı,sənə hörmət göstərməyi,gözəl ətrini qoxulamağı arzuladım.Çox az qismət oldu.Bu dünyada səndən doya bilmədim.Anacan,dünyanı sevə bilmədim,dadını da ala bilmədim.Allahın əmr və rizasına zidd olan hər şey məni narahat etdi.Xülasə dünya məndən küsdü,mən də ondan.Bilmirəm,amma zənn edirəm ki,sənin dualarının bərəkəti ilə ömrüm uzun olar.Əgər sən və ya mən əvvəl gedəriksə əvvəl gedən qucağını açıb gözləsin! Əlbəttə,qovuşacağıq.Saçından məndə bir dəstə var.Onu yanımda gəzdirərəm.Ölərsəm,Allahın izni ilə bu,qəhrəmancasına bir ölüm olacaqdır.Saçının telləri yanımda qalsın.Döz,qətiyyən ağlama! Bil ki,sinəmdə Quran var! Qəlbimdə iman və dodaqlarımda da son olaraq Allahın zikri olacaq! Könlün rahat olsun! İbadətlərimin,zikirlərimin hamısını bağışladım.Əlimdə heç nə qalmadı.Rəbbimin hüzuruna bom-boş gedirəm.Lakin Onun əfvinin məni başdan ayağa bürüyəcəyinə ümid edirəm.Daha nə yazım,əvvəl gedənə salam olsun! Minbaşı Bədri bəy bu məktubunda yalnız zahiri həyatından,mənliyindən deyil,Allah yolunda qazandıqlarını belə başqalarına bağışlayaraq vaz keçdiyini və Rəbbinə “heç”ləşmiş bir halda qovuşmaq istəyini qibtə ediləcək bir təvazö və alicənablıqla nə gözəl ifadə edir! Onun bu alicənablıq dolu şəhidliyi,insanlığın əksəriyyətlə qüvvətə ram olub nəfsin girdab və təzyiqi altında yaşadığı zəmanəmizdə belə məna cəngavərlərinin də mövcud ola biləcə-yinə ən bariz bir misaldır.Bu,ölmədən əvvəl ölmək” sirrinin açıq bir nişanəsidir.Bu əsil ruhun,yenə də şəhidliyindən bir az əvvəl həyat yoldaşı,namus timsalı xanımına yazdığı məktubun bir hissəsi belədir:İndi ayrılıq vaxtıdır.Mən inancımın qarşılığını ödədim.Siz də mənim ruziğarımda sürükləndiniz.Yaxşı iş gördüm:imanlı,inanclı,dövlətə və millətə xidmətlə dopdolu olan bir həyat yaşadım.Onlar məni boğmaq istədilər,mən də onlara öldürücü yaralar vurdum.Əzablı bir həyatdı bu! Bu həyatı birgə yaşadıq.Məni anlaya bildinmi? Bunu bilə bilmədim.“Sənə dalımca ağlama” demirəm.Sevən sevdiyi üçün,əlbəttə,ağlayar.Lakin rahat ol,inamını əsla itirmə!… Haram loğma yemədiniz.Yedirmədim.Uşaqlarımıza həmişə xoş sözlər söylə! Namaz qılmalarını aşıla! Onlar Allahın izni ilə xeyirli insanlar olarlar.Mən səndən razıyam.Allah da razı olsun! Allah mənə cənnəti qismət edərsə,səni də yanıma göndərsin! Ləyaqətin,namusun və xanımlığınla mənə hər zaman bir ulduz olmusan.Allah qismət edərsə bir də görüşərik:ya bu dünyada,ya da axirətdə! Haqqınızı halal edin… Bir Haqq aşiqi,əziz Şəhid malın,mülkün,övladın,xülasə bütün bəşərin bir əmanət olduğunu dərin bir vəcd və təsir yüklü kəlmələrlə nə gözəl ifadə edir! Çünki o bilirdi ki,ilahi razılığı qazanma və cənnəti satın alma yeri bu dünyadır.Bunun da,nəfsin və malın qurban verilməsi ilə mümkün olduğunu ayeyi-kərimə nə gözəl ifadə edir:“Allah,şübhəsiz ki,Allah yolunda vuruşub öldürən və öldürülən möminlərin canlarını və mallarını Tövratda,İncildə və Quranda haqq olaraq vəd edilmiş Cənnət müqabilində satın almışdır.Allahdan daha çox əhdə vəfa edən kimdir? Etdiyiniz sövdəyə görə sevinin.Bu,böyük qurtuluşdur (uğurdur)! (ət-Tövbə,111)Şəhid Minbaşı Bədri bəy,könül və silah yoldaşı Hulusi bəyə yazdığı məktubun bir hissəsində isə,sanki,qardaşlıqda hubbi-fillah (Allah üçün sevmək)təzahürünün açıq nümunəsini nümayiş etdirərək belə deyirdi:Əziz dostum,canım qardaşım!.İndi sən bir iman qalası kimi sərhədləri qoruyursan.Vətənimizə göz dikən nadanların yollarını kəsirsən.Dağlarda quzunu belə qurd yeyə bilməz.“Allahu Əkbər” sədalarını mən burada Allahu Əkbər dağından hiss edirəm.Amma mən bomboşam! Könül qapsının ağzında gözləyənim yoxdur.Küpümdən bal dammır.Sürülərim qarət olmuşdur.Arılarım bal vermir! Yalnız Allahu Əkbər dağı səsimə səda verir! Allahu Əkbər! Allahu Əkbər! Yollar duman duman hasret; Gönlüm,alev alev hasret; Dağlar,ağaç ağaç hasret! Allah’ın selamı üzerine olsun! *** Mövlana-quddisə sirruh-aşağıdakı rübaisində sanki Haqq aşiqi Bədrilər üzərindən əsən ruzigarla danışır:“Ey səhər yeli! Bizə xəbər ver; sən getdiyin yolda yanan,o atəş dolu,o sevda dolu könülü gördünmü? O könül yüzlərlə yalçın qayaları,mərmər və qraniti alovu ilə yandırıb əritdi.” Mövlana-quddisə sirruh-başqa bir rübaisində də aşiqlərin ölümünün sonsuzluq dəryasında ilk mərhələ olduğunu,oradan həqiqi ölməzliyə keçiləcəyini nə gözəl izah edir:“Ömür tükəndisə də,Allah (c.c)başqa bir ömür verdi.Gəldi-gedər ömür bitdisə də,buyur,bitib-tükənməyən ölümsüz bir ömür! Eşq həyat suyudur.Bu suya gir,bu eşq dənizinin hər damlasında bir başqa həyat,başqa bir ömür var! ” Hər varlıq maddi və mənəvi həyatını ancaq öz təbinə uyğun bir məkanda davam etdirə bilir.Haqq aşiqləri ruhaniyyəti-Məhəmmədiyyədən əks edən feyzlərlə qidalandıqları üçün ayrı bir təzahürə qərq olar və o ikram aləminə qanad açarlar! Haqq təala həqiqi şəhidlərə olan ilahi ikramı Quranı-Kərim-də necə gözəl ifadə buyurur:“Allah yolunda öldürülənlərə (şəhid olanlara)«ölü» deməyin.Əksinə,onlar (Allah dərgahında)diridirlər,lakin siz bunu dərk etmirsiniz.” (əl-Bəqərə,154)Haqq aşiqləri və Haqq şəhidləri ölməzlər.Onlar ölümlərindən sonra daha diri və daha gümrah yaşarlar.Ölüm belə uca ruhlara ilahi vüsalın ilk təbəssümüdür.Bədri bəy də qatıldığı şəhidlər dəstəsi ilə birlikdə ölməyəcək,millətimizin həm tarixində,həm də könlündə bir pərvaz edən ulduz kimi əbədi parlayacaqdır.O,bu əsil ölümü ilə illərdən bəri pozulan millətimizin bəzi müstəsna fərdlərində qədim və əsil mənliyin mühafizə edilə biləcəyini isbat etmişdir.Minbaşı Bədrilər ölmürlər,onlar yalnız dünyalarını dəyişirlər.Bu qədər əlverişsiz şərtlərdə belə Minbaşı Bədri bəylər yetişdirməyə qadir millət ölməz! Bu bir həqiqətdir ki,Rəbbinə qul olan bəndələrə və nəfsinə əsir olmaz.Qəfəs aslan üçün necə ağla gəlməzdirsə,mömin üçün də əsarət düşünülə bilməz! Bir mömin zindanın ən ucqar küncündə,əlləri qandalda olsa belə,yenə o mömin əsir deyil,azaddır.Çünki Rəbbinin təminatı altındadır.Başı bədənindən ayrılar,yenə əsir olmaz! Çünki Rəbbinə ram olmuşdur.Belə ki,Allah təala Ona ram olanı başqasına əsir etməz! Onlar cəlladlarından daha ömrü uzun olurlar.Sanki,Allah (c.c)onların mənəvi ömürlərinə sonsuzluq bərəkəti verir.Bu mənən “lə yəmut” (ölümsüz)könül ərləri ilə qiyamətə qədər davam edəcək “ölməzlər silsiləsi” tarxinin şan və şərəf səhifələrini doldurur.Tarixin bütün qızıl səhifələri şahiddir ki,mənəvi böyüklərin,Allah yolundakı cəngavərlərin əbədiyyətə qədər ömürləri vardır.Ya Rəbb! Kosovanın mübarək şəhidi böyük cahangir Sultan Murad Xanın və dövrümüzün şəhidlərindən minbaşı Bədri Bəy kimilərin ruhaniyyətlərindən,sahibsiz qalan övladi-fatihana bir nəsib ilə imdad eylə! Övladi-fatihanın məruz qaldığı zülümləri və çəkdiyi əzabları sevincinə çevirib zəfərlərlə dolu həqiqi bayramlar ehsan eylə! Ya Muin! Amin! BİR FATİHƏ Könül lər Sul tanı ,Us tadım,Аtam MUSA ƏFƏNDİ (quddisə s i rruh)(1918-1999)Hər mədəniyyət özünə məxsus,insan yetişdirir.O insan da mənsub olduğu mədəniyyətin xarakter və xüsusiyyətləri ilə həmahəng olur.İslam mədəniyyəti bəşər tarixində bircə dəfə yüksələ bilinən bir zirvədir.Bunun səbəbi sağlam bəşəri fitrətin ilahi elm,irfan və hikməti ilə təchiz edilmiş olmasıdır.Millətimizin fitri istedadı ilə mənəvi feyzlərin birləşib eyniləşməsi üzrə mükəmməl bir mədəniyyət zirvəsi çıxarmışdır.Bu zirvənin tarixi adı,heç şübhəsiz,Osmanlıdır.Bir memarın şah əsərinin hər xətti,hər cizgisi,hər ünsürü onun mükəmməlliyindən necə pay və təcəlli daşıyırsa,mədəniyyətin də hər bölməsi eynilə belədir.Bizim mədəniyyətimizin mərkəzi “insan” olduğundan ondakı mükəmməlliklərin başının tacını da ortaya çıxardığı insan tipidir.Haqq təalanın bu aləmi bütövlükdə faniliyə məhkum etməsi səbəbindəndir ki,o mükəmməl mədəniyyət də bir gün gəlib zaval görüntüləri ilə qarşılaşmaqdan qurtara bilməmişdir.Od tutub yanan bir mehmanxanadan qədər-qismətlə bir neçə əşya necə çıxarıla və qoruna bilərsə,eynilə də Osmanlı mədəniyyət srayının yanğını da belə olmuşdur.Məhv olmuş o bütöv mədəniyyətdən ayrı düşmüş tək bir Səlcuq xalısı,Kütahya çinisi,Süleymaniyyə manqalı,Ədirnə saatı,bəzənmiş aşura kimi o mədəniyyət dağıntıları altında da təravətini qoruyub saxlaya bilən insanlar olmuşdur.Bunlardan biri də Topbaşzadə Haci Əhməd əfəndi idi.Hacı Əhməd əfəndi ki,Osmanlı mədəniyyət sarayının məruz qaldığı bu dəhşətli yanğını söndürmək üçün malını və canını sərf etmiş,ancaq qədərin hökmü ilə razılaşmaqdan başqa çarə qalmadıqda yox olan o əsil mədəniyyət irsindən sağlam qalmış bir əşya kimi həyatını və o həyata hakim olan müstəsna üslubunu davam etdirmişdir.Onun bu yüksək fəzilətinin ən böyük bərəkəti də şübhəsiz ki,onun mübarək oğlu Musa əfəndi olmuşdur.*** Mən məhz bu əsil ruh ilə,yəni möhtərəm atam ustadım,böyük Allah dostu Musa əfəndi ilə nə qədər vaxt idi ki,bir yerdə yaşayırdım.Bu gün qədər ona bir şəbi-arus (Allaha qovuşmaq bəxtəvərliyi bəxş edilən gecə-tərc.qeydi)bəxş etdi.Bu bəxşetmə onun üçün böyük bir qovuşma,bizim üçün isə həzin bir vida oldu.Onun səksən üç illik saf,zərif və alicənab həyatı bizim üçün tükənməyən,təravətini itirməyəcək örnəklərlə doludur.O,bizim üçün mənəviyyat səmasının elə bir ulduzu idi ki,varlığına hopdurduğu ilahi gözəllik,lətafət və parıltıları layiqincə təsvir edə bilməyimiz mümkün deyildir.O əsil zənginliyini könül dünyasında gerçəkləşdirdiyi üçün sonsuz təvazönün,alicənablığın,tarix şüurunun,davranış mükəmməliyinin və ruhi xüsusiyyətlərin misli görünməmiş bir timsalı olmuş,dünya zənginliyinə qarşı gözütox olmuşdur.Haqq naminə yarpağı belə tərpətməyin çətin və təhlükəli olduğu dövrdə də o,könül mehi ilə Quran səhifələrini varaqlamaqdan geri qalmayan və bu səyi yaymaq üçün nəyin bahasına olursa olsun hünər və cəsarətini göstərən zəmanəmizin nadir şəxsiyyətlərindən biri idi.Mərhəmət və səxavətin zirvəsində dolaşan könlü və idrakı daim İslam aləminin dərdləri ilə yaşayırdı.Fəryadlarına yetişmək mümkün olmayan yerlərdə müsəlmanların başına gələn hər fəlakətin əzablarını qəlbən və fikrən onlarla birgə yaşayar,əl yetirmək imkanı olduğu mahalda bunu heç kəsə hiss etdirməyəcək böyük bir sədaqətlə gerçəkləşdirər və ətrafını yalnız dua ilə kifayətlənməyə qoymayaraq,yardım səfərbərliyinə sövq edərdi.Əfqanistandan,Fələstindən,Azərbaycandan,Bosniyadan,Kosovadan gələn fəryadlar ən əvvəl onun ürəyini qanadardı.Tərifə sığmaz mənəviyyat yellərinin əsdiyi sahə olan geniş qəlbi,İslamın qəribliyi ilə qüssəli,lakin ilahi qədərə təslim olmağın feyzi ilə təsəlli tapardı.Bu müstəsna halın yüksəltdiyi səviyyə ilə onun,sanki daha da üstün dərəcə və məqamlara nail ola bilməsi mahiyyətində hədisi-şərifdə buyurulan:“Bəlaların ən şiddətlisi peyğəmbərlərin,sonra də mərtəbə-mərtəbə salehlərin və digər bəndələrin üzərindədir.” (Tirmizi,Zühd,57)ifadəsinin bir təzahürü də möhtərəm atamın ömrünün axırlarında özünü göstərmişdir.Belə ki,ömrünün son üç ilində və ələlxüsus vəfatına yaxın aylarda səhhətində yaranan əzab və sıxıntılar üst-üstə üzə çıxdı.Əvvəl böyrəklərini itirdi.Davam edən ağrılara əlavə olaraq,vəfatından bir gün əvvəl də qanqren olan ayağı dizinin üstündən kəsilərək qazilik rütbəsinə də,inşallah,nail oldu.İztirab,halsızlıq və dərdinə dərman olmaması səbəbdən danışmağı də kəsilmişdi.Bu vəziyyətə baxmayaraq bütün gücü ilə,“Allah,Allah,Allah.” deyə zikr edirdi.Nəhayət Cümə əzanında bir eşq şəhidi olaraq son nəfəsini könlünün ən ali dostuna təslim etdi.Onun vəfatı ilə təkcə mən deyil,onun xidmətinin yetişdiyi hər bir kəs və hər bir varlıq yetim qaldı.Evinin bağçasına girdiyində ətrafında dolaşan pişiklər belə onun mərhəmət və şəfqətinə sığınırdı.O da şəfqətlə baxar,xəstələrinə baytar gətirər və yaralarını sarıdardı.Bağında uçan quşların yem dənliyi vardı.Çiçəklərə və güllərə baxmağı da onlarda ayrıca bir təbəssüm və başqa bir əhval-ruhiyyə meydana gətirərdi.Sanki hamısı ruhaniyyəti Rəsulallahın görüntüləri ilə bir nəşə bolluğuna bürünərdi.Bütün dərdli,yorğun və tab gətirə bilməyən könüllər onda təsəlli tapardı.Cənazəsindəki məhşəri-qələbəlik onun,ölümü ilə də könülləri riqqət,ruhaniyyət,canıyananlıq və vəhdət etibarı ilə üst-üstə düşən kölgələr kimi tövhidin canlı bir misalı oldu.Cənazəsini hazırlayanlar o anda dünya qeylü qalından sıyrılmış,ürpədici hisslər və təfəkkürlə Allaha həqiqi bir bəndə simasında yönələ bilməyin feyz və ruhaniyyət iqliminə yetişmişdi.Əyilmiş başlar,hüznlü könüllər,tökülən acı göz yaşları qulluqdan istənilən həqiqi halın zahirdəki açıq-aşkar bir təzahürü idi.Addım atmağa çətinlik çəkilən məhşəri-qələbəliyin üzərində isə görən gözlər üçün bir rəhmət buludu halında saysız mələk,qəbrə doğru uzanaraq onu yola salırdı.Deməli bir kamil-mürşid,ilahi istək ilə ona səmimi bağlananları xoşagəlməz əlaqələrdən hər vasitə ilə qurtarır,onları ülviyyətə sövq edib dərinləşdirir və rahatlıq mənbəyi olur.Beləcə istəyənlərə ilahi eşqin yeganə olan ləzzətini daddırır.Şeyx Sədi “Gülüstan”da Allah dostlarının bu hazırlığını belə hekayət edir:Bir gün hamamda dostlarımdan biri mənə gözəl ətirli bir gil verdi.Gilə baxıb:-“Ay mübarək! Sən müşksənmi,ənbərsənmi? Sənin könül alan gözəl ətrinlə məst oldum.”-dedim.Gil dilə gəlib mənə belə cavab verdi:-“Mən bir gülün torpağı idim.O gülün yarpaqları səhər şəbnəmləri ilə dolar,ağlayaraq mənim üstümə damcılayardı.Mən bu yaşlarla xamır kimi yoğruldum.Əslində mən adi bir giləm.Bu ətir onundur.” Məhz,möhtərəm atamın feyz və ruhaniyyəti də bizim torpağımız üçün bir güldən süzülən şəbnəmlər kimi ilahi rayihələr mənbəyi olmuşdur.Buna görə də bizimlə bərabər onun mənəviyyat bağçasında yetişən könüllərdə nə qədər gözəllik,fəzilət və xoşxasiyyətlilik varsa,hamısı onun mənəvi yardımına məxsusdur.Bütün seçilən çiçəklər onun budaqlarında açmış,bəslənmiş və yetişmişlər.Dəryaya çevrilən imanlar onun saçdığı irfan damlalarının bərəkətidir.Reyhan təbiətli gözəl əxlaqlar ondan gələn xüsusi bir rayihədir.İnsanlığa meh əsdirən sinələr onun gözəl ətrindəndir.Onun,üstündə ən çox durduğu məsələlərdən biri də möminin fərdiləşmə əvəzinə ictimailəşməsinin zəruriliyi idi.Peyğəmbərimizin-səllallahu aleyhi vəsəlləm-əshabi-kiramdan tez-tez soruşduğu:“Bu gün Allah üçün bir yetim başını sığalladınızmı? Bir xəstəni ziyarət etdinizmi? Bir cənazə məclisində iştirak etdinizmi?” (Müslim,Fədailüs-Sahabe,12)suallarını,özümüzü yoxlayıb-yoxlamadığımıza ən gözəl ölçü olaraq söhbətlərində həmişə dilə gətirərdi.Hər il adət olaraq təşkil etdiyi kollektiv toylarla neçə-neçə gəncləri Quran və sünnə dünyasında birləşdirmiş,onlara xoşbəxt həyatın zəminini təmin etmişdi.Mədineyi-Münəvvərədə Ramazan ayında təşkil etdirdiyi minlərlə mömin üçün hazırlanan iftar süfrələri ayrı bir lətafət,özgə bir ləzzət daşıyırdı.O süfrələrdə Rəsulallahdan gələn bir ruhaniyyət mehi hiss edilirdi.Uşaqları sevindirmək,onlara səviyyələrinə görə söhbət etmək,yetim olanlara hər il öz malından ayrı bir pay ayırmaq onun xüsusi bir incəliyi idi.Fitrəti sanki mərhəmət mayası ilə yoğrulmuşdu.Fağır-füqəranın xəstə olanları üçün açılmasına vəsilə olduğu Hüdayi Klinikasında taqəti olmadığı üçün şəxsən xidmət göstərə bilmədiyinə görə təəssüf edər:-“Gücüm çatsaydı gedib xəstələrə bilavasitə xidmət göstərərdim.”-deyərdi.Eyni mərhəmət ilə:-“Kimsəsizlərə yardım etməyimiz və onlara xidmət göstərməyimiz lazımdır.Əks halda Haqq qatında məsuliyyət daşıyarıq”-deyərək yaxınları ilə birgə qurduğu Hüdayi hüzur evi də onun çox böyük şəfqətinin bir nümunəsidir.Onun könül dünyasından bəhs edən daha bir çox belə parıltılar var.O,ömrü boyu doğru yol göstərən,diqqətcil,həssaslıq və zərifliklə yaşadı.Böyük nailiyyətlərinə baxmayaraq mənəvi halını böyük bir təvazö ilə gizlədər,kəramət üzərində deyil,daim doğru yol,diqqətcillik,həssaslıq və zəriflik üzərində qərar tutardı.Ustadı böyük Allah dostu Mahmud Sami Ramazanoğlunun yolunda bir “Sahibül-vəfa” (vəfa sahibi)olaraq addımladı.Tərtib etdiyi “Sultanül-Arifin əş-Şeyx Mahmud Sami Ramazanoğlu” kitabı onun “fəna fiş-şeyx” (mürşiddə fani olmaq)halının ən bariz nümunəsidir.Belə ki,bu kitabda Mahmud Sami həzrətlərinin-quddisə sirruh-şəxsində onun çox dərin aləminin incəlik,doğru yol göstərmək və zəriflik xüsusiyyələrini görməmək mümkün deyildir.Daha açıq bir ifadə ilə Mahmud Sami Ramazanoğlu kitabı Musa əfəndinin könül dünyasını daha yaxından tanıya bilmək üçün bizə cilalı,parlaq bir könül aynasıdır.*** O könüllər sultanı sanki bir təvazö abidəsi idi.Həyatı boyu özünü göstərməkdən qorxub-hürkmüş və çəkinmişdir.Çünki təsəvvüfün bir məqsədi də ilahi əzəmət,səltənət və tənzim qarşısında bəndənin öz zəiflik və “heç”liyini və Rəbbin ulu qüdrətini dərk etməsidir.Möhtərəm atam Musa əfəndinin də təvazö,heçlik və özündə bir varlıq hiss etməmək yolunda varislərinə etdiyi vəsiyyətnaməni açdıqda ilk sətirlərdən onun bu yüksək hal və fəzilətini ifadə edən aşağıdakı sətrlərlə qarşılaşdıq:“Dünyaya gələn hər bir kəs vaxtı,saatı,nəfəsinin sayını tamamladıqdan sonra əbədi aləmə köç edəcəkdir.Xoşbəxtdir o kəs dir ki,həyatını Haqq yolunda sərf etmiş və üzüağ olaraq axirətə köçmüşdür! Mən də,bu cəhəti qismətim dərəcəsində qavraya bildiyim halda layiqincə qulluq edə bilmədim.Piri-fani olduğum halda özümə istiqamət verə bilmədim.İslam böyüklərinin şüurlu və şərəfli həyatlarını oxudum,lakin nəfsimdə tətbiq edə bilmədim.Xətalarla dolu bir ömürdən sonra Allah təalanın hüzuruna ancaq əfvini umaraq gedirəm.Çünki O,Rəhmandır,Qaffardır.” Bütün bir ömrünü,“Nəfsini tanıyan Rəbbini də tanıyır” düsturunun şahəsər bir nümunəsi kimi keçirmiş olan o böyük Allah dostu belə deyirsə,onda biz öz halımızı necə qiymətləndirək? Haqq təala cümləmizə mərhəməti ilə müamələ buyursun! *** O səxavət günəşinin digər bir incə nəzakəti də vəziyyətini büruzə verməyən din xadimlərinə mübarək gecələrdə və ya Ramazanda zərf içində bir qədər xərclik göndərməsiydi.Zərfin üzərinə xoş sözlər yazar,hədiyyənin qəbulunu rica edər və qəbul etdikləri üçün onlara təşəkkürünü bildirərdi.Hədisi-şərifdə buyurulan:“Heç şübhəsiz ki,sədəqə,möhtac olan onu almadan əvvəl Allahın (qüdrət)əlinə keçər.(Yəni möhtaca verilən sədəqələri əvvəlcə Allah qəbul edər,sonra da füqəraya yetirər)” (Münavi,Künuzül-Həqayiq,səh:34)sirrinə diqqət edər və bu halı incə bir şəkildə necə də gözəl yaşayaraq tətbiq edərdi.Bir sözlə,zəkat və sədəqə barəsində çox diqqətli davranar,onları daim bağlı bir bağlama içində təqdim edərdi.Hətta bəşəri zəifliyi səbəbiylə istəməyi vərdiş halına gətirənlər üçün:-“Haqq təala bizə hər an verir!”-deyərək onları da geri döndərməz,az bir miqdar da olsa verib,könüllərini xoş edərdi.Ancaq bu bənzərsiz səxavətinə rəğmən bir düyü dənəsinə də ilahi əmanət şüuru ilə yaxınlaşar,israfdan çəkinərdi.Hətta zərurət olaraq istifadə etdiyi kağız parçalarını da bütövlükdə işlətməz,ehtiyacı olan qədər kənarından düz xətlə kəsər,qalan tərəfi də gözəlcə qatlayıb qoyardı.O,bir vəqf insanı idi.Bütün xeyirxah xidmətlərin bünövrə-sində vardı.Müsəlmanların dərdi onun dərdi,sevinci onun da sevinci idi.Bizim uşaqlıq illərimizdə,vərəm xəstələrinin müalicəsi çox çətin idi.Ətrafımızda nə qədər vərəm xəstəsi olan qərib,kimsəsiz insanlar var idisə,rəhmətlik anamla onlara yemək paylayardı.Bu payları bəzən mənimlə göndərərdi.Ramazanda isə fağırlar,qəriblər,kimsəsizlər və xidmət insanlarına iftar yeməyi verər,özü şəxsən xidmət göstərər,yeməkdən sonra da dəvətdə iştirak edən hər kəsə nəzakətlə “diş kirəsi” (varlıların iftara dəvət etdiyi fağırlara yeməkdən sonra verdikləri pul,hədiyyə)adlanan bəxşiş verərdi.O,hər bir halda Yaradandan ötrü yaradılanlara mərhəmət,şəfqət və sevginin ən gözəl bir nümunəsiydi.O,hədisi-şərifdə buyurulan:“Heç bir ata oğluna gözəl tərbiyə və ədəbdən faydalı bir şey bağışlaya bilməz.” (Tirmizi,Birr vəs-Sila,33)ifadəsini özünə düstur etmiş dəyərli bir ata idi.O,uşaqlıq illərimizdə şənbə günləri hörmətli əmim Abidin bəy ilə məni,Osmanlı dövrünün son çinarları olan zamanın alim və salehlərini ziyarət etməyə aparardı.Onlar ilə bizim aramızda məhəbbət telləri əmələ gətirərək söhbətlərindən bizim dünyamıza Osmanlının iman və ehtişam iqliminə bir pəncərə açılmasını yaşatmaq istərdi.Beləcə ruhumuzun elm,əxlaq və ədəb şah əsəri o iqlimin mənəvi qidaları ilə bəslənib inkişaf etdirmək qayəsini güdərdi.Cameləri və Osmanlı külliyələrini (məscid nəzdində tikilmiş mədrəsə,imarət,kitabxana,xəstəxana və s.inşaların cəmi)gəzdirər,onların əsalət və fəzilətindən,Allah yolunda bağışlamağın dünya və axirətdə təmin etdiyi nemətlərdən bəhs edərdi.O,usta bir nəqqaş kimi bunları və daha bir çox fəzilətləri körpə ürəyimizin toxumlarına həkk edərdi.Bütün halları ilə o:“Atanın rizası Allahın rizasıdır.” (Cəmul Fəvaid,IV,307)mərtəbəsində bir ata idi.Şərəfli bir həyat yaşadı.Fəziləti,nəzakəti,insana,əşyaya,heyvanata baxışı ilə gözəl bir nümunə oldu.*** Uşaqlığımdakı onun mərhəmətinə aid bu xatirə qəlbimdə daim mərhəmətin bir ölçüsü olmuşdur:O zamanın şərtlərinə görə bazar günləri evdə gözəl yeməklər hazırlanardı.Möhtərəm atam çox zaman bu yeməklərin ləzzətli yerlərini xidmətçilərə saxlar və beləcə göz haqqına riayət edərdi.Çünki o,ayədə buyurulan (əsla kasadlığa düşməyən bir ticarət)sirrinə can atardı.Dəhşətli nəfs səlahiyyətinin hakim olduğu zəmanəmizdə göydəki Dan ulduzu kimi üfüqləri işıqlandıran parıltılı vəsfləri ilə saysız mənəvi övladına işıq saçmış,istiqamət vermişdi.Təfəkkür və duyğularında artıq keçmişin dərinliklərində qalmış olan mübarək şəxsiyyətlər silsiləsinin zəmanəmizdəki ən son örnəyi idi.Lakin hər bir varlığın fənalığa məhkum olması kimi o da ilahi əmrə baş əymək məcburiyyəti ilə səmamızdan axıb getmişdir.O ulduz kimi mübarək insan,mənim maddi və mənəvi atamdı.Çoxumuzun davranış və ruhaniyyət atası,eyni zamanda dayağımız və sığınacağımız idi.Bu mənada onun vəfatı Peyğəmbərimizin-səllallahu aleyhi vəsəlləm-:“Bir alimin ölümü,bir qəbilənin ölümündən daha böyükdür.” hədisi şərifindən ilham alaraq söylənmiş olan:Alimin ölümü,aləmin ölümü kimidir.” ifadəsi çərçivəsində təzahür etdi Həqiqətən də o böyük şəxsiyyətin aramızdan ayrılması bizim üçün ağır bir itki oldu.İndi onun dalınca biz və saysız-hesabsız onu sevənlər yetim qaldığımız kimi,bağçasında dövrəsinə toplaşan pişiklər,quşlar və açan çiçəklər də yetim qaldı.Hər kəs şəfqət və mərhəmət dolu bir qanad itirdi.Həzrət Hüdayi nə gözəl söyləmişdir:Kim umar senden vefayı Yalan dünya değil misin? Muhammedü’l Mustafa’yı Alan dünya değil misin? Məhz Məhəmməd Mustafanı alan dünya onu da aramızdan çəkib apardı.O,16 iyul 1999-cu il cümə günü Cümə əzanı oxunanda bu aləmdən nadir bir ulduz kimi axirət aləminə axaraq bizə “əlvida” dedi.Lakin,O qəlbimizdə əbədi yaşayacaq,bizə feyz və işıq saçmağa davam edəcəkdir.Çünki O,həsrətlə qovuşmağı gözlədiyi Rəsulallahın ruhaniyyət təzahürləri ilə qucaqlaşdı və Rəbbinə qovuşdu.Belə böyük vüsala nail olmuş əziz ruhunun fani dünyada qalan cənazəsi də sanki əllər üstündə deyil,on minlərlə könül əhlinin məhəbbət taxtı üzərində və böyük bir səssizlik içində süzülərək şəbi-arus yolçusu oldu.Rəhmətüllahi aleyh! Haqq təala şəfaətinə nail etsin! Bütün ömrünü böyük yarə qovuşma arzusunun tərifə sığmayan yanğı şövqü içində keçirən möhtərəm atam ölümü təfəkkür etməyi çox sevərdi.Son zamanlar şair Yəhya Kəmalın “Səssiz gəmi” adlı şerini tez-tez təkrar edərdi:Artık demir almak günü gelmişse zamandan,Meşhule giden bir gemi kalkar bu limandan! Rıhtımda kalanlar bu seyahatten elemli,Günlerce siyah ufka bakar gözleri nemli.Biçare gönüller! Ne giden son gemidir bu! Hicranlı hayatın ne de son matemidir bu! Ya Rəbb! Bir əsrə yaxın ömrünü sənin yolunda qoyan,Quran və sünnət istiqamətindən bircə an belə ayrılmayıb dini-mübinə qulluğu özünə baş tacı edən möhtərəm atamın,ustadımın könül iqlimindən bizə də hissələr nəsib eylə! Onun,rizana uyğun qiymətli xidmətlərini davam etdirməyi bizə nəsib eylə! Fani ayrılığımızı Firdövsi-Əlada Həbibin Məhəmməd Mustafanın-səllallahu aleyhi vəsəlləm-söhbət çevrəsində əbədi bir vüsal ilə nəticələndir,Allahım! Amin! Möhtərəm qardaşlarım! Haqq dostu mərhum atamın əziz ruhu üçün üç İxlasi-şərif,bir Fatiheyi-şərifə ikram etmənizi rica edirəm! O NƏ GÖZƏL QUL İDİ İyul ,2000 16 iyul 1999-cu il cümə günü Rəbbin əzəmətli aləminə uca bir ruhu yolçu etdik.O,zahirən məni,həqiqətdə isə ondan feyz almış olan bir çox insanı yetim qoyub axirətə köçən Musa Əfəndi-qaddəsallahu sirrəhu-həzrətləri idi.İfadə etməliyik ki,necə uca bir dağın əzəməti,ona ətəyin-dən baxanda layiqincə anlaşılıb qavranıla bilməzsə,böyük şəxsiyyətlər də belədir.Bu baxımdan mənəvi rəhbərlərin bir çoxu həyatda dərinlikləri kəşf edilmədən bu fani aləmə vida etmişdilər.Hətta onların ən yaxınında olnalar da bu dərinliklərə kamil mənada vaqif ola bilməmişlər.Çünki belə şəxsiyyətlərin mənəvi dərinliyi onlardan ayrılandan çox-çox sonra üzə çıxır.Məsələn,Mövlana Cəlaləddin-quddisə sirruh-həzrətləri kimi uca bir şəxsiyyəti,o sağ ikən təqdir edənlərin müqabilində ona yanlış bir gözlə baxanların da sayı az deyildi.Hətta anlayıb ətrafındakıların bir çoxu belə bu dağın əzəmətini onun ətəklərindən başını qaldırıb baxanlar kimi görmə kifayətsizliyi içində idilər.Bu səbəbdən biz də Musa Əfəndinin-quddisə sirruh-vüslat aləminə köçməsindən sonra onun qiymət və dəyərini könlümüzdə yanan həsrət atəşi ilə birlikdə daha dərindən hiss etməyə başladıq.Çünki ömrü boyunca O,sahib olduğu zəkasını misli görünməmiş bir təvazö ilə gizlətdiyi üçün onun haqqında bizə agah olan cüzi nəsiblərlə istifadəyə səy göstərirdik.Şübhəsiz ki,indi də eləyik.Bir zamanlar onun:“Möhtərəm ustadım Mahmud Sami Ramazanoğlu həzrətlə-rinin Həcc zamanı Məkkeyi-Mükərrəmə yolunda o ay işığı ilə aydınlanan gecələrdə maşının içindəykən,rəfiqlərinin uyuduqları sırada gözlərindən inci dənələri halında fasiləsiz tökülən göz yaşlarını təsvir etmək mümkün deyil.Bu halı düşündükcə qiymətini bilmədiyim o qədim dəmlər üçün hüznlənirəm” şəklində ifadə etdiyi ürək yanğısı indi bizim ürəyimizi eyni hərarət və ah-nalə içində qovurur.Könlümüz həm ondan layiqincə istifadə edə bilməməyin hüznü,həm də belə bir uca ilahi nemətdən məhrumiyətin ayrılıq və hicranındadır.İndi Mövlana ilə Şəms arasındakı ayrılığın qövründən bizim üzərimizə bir sabah yeli əsir,zaman-zaman ürəyimiz o köhnə dəmlərin həsrətilə yanır,gözlərimizin yaşı hərarətdən buğlanır.Beləcə ayrılıq atəş ilə quruyan könül torpağımız,onun həsrətilə tökdüyümüz məhəbbət şəbnəmləri ilə yaşıllaşır.Onu aramızdan ayrılıb vüsala nail olması könülləri bir ney halına gətirdi.İndi isə onu bir qədər daha yaxşı tamaşa etməyin ayrı bir gözəlliyi içindəyik.Böyüklər buyurur:“Övliyanın himməti,o,həyatda ikən qındakı qılınc,vəfatın-dan sonra isə qından sıyrılmış bir qılınc kimidir.” Bunun kimi də,onun ardından müşahidə etdiyimiz saysız-hesabsız məhəbbət təzahürləri və müxtəlif təzahürləri bu həqiqətin feyzli iqlimində zühur etmişdir.Bu gün mənəvi rabitələr bir qat da artmaqda və Ona saysız Fatihələr,Yasinlər və xətimlər hədiyyə eməkdədirlər.Musa Əfəndi-quddisə sirruh-un vəfatından sonra üzə çıxan bu və buna bənzər cəhətləri izah etmək mahiyyətində bu hədisi-şərif nə qədər mənalıdır:“Kamil möminlər ölməzlər! Yalnız dünya evindən axirət yurduna hicrət edərlər.” Abdullahi Misri bildirir:Saleh bir şəxsin cənazəsini yumağa getmişdim,cənazənin yanında:“Bu böyük şəxsiyyət də öldü.”-deyə qüssələndim.Elə o anda qeybdən bir səs məni belə tənbeh etdi:-“Allahı tanıyan ariflərin ölməyəcəyini bilmirsənmi?” Bunun üçündür ki,uzaq görən arif insanlar hər diriyə diri,hər ölüyə ölü deməzlər.Çünki elə insan var ki,hələ həyatda ikən ölüdür,elə insan da vardır ki,cəsədi torpağa qarışsa da diridir.Onlar faniliyi əbədi olna fəda edərək ölümsüzləşmiş və yox olmaqdanqurtulmuş müstəsna ruhlardır.Qəbir aləmində də,sonrakı aləmdə də səltənətləri davam edən mənəvi sultanlardır.Bu izzətli ruhların əmələ gətirdiyi səflərin mehrabında sərtaci-ənbiya həzrət Məhəmməd Mustafa-səllallahu əleyhi və səlləm-vardır.Nurunu günəşdən alan ay işığı günəşin varlığına necə sübut isə,Məhəmmədi bir nur ilə nurlanan vəlilər də onun bir şahidi və varisidir.Ona görə də deyilir ki:“Aşiqlər ölməz!” Beləliklə Haqq dostlarının ömürləri fani həyat-larından sonra da davam edər.Onlar zahiri elmləri ilə yanaşı daxili aləmlərini ilahi nəqşlərlə bəzədikləri üçün özlərindən sonraya qoyduqları könül əsərləri ruhaniyyət və feyzləri ilə vəfat etdikdən sonra da mənəvi xidmətlərini davam etdirirlər.Çünki onlar ölmədən əvvəl ölməyi bacararaq ölümsüzlüyə qovuşanlardır.İstər söhbətləri,istər yazdıqları əsərlər,istərsə də qiymətli bir xatirə halında söylədikləri hikmətlərlə mənəvi tərbiyələrinə davam edərlər və basirət əhlinə agah olan bir çox təsərrüf edərlər.Onlar elə zəriflik,məlahət,nəzakət və lətafət kəsb etmiş,elə ilahi gözəlliklərə nail olmuşlar ki,xatırlandıqları zamanda könüllərə fərəh verir,səadət iksiri bəxş edirlər.İslam alimləri necə gözəl söyləyirlər:“Salehlərin yad edildiyi məclisə Allahın rəhməti enər.” Məhz biz də böyük Haqq dostu Musa Əfəndini bu bəyanın sirrinə nail olduğu niyyəti ilə yad edirik.Bədənin ayrılığı könüllərə ayrılıq gətirməz.Əksinə Yaqub (ə.s)və Yusif (ə.s)arasındakı məhəbbət nümunəsi könülləri bir-birinə daha da yaxınlaşdırar,bütövləşdirər.Həzrət Mövlana nə gözəl buyurur:“İblis,Adəmin zahirinə baxıdığı kimi sən də vəlilərin cəsədlərinə baxma! Onlardakı xəlifətullah sirrini gör.Allahın; peyğəmbərləri,siddiqləri,şəhidləri bir-birinə dost olur:“Onlar nə gözəl dostlardır!”-buyurduğunu eşitmədinmi? “Bilməzsənmi ki,dostdan ayrılan rüzgar bir daha qalxa bilməz.Ocaqdan ayrılan od sönüb kül olar.Bağlar və bağçalar susuz qaldıqda quruyar,cadar-cadar olar.” “Bilməzsənmi ki,könüldən könülə pəncərə var.Bir-birinə bağlı könüllər bir-birlərindən ayrı deyildirlər.Bədənlər uzaq düşsə belə,onlar yenə də birdirlər.Eynilə iki qəndil kimi.Qabları ayrı olsa da,nurları bir-birinə qarışıb birləşmişdir.Belə ki,həsrət atəşi bədənləri əridən kimi görünsə də onun nuru,könlü sevgilisinin nuruyla qucaqlaşmaqdadır.” “Kainata bax; gecə ilə gündüz bir-birini qucaqlayar,məhəbbətlə bir-birinin arxasınca gələr.Onlar görünüşdə ayrı,həqiqətdə isə birdirlər.Faydalı olmaq və xidmət etmək üçün əl-ələ vermişlər.” Ancaq arifləri yad etmək,onların gözəl əxlaq və nümunəvi davranışlarını xatırlamaq,beləliklə onlara xeyir-dua etmək şəklində olmalıdır.Biz də Musa Əfəndi həzrətlərinə bu pəncərədən baxdıqda onun haqqında deyəcəyimiz ilk söz:“O nə gözəl quldu!”-ifadəsindən ibarətdir.O,ömrü boyu qulluğu həyatın bütün sahələrinə yaymış,bütün hərəkət və davranışlarında bir təbiilik halında təzahür etdirmişdir.Həqiqətdən də o:İbadətdə nə gözəl bir quldu! Əməllərində nə gözəl bir quldu! Haqqın müdafiəsində nə gözəl bir quldu! Xaliqdən ötrü məxluqata məhəbbətə və şəfqətdə nə gözəl bir quldu! Sıxıntı və iztirablara mərhəməti ilə şəfaçı olmağa çalışan nə gözəl bir quldu! Kainatdakı qüdrət axınlarını heyran-heyran seyr edən nə gözəl bir quldu! İncəlik,zəriflik və riqqəti-qəlbiyyəsi ilə bu göy qübbəsində xoş bir səda buraxan nə gözəl bir quldu! *** İsmayıl Həqqi Bursəvi-quddisə sirruh-müxtəlif xarakterli haq dostlarının halını belə təsnif edir:“Zənginlərin infaqı mallarından olur və onlar mallarını ehtiyac sahiblərindən əsirgəməzlər.Abidlərin infaqı nəfslərindən olar və onlar da canlarını qulluq göstərməkdən əsirgəməzlər.Ariflərin infaqı könüllərindən olar və onlar da müraqəbədən uzaq durmazlar.Aşiqlərin infaqı isə ruhlarından olar və onlar da ruhlarını qəzayi-ilahiyyənin cari olduğu yerlərdən uzaq tutmazlar.Bu xüsusiyyətlər hər Allah dostunda bir cür özünü göstərir.Bəzisində isə bir lütfi-ilahi olaraq hamısı birlikdə ola bilir.Musa Əfəndi-quddisə sirruh-da məhz bütün bu sifətləri özündə cəm etmiş mübarək bir Allah dostu idi.O,mələk sifətli,nurani bir vəli idi.Sanki Günəş bir insan şəklinə girib bəşər surət və pərdəsi ilə üzünü örtmüşdü.Bu yüksək halına rəğmən ömrü boyu təvazöyə bürünürdü.Hər gözəlliyi Haqdan bilər və daim şükür edərdi.Heç bir maddi və mənəvi neməti özünə aid etməzdi.Bir söhbət məclisindən sonra Bosniya-Hersoqovinadakı yaralılara kömək üçün yardım toplanırdı.Hər kəs özünə görə müəyyən yardım etdiyi həmin məclisdə O,böyük bir məbləğ təqdim etmiş və:-“Bir dostun burada təqdim edilmək üzrə fağıra əmanəti!”-deyərək yardım göstərmişdi.Orada olan diqqətli insanlardan başqa,hamı verilən pulun məclisə gəlməmiş bir şəxsin göndərdiyi yardım olduğunu zənn edərdi.Ancaq onun əmanət dediyi şəxsi malı,dost dediyi də Allah idi.*** O,bu nurlu yolun bütün böyükləri kimi nə dünyanı istədi,nə axirəti.Yalnız Allaha yönəldi.Bütün ləzzətləri bir kənara ataraq həqiqi ləzzətin mərifətullah olduğu şüuru ilə yaşadı.Heç bir məşğuliyyət onu Haqq ilə bərabər olmaqdan yayındıra bilməzdi.Axirət işlərini daim dünya işlərindən önə keçirərdi.Könlü yaz yağışları damlalarından iri incilər əmələ gətirən sədəflər kimi idi.Ona məhəbbət bəsləyən bir çox sinələri Allahın izni ilə bir müstəsna inci halına gətirdi.Dərin bir məna aləmi vardı.Orada neçə sirr və hikmətlər toplayırdı.Hər davranışı Rəbbin:“.Görən gözü,tutan əli,yeriyən ayağı olaram.” (Buxari,Riqəq,38)buyuruğuna nailiyyət təzahürləri ilə doluydu.Həyatına bu halını əks etdirən və yalnız bəsirət əhlinə aid çox misallar mövcuddur.Haqq təalanın övliyalara bəxş etdiyi yüksək qabiliyyətləri həzrət Mövlana belə söyləyir:“Əhlullahın sinəsindən daşan mübarək səslər və sözlər İsrafilin suru kimi dirildicidir.” “Onların könülləri elə bir könüldür ki,aşiqlər onların vasi-təsilə məst olurlar.” “Onların könülləri hər bir düşüncəni və səsi özünə çəkir.İlhamın,vəhyin və sirrin ləzzəti də onlardır.” “Əgər vəlilərin könül nəğmələrindən bir az da olsa söyləsəm,bədənləri çürümüş canlar məzarlarından qalxarlar.Ey qafil! Qulağını yaxınlaşdır; vəlilərin nəğmələri sənə uzaq deyildir.” “O nəğmələr deyir ki:Ey məcazi və kölgə varlıqlarını fani aləmdə məhv edənlər! Dərinizin altında nə varsa,onu fanilik çürüntmüşdür.Dosta qulaq asıb ölün və dirilin!” “Bu səsə qulaq asan dağlar belə elə təsir altında qalar ki,bağrındakı qayalardan yüz minlərlə saf sular və çeşmələr fışqırar.” “Vəlilər elə bir nura nail olmuşlar ki,günəşin belə aydınlada bilmədiyi qaranlıqları quşluq vaxtına çevirərlər.” “Onlar isti də söyləsələr da,soyuq da danışsalar dediklərinə qulaq as,nəsihətlərini götür.Götür və bu dünya hadisələrinin müxtəlif təsirlərindən,istilik və soyuqluğundan,yəni dərd və kədərindən qurtar! Qurtar ki,yandırıb-yaxan cəhənnəm əzabından azad olasan! Bil ki,o mübarək sözlərin istisi də,soyuğu da bahardır,həyat bəxş edəndir.O sözlər qulluğun mayasıdır,özəyidir.Ayıq ol,könül dəryası o sözlər hesabına inci ilə dolar.” Bu ifadələr,ariflərə səmimiyyət və məhəbbətlə baxan gözlərdən bəsirətsizlik pərdəsini qaldıran həqiqətlərdir.Bunlarla görmə bəsirətə çevrilər və əhlullahın mərtəbəsi dərk olunar.Könül,ərənlər söhbətinə can atır.Çünki söhbət vüslatın ən kəsə yoludur.Cahiliyyə insanını da kamilliyin zirvələrinə qaldıran həzrət Peyğəmbərin-səllallahu aleyhi vəsəlləm-bu sünnəsi,yəni söhbətlər olmuşdur.Çünki söhbətdə qəlbdən-qəlbə uzanan yollarda yalnız nuri-ilahi və feyzi-Rəbbani vardır.Bu baxımdan Musa Əfəndi-quddisə sirruh-da:“Yolumuz söhbət yoludur!” buyurur və tez-tez söhbətin əhəmiyyətindən bəhs edərdi.Söhbətində də bambaşqa gözəllik və istifadələr olurdu.Lətafət,şirinlik və feyzi-ilahi bütün könülləri bürüyər və dinləyənləri sanki dünya iqlimindən çıxararaq axirət iqliminə aparardı.İndi ondan bizə qalan ən böyük xatirələrdən biri də söhbətlərinin ləzzətidir.Şair Rəhməti nə gözəl demişdir:Birgün ne vücud mülkü,ne dar,ne diyar kalır,Kalırsa gönüllerde ol sohbet-i yar kalır! Onun söhbətlərinin əsası məhz,istiqamət idi.Belə ki:“Rəbbə yalnız qəlbi-səlim yetişir.Təqva əhli qəlbini Allahdan başqa bütün varlıqdan qorumağa səy göstərməli və Allahın heç bir məxluqatını incitməməlidir.Bu,həqiqət yolçuluğunun birinci mərhələsidir.İkinci mərhələdə qəlb Rəbbin məhəbbəti ilə dolub-daşmalıdır.Günəş işığında bütün işıqlar həyatiliyini itirdiyi kimi,mömin könüllər də nuri-ilahi ilə masivanı (Allahdan qeyri hər şey)tərk etməlidir.Daim Haqqa təvəccöh etməli və Allahın heç bir məxluqatından icniməməlidir.Yəni özünü qınamalı,başqalarının qüsurlarına göz yummalıdır.Üçüncü halda isə məqsəd “.Sənə əmr edildiyi kimi,düz (yolda)ol! ” (Hud,112)ilahi əmrləri yaşaya bilməkdir ki,bu da hər şeydə ilahi razılığı qazanmaqdır.Mömin könül dünyasında bu üç mərhələdəki sifətlərə nail olduğu vaxt,artıq Haqq təalanın dərüssəlamına,yəni cənnətinə haq qazanmış olur.Belə bəndələr,Allah təalanın dəvətini “radiyyə” və “mərdiyyə” məqamında,yəni Allahın ondan razı,onun da Allahdan razı olamaq səviyyəsini qazanmış bəxtiyarlardır.” Bizə bu həqiqətləri öyrədən Musa Əfəndi-quddisə sirruh-məhz bu bəxtiyarların ilk cərgəsində idi.O,nə gözəl quldu! Hər halı,Yaradana qulluq və sevgidə vəfa və sədaqət timsalı idi.Səmimiyyət və ixlasın nuru üzündə şölə saçardı.Mübarək siması,görənlərə Allahın nurunu xatırladırdı.Onun rizayi-ilahi yolundakı yüksək yaşayışının bizə təlim etdiyi bir çox xüsusiyyətlər vardı.Xülasəsi budur:Bu dünyada kamil iman bütün nəfsani ləkələrdən təmizlənmiş bir eşq nəşəsi və mənəvi uca bir məqsəd ilə gerçəkləşir.Bunun üçün də cismani zövqlərdən mənəvi həzzlərə müvəqqəti fani gözəllik və sevdalardan mütləq və əbədi gözəlliyə doğru dərin,sonsuz bir şövq içində Rəbbə yönəlmək zərurəti vardır.Belə ki,bunun uğrunda dünya da,can da yara təslim edilir.Həzrət Mövlana buyurur:“Səxavət əhlinə yaraşan,fağıra ehsandır.Lakin aşiqlərə yaraşan isə canan yolunda canı fəda etməkdir…” Bu mərtəbəyə çatanlar:“.Məhz onlar öz Rəbbi dərgahında olan siddiqlər (özündə-sözündə doğru olanlar)və şəhidlərdir.Onların (qiyamət günü)öz mükafatları və (qıl körpüsü üstündə onlara yol göstərəcək)öz nurları vardır.” (əl-Hədid,19)şəklində sonsuz müjdələrlə ilahi süfrələrdə qidalanırlar.Xülasə,o Allah dostundan bizə qalan ən qiymətli miras,bu fani dünyanı zərif,incə ruhlu,rəqiq bir qəlb ilə yaşaya bilmək,Rəbbimizin lütfü və şərəfi ilə fani,əldən-ələ keçən bir dünyaya “əlvida!”-deyə bilmək anlayışıdır! Onun son vəziyyətinə tərcüman da,Yunis Əmrənin könüldən-könülə axaraq,dildən-dilə düşən bu misralarıdır:Biz dünyadan gider olduk,Kalanlara selam olsun! Bizim için hayır dua,Kılanlara selam olsun! Haqq təaladan:Onu cəmalullahı seyr etməklə mükafatlandırması arzusu ilə birlikdə,yetim mənəvi övladlarına da onun qulaqlarda indi də səslənməkdə olan irşad və tənbehlərinin təsirinin davamını lütf etməyi diləyirəm.Rahmətullahi aleyh! Son Osm anl ı Çinarlar ından HAFİZ ABDURRAHMAN ƏFƏNDİ (1909-1999)Cahan səssiz bir Quran,Quran da səsli bir cahan olduğuna görə əhli-Quran da hər ikisinin qovşağındakı bir irfan mərkəzi və təcəlla abidəsidir.Dərin incəliklərin və sonu görünməyən dərinliklərin nümunəsi olaraq yaradılan insan yüksək qiymətini ancaq Rəbbinə qulluq istiqaməti üzrə Quran və sünnə dünyasında yaşamaqla mühafizə edər.Quranın ən mühüm bərəkətindən biri də insanı daxildən oyandırmaq,zahiri gözəlliklərdən təsirləndirməklə onu Rəbbinin məhəbbətinə cəlb etməkdir.Bu gözəl kainat qarşısında təsirlənmək,duğulu bir ürəklə ürpənmək ancaq yaşayan bir canlı Quran olanlara məxsus bir keyfiyyətdir.Zahiri elmdə hüdud,Quran elmi olan imanda isə sonsuzluq vardır.Quranlaşan mömin ürəklər kainatın Xaliqinin təcəlla məkanıdır.Zəmanəmizdə məhz belə mömin ürəklərdən biri də 11 avqust 1999-cu il,çərşənbə günü Bəyazid Camei-Şərifinin məzarlığında Rəbbinə və tarixdəki yaşıdlarının iqliminə yola saldığımız Rəisül-qürra Abdurrahman Əfəndi idi.O,Quran sahəsində bizə bəxş edilmiş müstəsna bir xadimi-Quran idi.Bir əsrə yaxın ömrünü Qurana xidmət yolunda sərf edən Abdurrahman Əfəndi Qurana layiq misilsiz səs və sədası ilə daim üzərindəki nemətin şükrünü ifa edən saleh bir insan idi.Quran dünyasında ciddi,şərəfli bir iman həyatı yaşadı.Mənəvi səmamızın günəşlərindən biri oldu.Onun Quran oxuması həzrət Peyğəmbərin ruhunu şad edəcək bir gözəllik və təravət daşıyırdı.Onu dinləyəndə Əshabi-Kiramdan həzrət Salimin ürəkdən gələn və yanıqlı səs ilə Quran oxumasından məst olmuş bir halda Allah Rəsulunun-səllallahu aleyhi vəsəlləm-mübarək dilindən tökülən:“Ümmətim içərisində belə bir adam yaradan Allah təalaya həmd olsun!” (İbn-Macə,İqamə,176)ifadəsi yada düşür və Quran eşqi ilə dolu könüllər:-“Ya Rəbb! Ümməti-Məhəmmədə Qurani-Kərimi bu cür gözəl və mükəmməl oxuyan saleh bir bəndə lütf etdiyin üçün sənə həmdü-sənalar olsun!”-deyir,göz yaşlarına qərq olaraq Kəlamullah tərifə sığmayan bir xüşu içində dinləyirdi.Ona sanki həzrət Davudun dağları-daşları,vəhşi heyvanları və havada uçan quşları,xülasə,bütün məxluqatı təsiri altına alan valeh edici səsindən ülvi bir hissə bəxş edilmişdi.Onun Quran oxumasını dinləyənlərin aldığı ilahi həzzi təsvir etmək mümkün deyildir.Onun gözəl avaz və şövqlə oxuduğu Quranı dinləmək möminlərin imanlarını bir qat da qüvvətləndirici bir təsirə malik idi.Sinələr vəcdə gəlib dalğalanan dənizə dönər və məbədlərin qübbələrindən camaatın yanıqlı-yanıqlı “Allah” deyə hayqırışlarından çox,sanki mələklərin cazibə halındakı nidaları hiss olunurdu.Sanki Peyğəmbərimizin-səllallahu aleyhi vəsəlləm-:“Quranı məharətlə oxuyan kəs,Allaha yaxın olan uca mələklərlə bərabərdir.” (Buxari,Tövhid,52)ifadəsindəki sirr təcəlla edərdi.Bir çox hafiz yaşıdlarının maddəyə ram olub mənəviyyatınımühafizə edə bilmədiyi dövrdə Rəsuli-Qurra Abdurrahman Əfəndi həzrətləri Quranın izzətini qoruya bilməkdə və onunla infaq etmə yolunda zirvədə qala bilmiş müstəsna şəxsiyyətlərdən idi.Həm də zirvədə qalmanın deyil,istiqaməti qorumağın da olduqca çox güc tələb etdiyi bir zamanda.O,Osmanlı elm aləminin mübarək və əziz mənsublarının zəmanəmizdəki son çinarlarından biri idi.İstəsəydi bənzəri olmayan səsinin verdiyi üstünlüklə yağ-bal içində üzərdi.Ancaq o,dinləyicilərin hörmətsizlik edə biləcəyi qorxusu ilə ömründə bir kaset də yazdırmamışdır.Məkkə və Mədinə kimi Quranın nazil olduğu bölgələrdə belə küçədə səsi sonuna qədər açaraq hörmətsizlik içində Quran kasetlərinin nümayiş etdirilməsinə və satılmasına çox təəssüflənər,belə hörmətsizliklər ona ağır gələrdi.Bəzən dözə bilməz,maqnitofonların səsini kəsmək üçün satıcılara xəbərdarlıq edərdi.O,elm əhlinin sahib olmaları lazım gələn izzəti zəmanəmizdə ən yaxşı təmsil edənlərdən biri idi.Onun,hər hansı bir dünya nemətinə meyl etdiyini təqribən yüz illik ömründə görən bircə nəfər də olmayıb.Halbuki,xüsusən gənclik illərində zamanın təsiri olaraq uzun bir işsizlik və acı kasıblıq dövrü keçirmişdir.Buna baxmayaraq əyilməmiş,ruhunu rövnəqləndirən Quran əxlaqı ilə şərəfli bir həyat yaşamışdır.Bu könül toxluğu hardan gəlirdi! Yoxsa Hafiz Abdurrahman Əfəndinin ailəsi zənginmi idi? Xeyr! Əsla! Lakin O,son halqasını təşkil etdiyi həqiqi alimlər və vəlilər dəstəsinin seçilən vəsfi olan Quran və könül zənginliyi ilə vəsflənmişdi.Ruhaniyyəti-Rəsulullah ilə zinətlənmişdi.Hədisi-şərifdə buyrulan:“Quran özündən sonra əsla fağırlıq olmayan bir zənginlikdir.Onun qabağında heç bir zənginlik yoxdur.” (Kəşfül-Xəfa,c.2,səh 94)bəyanından nəsibini almışdır.Deyilə bilər ki,onun bir neçə saleh və fədakar məsləkdaşı ilə birlikdə göstərdiyi tükənməz səyləri olmasaydı ölkəmizdə qiraət elmi tarixdən silinərdi.Uzun boşluq dövrlərinin yaşanması ilə təmsilçiləri yox olmuş bu elmin,sanki,yeni bir banisi oldu.O,əlli illik ayrılıqdan sonra Topqapı Sarayında və İslam Konfransının açılış mərasimində oxuduğu Quranla uzun aralıq dövrünün sona yetişməsindən xəbər verən olmuşdur.Quranı-Kərimin Məkkədə nazil olduğu,İstanbulda yazıldığı və Qahirədə oxunduğu yolundakı sirləri aşıb gələn rəvayəti müstəsna səsi ilə sanki dəyişdirəcək bir qabiliyyət nümayiş etdirmişdir.Misirli neçə hafizin iştirak etdiyi dünya Quran oxuma yarışında onun həmişə birinci seçildiyi daim xatırlanacaq və bu Quranın İstanbulda yazılması qədər avazla oxunmasında zirvədə olduğuna bir misal olacaqdır.O,ölkəmizə elə feyzli bir toxum kimi saysız hafiz yetişdirmışdır ki,bundan sonra neçə-neçə Hafiz Abdurrahmanların yetişəcəyinə ümidimiz var.Çünki boşluq dövrlərində belə bu millət Hafiz Abdurrahman Əfəndi,mərhum Şeyx Süleyman Əfəndi,Gönənli Məhməd Əfəndi,Hafiz Fəxri Qıyılı və bunlar kimi saleh,fədakar və Quran xidmətçisi olan insanlar yetişdirə bildiyinə görə ümidsizliyə düşmək doğru deyildir.Çünki dünya,bu din və onun uca kitabı olan Quran ilə qaimdir.Rəbbimiz,vətənimizi,millətimizi Quransızlıq,imansızlıq və əxlaqsızlıqdan qorusun! Bu dünya həyatında Quranın ehtişamına bürünərək cənnət həyatı yaşamağı və feyzli əhli-Quran silsiləsinin davamını nəsib etsin! Amin! Dəyərli oxucular! Bir əsrə yaxın ömrünü ümmətə Quranı-Kərim ziyafəti ilə keçirən bu möhtərəm Quran ustadımızın çox əziz ruhu indi rəhmət içərisində bizdən Qurani-Kərim ziyafəti gözləyir.Bu səbəblə ona üç İxlasi-şərif və bir Fatiheyi-şərifə ikram etmənizi sizdən rica edirik.Əliabadl ı Musab HAFİZ EMİN YETƏR (1973-1999)Ehrama bürünüb Ərəfat vaqfəsinə hazırlaşarkən acı bir telefon və titrək bir səslə mübarək övladımız Hafiz Eminin Qafqaz ətəklərində xidməti iş üçün tələsərkən bir qəzada şəhid olduğu xəbərini aldıq.Bu xəbər ilə əynimizdəki ehram istiqbal libasımız olan kəfəni daha da mənalandırdı.Hafiz Emin övladımız əbədi yolçuluğun libası,biz isə o libasın dünyadakı oxşarının içində idik.Təbii,onun geydiyi ağ,ayrı bir ağ idi.Sanki sonsuzluğa güzgü tuturdu.O anda bu mübarək övladı,Qafqaz dağlarından Ərəfata həci olmaq üçün çıxan dəstələrə həsrətini ifadə etmək üçün ayağa qalxmış kimi hiss etdim.Ağ kəfəni gözünün önündə ilahi əmrlə gələn ölüm mələyinə qaldırılmış sanki bir təslim bayrağı kimi əvvəl aydın bir surətdə təcəssüm etdi,sonra üfüqü örtən kül rəngli buludlara sarıldı və Ərəfat səmalarında qeybə çəkildi.Çünki o,büründüyü kəfənlə aramızdakı uzun məsafəni qət etmiş,vəqfəyə durmuş və “əlvida” deyib önündəki ehramlı izdihama qarışmışdı.Duası edilən 160 xətmi-şərifdən ona pay ayrıldı.Yaşlı gözlərdə və könüllərdə yer tapdı.O,Dənizlidə dünyaya göz açdı.Hafiz oldu.O fərqli hafiz olaraq yaşayan və könül iqlimində kamil bir mömin kimi yetişdi.İlahiyyat təhsilini Bursada bitirərək mənəvi xidmətdə də öz yerini tutdu.Əmir Buxari-quddisə sirruh-,Mühəmməd Uftadə-quddisə sirruh-,Sultan Murad xan və bu kimilərin mənəviyyatı onu sonsuz üfüqlərin səyyahı etdi.Bir həyəcan və könül insanı oldu.O,Haqq rizası yolundakı qulluğuna həssaslıq göstərir,etina ilə yanaşırdı.Sahib olduğu hər şeyini infaq etməkdən həzz alardı.Mənəvi xidmətinin maddi qarşılıqla zədələnməsinin təlaşı ilə kifayət miqdarla keçinirdi.Ən məşəqqətli xidmətlərə üstünlük verər,ən çətin vəzifələrdə daim könüllü olardı.Əsil ruhu ilə o,qəhr təzahürlərinin qalib göründüyü zəmanəmizdə təbiətdəki milyonlarla daş arasında gizlənən müstəsna bir cəvahirat idi.Ruhunun vəcdini minlərlə kilometr qabaqlara daşımağa çalışmışdı.Qafqaz ətəklərindəki Əliabad qəsəbəsinin Musabı oldu.Musabın hicrətdən əvvəl Mədinədə hazırladığı tövhid və iman zəminini Emin də orada hazırlayırdı.O,Musab kimi “fi-səbilillah” olaraq orada şəhidliyin uca rütbəsinə nail oldu.Bu şəhidliyin Ərəfat gününə təsadüf etməsi də başqa bir məna,başqa bir gözəllik idi.Sanki onun mənəviyyat və paklığının bu təcəssümü beləcə zühur etdi.Əfv anı olan bu saatda gələn ölüm xəbəri onu üst-üstə düşən iki kölgə kimi milyonlarla həcinin içində Ərəfata çıxardı.Beləcə O,“Dön Rəbbinə!” (əl-Fəcr,28)əmrini milyonlarla bəndəyə nəsib olan əfv müjdəsinə daxil olub aldı.Heç olmasa,ən azından biz onu ürəyimizdən və gözümüzün qarşısından silinməyən xayalı ilə Ərafata çıxardıq.Orada bərabər olduq.Şəhidlik zahirdə dünya nemətlərinin ən qiymətlisi olan həya-tın Allah yolunda fəda edilməsidir.Ancaq yalnız zahirən həyatı fəda etmək şəklində başqa düşülən şəhidliyin başqa bir yönü də,vücud həyatiliyini davam etdirdiyi halda belə onun mənən aşılması,zahiri mənliyin sanki yox edilməsi və ruhən Rəbbə qovuşmasıdır.Bu iki vəsfi birləşdirə bilmək isə ayrı bir nemət və ülvi bir mərtəbədir.Hafiz Emin də məhz bu iki nemət və mərtəbəyə nail olaraq Rəbbinə qovuşan bəxtiyarlar karvanına qatıldı.Çünki o,yaşayanda da sanki öz idrakına nəqş edilmiş bir namizədlik halında bir şəhid idi.“Xidmət” adlı şeirində dediyi kimi:“İnşallah,şəhid olmaqdır mənim alın yazım!”-deyirdi.Onun bu misrası elə bil ilahi qədərin kəşfi idi.Nəhayət,o,şəhidlər,yəni “ölməzlər” silsiləsinə qatıldı.Əbu Əyyub əl-Ənsari ilayi-kəlimətullah həyəcanı ilə 80 yaşı olmasına rəğmən iki dəfə İstanbulun fəthində iştirak etmişdi.Vəfat edərkən:-“Məni,addımınızı qoyduğunuz son nöqtəyə bastırın ki,məndən sonra gələn İslam əsgərləri daha irəli getsin!” (Ramazanoğlu M.Sami,Əshabi-Kiram I,97)deyərək bədəni ilə də nişan göstərirdi.Hafiz Emin də sanki mənəviyyatın kölgələndirdiyi qəbrində xələflərinə iman həyəcanı ilə dolu “tövhid” mübarizəsini təlqin edirdi.Hal dili ilə:-“Mən dinimin gözəlliklərini və səadətini buraya qədər daşıdım.Siz də bu tövhid xidmətində yarışın.Bu əzanlar və Quran sədalarını uzaqlara aparın.Bu yolda fani vücudunuzu Haqqa fəda edərək Rəbbə ram olun!”-deyirdi.Haqq yolunda həqiqi zəfərlər və onların nəticəsi olan böyük ilahi mükafatlar ancaq malı və canından keçənlərə aiddir.Ayeyi-kərimədə:“Allah,şübhəsiz ki,Allah yolunda vuruşub öldürən və öldürülən möminlərin canlarını və mallarını Tövratda,İncildə və Quranda haqq olaraq vəd edilmiş Cənnət müqabilində satın almışdır!” (ət-Tövbə,111)buyurulur.Hafiz Emin də bu şəkildə cənnət alış-verişi edən bəxtiyarlar-dan oldu,İnşallah! Əliabad camaatı:-“Bu Haqq dostu” bizimdir,o,bizə məxsusdur! Cəsədi də burada dəfn edilsin; bizə əziz bir xatirə olsun! Ruhu da əslində qəlbimizdə əbədi yaşayacaqdır.” dedilər.Keçən il Əliabada olanda doğulub bir müddət sonra vəfat edən oğlunun da orada dəfn edildiyini gördük.Hafiz Emin:-“Xocam,biz burada bir xatirə qoyduq.Biz də artıq hər halda buralıyıq!”-demişdi.Bu da sanki ilahi qədərin başqa bir kəşfi idi.İndi o dünyada sevgisindən doya bilmədiyi yeganə övladı ilə qəbir qundağında qucaqlaşıb yatır.O,Azərbaycan torpağına yenidən pöhrə verən ilayi-kəlimətullah ruhunun əbədi bir xatirəsi olaraq əmanətə qaldı.Ardından gələn xələflərinin ürəyində yer tutdu.Ömrü uzandı.Əlbəttə ki,əsil həyat könüllərdə yaşamaqdır.Könüllərdə məkan tutanlar Musab kimi əbədi yaşayarlar.Bu şəkildə onlar qəbirdəki halları ilə də könül üfüqlərində yaşayırlar.Sanki şair bu misraları ilə onun həyatına dair xülasə verir:Yadında mıdır hiç doğduğun gün,Sen ağlar iken gülerdi alem! Bir ömür sür ki,olsun ölümün Sana tebessüm,ellere matem! *** Ey Hafiz Emin! Əbədi yolçuluğun bir cümə səhərində xidmət eşqi ilə çırpınarkən oldu.Bu qəhrəmancasına və mərdcəsinə ölümü qarşılamaq idi.Həqiqətən sinən Quran,qəlbin imanla dolu idi.Dodaqlarında Rəbbin zikri var idi.Vüslətin mübarək olsun! Ey səhər ruzigarı! Sən Qafqaz ətəklərində sinəsi iman və Quran dolu,ruhu alışıb-yanan o sevdalı könülə bizdən salam yetir! Möhtərəm ailə üzvlərinə və vafalı dostlarına səbir və əcir diləyərək,onunla ilahi rəhmətin təzahürü ilə Darüs-Səlamda qovuşmağı arzu edirik.Çox əziz ruhunun şad olması üçün üç İxlasi-şərif,bir Fahihəyi-şərifə.Haqq təala rəhmət dənizinə qərq eyləsin!