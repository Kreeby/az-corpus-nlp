İKİ AYI BALASI 
 
 
Bakı, Altun Kitab, 2009 
Mətn – Gülşən Orucova 
Redaktor – Rafiq İsmayılov 
Rəssamlar – Elçin Cabbarov, Səidə Eyvazova 
12 səh. 
17 sm x 24 sm 
Qiyməti: 1.00 AZN 
 
 
İki ayı balası yağlı, iri bir pendir tapmışdı. Amma heç cür bölə bilmirdilər. 
Qorxurdular ki, birinə az, o birinə çox düşər. 
Bir tülkü onlara yaxınlaşıb dedi: 
‐ Verin mən bölüm! 
Onlar pendiri tülküyə verdilər. 
Tülkü pendiri bərabər olmayan iki hissəyə böldü. Ayı balaları o saat qışqırdılar:  
‐ Biri o birindən böyükdür! 
Tülkü onları sakitləşdirdi: 
‐ Dayanın, bu saat bərabərləşdirəcəyəm. 
O böyük hissədən bir parça dişləyib yedi, ancaq bu dəfə həmin hissə o birindən 
kiçik oldu. 
Tülkü pendir tikələrinə baxdı: 
‐ Deyəsən, yenə bərabər deyil! 
O yenə böyük pendir tikəsini dişlədi. 
Ayı baları bu dəfə narazı qaldılar. 
Tülkü hey dişləyir, dişləyirdi. Ayı balaları isə burunlarını gah bu, gah da o biri 
tikəyə çevirib narazı qalırdılar. 
Tülkü doyunca pendirdən yedi. Axırda iki balaca tikə qaldı. O, bu tikələri ayı 
balalarına verib dedi:  
‐ Alın yeyin, az da olsa, bərabərdir.  
Bunu deyən tülkü şələ quyruğunu qaldırıb öz yolu ilə getdi.    
