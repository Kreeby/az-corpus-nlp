AZƏRBAYCAN 
FOLKLORU 
ANTOLOGIYASI 
 
 
 
 
 
NAXÇIVAN 
FOLKLORU 
I 
 
 
 
 
 
Naxçıvan 2009 
 
 2 
Azərbaycan MEA Naxçıvan Bölməsi Rəyasət Heyətinin 
qərarı ilə çap olunur. 
 
 
Baş məsləhətçi: 
Vasif  TALIBOV 
Naxçıvan Muxtar Respublikası Ali Məclisinin Sədri 
 
 
Rəyçilər: I.Həbibbəyli, AMEA-nın həqiqi üzvü 
       I.Hacıyev, AMEA-nın həqiqi üzvü 
 
Tərtib edənlər: Məhərrəm Cəfərli, 
      Rafiq Babayev. 
 
Redaktoru: filol.e.d., prof. M.Cəfərli. 
Dialektoloji sözlüyü hazırlayan: Ə.A. Quliyev 
AMEA-nın müxbir üzvü 
 
 
Naxçıvan folkloru antologiyası. I cild. 
 
 
 
Naxçıvan MR Ali Məclisi Sədrinin sərəncamına əsasən 
Azərbaycan MEA Naxçıvan Bölməsi Incəsənət, Dil və 
Ədəbiyyat Institutu Folklorşünaslıq şöbəsinin hazırladığı 
"Naxçıvan folkloru antologiyası"nın birinci cildinə ən qədim 
yaşayış məskənlərindən və sivilizasiya mərkəzlərindən olan 
Naxçıvan bölgəsindən toplanmış folklor nümunələrinin bir 
qismi daxil edilmişdir. 
 
 
 
 
 3 
Naxçıvan folkloru antologiyası, 2009 
 
 
 
 
 
 
 
 
 
 
 
"Azərbaycanın, onun xalqının tarixini, mədəniyyətini, 
keçmişini dürüst, əsaslı şəkildə sübut edən hər bir əsər 
bəyəniləcəkdir." 
 
"Əgər bizim millətimizin keçmişini, tarixini, 
mədəniyyətini, onun mənliyini bizim alimlərimiz, ziyalılarımız 
tədqiq etməsələr, xalqımıza, dünyaya göstərməsələr, sübut 
etməsələr, bəs bunu kim edəcəkdir?" 
 
              
                                                            Heydər Əliyev 
               Ümummilli lider. 
 
 
 4 
NAXÇIVAN MUXTAR RESPUBLIKASI ALI MƏCLISI 
SƏDRININ 
 
S Ə R Ə N C A M I 
 
Naxçıvan Muxtar Respublikasında 
Xalq yaradıcılığı günlərinin 
keçirilməsi haqqında 
 
Hər bir xalqın tarixində xalq yaradıcılığı onun milli – 
mənəvi dəyərlərinin və dünyagörüşünün, təşəbbüskarlıq və 
novatorluğunun təzahür formalarından biridir. Tarixi – mədəni 
və bədii irsimizin daşıyıcısı olan Azərbaycan xalq yaradıcılığı 
əsrlər boyu formalaşaraq və inkişaf edərək günümüzədək gəlib 
çatmışdır. 
Azərbaycanın qədim Naxçıvan torpağında yayılmış el 
sənəti nümunələri böyük və zəngin bir tarixi mərhələni, mədəni 
inkişaf dövrünü əhatə edir. Qədim sivilizasiyaya və müasir 
mədəni inkişaфa layiqli töhfə olan bu yaradıcılıq nümunələri 
xalqımıza xas milli xüsusiyyətləri və xarakteri, adət – 
ənənələri, həyat və məişət tərzini özündə cəmləşdirərək müasir 
dövrdə parlaq şəkildə nümayiş etdirir. 
Xalq yaradıcılığımız öz kökünü ən qədim dövrlərdən 
götürür. Naxçıvan Muxtar Respublikası ərazisində aparılmış 
arxeoloji qazıntılar xalq yaradıcılığının mühüm qolu olan el 
sənətkarlığının 5 –7 min illik inkişaf dövrü keçdiyini sübuta 
yetirir. Qədim xalq sənəti sahələri olan dulusçuluq və 
daşişləmə Neolit, metalişləmə isə Eneolit dövründən məlum 
idi. Naxçıvanda əkinçiliyin və maldarlığın intensiv inkişafı 
sənətkarlığın da inkişafına təsir göstərmiş, mədəni tələbatın 
artması müxtəlif bəzək əşyalarının düzəldilməsi, hətta əmək 
alətlərinin, məişət avadanlıqlarının, silahların müəyyən 
hissələrinin gözəl bədii tərtibatla hazırlanması ilə 
nəticələnmişdir. Naxçıvan Muxtar Respublikasının indiki və 
 
 5 
tarixi ərazilərində yaşamış əcdadlarımızın sosial həyat tərzi, 
dini – ideoloji baxışları, inamları və adət – ənənələri bu dövrün 
sənətkarlığında öz əksini tapmışdır. 
Qədim xalq sənətkarlığının mühüm sahələrindən olan 
dulusçuluq Naxçıvan ərazisində eradan əvvəl 7– ci – 6– cı 
minilliklərdə yaranmış, Eneolit dövründən başlayaraq dulus 
çarxlarında gil qab hazırlanması və xüsusi kürələrdə bişirilməsi 
geniş yayılmışıdr. 
Naxçıvan, eyni zamanda dünyanın ilk metalişləmə 
ocaqlarından biri olmuşdur. I Kültəpənin ən qədim mədəni 
təbəqəsindən müxtəlif mis-mərgümüş, nikel – mərgümüş 
qatışığı olan alətlər və bəzək nümunələri əldə edilmişdir. 
Ordubad rayonunun Plovdağ nekropolundan tuncdan 
hazırlanmış sancaqlar, I Kültəpədən isə tunc dövrünə aid bıçaq 
və sancaqlar tapılmışdır. Arxeoloji qazıntılar nəticəsində əldə 
olunmuş materiallar Naxçıvanın qədim sakinlərinin sümükdən 
və daşdan da əmək və bəzək alətləri hazırladıqlarını göstərir. 
Sonrakı dövrlərdə sənətkarlıq daha da inkişaf etmiş, xalq 
sənətinin ağacişləmə, misgərlik, zərgərlik, ipəkçilik, 
boyaqçılıq, papaqçılıq, dabbaqlıq, dülgərlik, toxuculuq, 
xüsusilə də xalçaçılıq kimi sahələri genişlənmiş, Naxçıvanın 
zövqlə hazırlanmış müxtəlif məişət əşyaları və zərgərlik 
məmulatları böyük şöhrət qazanmışdır. 
Naxçıvanda toxuculuğun, boyaqçılığın və ipəkçiliyin 
inkişafı tarixən milli geyim mədəniyyətinin də formalaşmasına 
şərait yaratmışdır. Milli geyim və milli mətbəx xalq 
yaradıcılığının ən mühüm sahələrindən biridir. Naxçıvanda bu 
sahələr daha qədim dövrlərdən yaranmış, təbii–coğrafi şəraitə 
uyğun olaraq formalaşmış, inkişaf etmiş, hər əsrdə 
özünəməxsus milli cəhətlərlə daha da zənginləşmişdir. Xalqın 
tarixini, etnoqrafik və bədii xüsusiyyətlərini özündə 
cəmləşdirən milli geyimlər və mətbəx nümunələri bu gün 
maddi və mənəvi mədəniyyətimizin qaynaqları kimi qorunur 
və inkişaf etdirilir. Təkrarsız milli yaradıcılığımızın nəticəsi 
 
 6 
olan Azərbaycan geyimlərini muzeylərimizdə, ayrı – ayrı tarixi 
teatr tamaşalarında və filmlərdə görə bilirik. Müxtəlif folklor 
ansambl və qrupları da bu gün milli geyimlərimizi yaşadır və 
təbliğ edirlər. 
Xalq yaradıcılığının ən qədim sahələrindən biri də şifahi 
poetik yaradıcılıq kimi dəyərləndirilən folklordur. Azərbaycan 
ərazisində folklorun tarixi ilk insan məskənlərinin meydana 
gəlməsi dövrü ilə bağlıdır. Xalqımızın həyatında elə bir 
əhəmiyyətli hadisə yoxdur ki, o, şifahi yaradıcılıqda, aşıq 
poeziyasında, xalq musiqisində bu və ya digər şəkildə öz əksini 
tapmasın. Dünyanın qədim və mədəni xalqlarından olan 
Azərbaycan xalqı ən qədim dövrlərdən başlayaraq xalq 
yaradıcılığında öz tarixini bu və ya digər şəkildə əks 
etdirmişdir. Xalqımızın mifoloji – bədii dünyagörüşünün izləri 
indi də folklorda özünü büruzə verməkdədir. Müxtəlif ayin, 
mərasim və əmək proseslərinin nəticəsi olaraq meydana gələn 
Azərbaycan folkloru ilk növbədə janr baxımından 
rəngarəngliyi ilə diqqəti cəlb edir. Xalqımızın yaradıcı 
düşüncəsinin məhsulu olan miflər, əfsanələr, nağıl və 
rəvayətlər, zərb– məsəllər, tapmacalar, dastanlar, aşıq 
yaradıcılığı, meydan tamaşaları, xalq musiqi və rəqsləri 
nəsildən – nəsilə, əsrdən – əsrə Azərbaycan türklərinin ruhunu 
yaşadaraq zəmanəmizə qədər gətirib çıxartmışdır. 
Ənənəvi xalq bayramları, Novruz və Xıdır Nəbi 
mərasimləri Azərbaycan folklorunun zənginliyini nümayiş 
etdirir. Yurdumuzun qədim sakinlərinin, əcdadlarımızın 
dünyagörüşünün, bədii–estetik təfəkkürünün təzahür forması 
olan folklorun, musiqi və rəqs sənətinin ən qədim qaynaqları 
eramızdan əvvəl 4–cü – 1–ci minilliklərə aid Gəmiqaya 
təsvirlərində, "Avesta" və "Kitabi–Dədə Qorqud" kimi qədim 
qaynaqlarda öz əksini tapmışdır. Dünyanın ən qədim kollektiv 
ifa növlərindən olan Azərbaycan xalq yallıları xoreoqrafiya, 
instrumental və vokal musiqisini özündə birləşdirən nadir 
yaradıcılıq nümunəsidir. 
 
 7 
Qədim rəqs və musiqi mədəniyyəti ilə sıx bağlı olan, 
vaxtilə geniş yayılmış qədim çalğı alətlərimizin də bu gün 
geniş təbliğinə və gənc nəslə, eləcə də beynəlxalq ictimaiyyətə 
tanıdılmasına ciddi ehtiyac vardır. Cəng, ud, təbil, tənbur, 
qanun, qopuz, rübab, tulum, kərənay, ney, zurna, balaban kimi 
çalğı alətlərimizin adlarına musiqi tarixinə dair mənbələrdə, 
"Kitabi–Dədə Qorqud", "Koroğlu" dastanlarında, eləcə də 
klassik şairlərimizin əsərlərində rast gəlinir. Qədim çalğı 
alətlərinin bir çoxu bərpa olunmuş və yenidən musiqi 
alətlərinin sırasına daxil edilmişdir. 
Xalqımızın müstəqillik yoluna qədəm qoyduğu indiki 
şəraitdə xalq yaradıcılığının, əsrlər boyu yaranan mənəvi və 
maddi-mədəniyyət nümunələrinin öyrənilməsi, ənənəvi sənət 
sahələrinin dirçəldilməsi, onların geniş şəkildə tətbiq və təbliğ 
olunması mühüm  əhəmiyyət kəsb edir. 
Naxçıvan Muxtar Respublikasında xalq yaradıcılığının 
inkişafı və qorunub saxlanması istiqamətində bir sıra işlər 
görülmüş, folklor kollektivlərinin və xalq teatrlarının fəaliyyəti 
gücləndirilmiş, onlar milli geyim dəstləri ilə təmin olunmuşlar. 
Hal–hazırda muxtar respublikada mövcud olan 50 folklor 
kollektivinin 600 – ə yaxın üzvü xalq yaradıcılığının bu və ya 
digər sahələrini qoruyub yaşatmaqdadır. 
Xalqların, ölkələrin bir – birinə daha çox inteqrasiya 
olunduğu, dərin qloballaşma proseslərinin getdiyi indiki 
şəraitdə azərbaycanlıların milli kimlik pasportu olan xalq 
yaradıcılığının qorunub saxlanması və inkişaf etdirilməsi, xalq 
sənəti nümunələrinin, milli mətbəxin, folklorun, milli rəqs və 
mahnı sənətinin daha geniş, sistemli şəkildə təbliğ olunması, 
böyüməkdə olan gənc nəslə milli–mənəvi dəyərlərin aşılanması 
məqsədi ilə qərara alıram: 
 
1. "Novruz bayramı" şənliklərində Xalq yaradıcılığı 
günləri keçirilsin. 
 
 8 
2. Azərbaycan Milli Elmlər Akademiyasının Naxçıvan 
Bölməsi: 
 
2.1. Naxçıvan Muxtar Respublikası ərazisində mövcud 
olan etnoqrafik və folklor materiallarının yenidən toplanması, 
sistemləşdirilməsi və elmi tədqiqatlara cəlb olunması üçün 
tədbirlər görsün, əldə olunmuş materiallar əsasında "Naxçıvan 
folkloru antologiyası"nı hazırlayıb nəşr etdirsin; 
 
2.2. Naxçıvan folkloru atlasını işləyib hazırlasın; 
 
2.3. Naxçıvan Muxtar Respublikasının Mədəniyyət və 
Turizm  Nazirliyi ilə birlikdə xalq yaradıcılığı nümunələrinin 
sistemli şəkildə təbliği üçün təsirli tədbirlər görsün; 
 
3. Naxçıvan Muxtar Respublikasının Mədəniyyət və 
Turizm Nazirliyi və Naxçıvan Muxtar Respublikasının 
Bəstəkarlar Təşkilatı xalq mahnı və rəqslərinin, Naxçıvanla 
bağlı saz havalarının tədqiqinə və təbliğinə, qədim çalğı 
alətlərinin tətbiqinə diqqəti artırsınlar. 
 
4. Muxtar Respublikada mövcud olan xalq teatrlarının 
və folklor ansambllarının fəaliyyətinə hərtərəfli köməklik 
göstərilsin. 
 
5. Bu sərəncam dərc olunduğu gündən qüvvəyə minir. 
 
Naxçıvan Muxtar Respublikası 
        Ali Məclisinin Sədri:            VASIF TALIBOV 
 
 
Naxçıvan şəhəri, 07 fevral 2009–cu il 
 
 9 
NAXÇIVANIN SÖZ XƏZINƏSI 
 
Böyük iftixarla Naxçıvanda "ədəbi düşüncənin tarixinin 
az qala insanlığın yaranma tarixi ilə üst–üstə düşdüyü" 
(I.Həbibbəyli) qeyd olunur. 
Bura ən qədim sivilizasiya mərkəzlərindən biri, etnik–
mənəvi xüsusiyyətlərin daha çox qorunduğu, milli mentaliteti 
müəyyənləşdirmiş keyfiyyətlərin daha çox saxlandığı bir 
diyardır. 
Bura zaman–zaman ucsuz–bucaqsız türk dünyasında 
milli düşüncənin ağırlıq mərkəzlərindən olub, etnik–mədəni 
davranışlar yad təsirlərdən, bu yurdun adına–sanına layiq 
şəkildə, daim qorunub. Bütün bunlar isə bölgənin folklor 
mühitində öz təcəssümünü tapıb. Vaxtı ilə geniş coğrafi ərazini 
əhatə etmiş tarixi Naxçıvanın salnaməsi kimi folklor 
nümunələri çox əhəmiyyətli qaynaqlardır, bədii sözün tarix 
qarşısında misilsiz xidmətidir. 
Bu nümunələr xalqın kağızda yox, ağızda, ürəyinin 
başında yaratdığı Naxçıvannamədir; bu diyarın söz xəzinəsi, öz 
xəzinəsidir. 
Bu nümunələrdə "ədəbiyyat yaratmaq" missiyası yox, 
dünyanı qavrama üsulu, onu dərk etmə, özününküləşdirmə 
praktikasına daxil etmə niyyəti daha aktivdir. 
Şifahi xalq ədəbiyyatı irsinin yarandığı coğrafi məkan 
və onun öyrənilməsi vacib və zəruri məsələlərdəndir. 
Folklor yaddaşdır, milli kimliyi şərtləndirən faktorlar 
folklorda yaşayır. Informasiyanı bədii – poetik, mifik, fəlsəfi 
düşüncənin reallaşdırmasından asılı olmayaraq, onun bir 
həqiqət kimi qəbul edilməsi də var. 
Naxçıvan folkloru nümunələrinin "ab–havasını" 
bölgənin təbiəti proqnozlaşdırır. Naxçıvan folklor mühitində 
mifik bir əhval, etnik qədimliyin qüdrəti "hökm–fərmadır", 
burda qlobal səciyyəli onomastik vahidlər mifin 
"nəzarətindədir". 
 
 10 
Mif onları bütövlükdə modelləşdirmişdir. Gəmiqaya ilə 
bağlı mətnlər bu torpağın sahibi olan etnosun şüurundakı 
xronotop (məkan – zaman) parametrlərinin çox qədimliyindən 
soraq verir. Milli düşüncə Gəmiqayanı məhz ilkinliklə, mifoloji 
keçmişlə bağlı qəbul edir. 
"Peyğəmbər ayağı" piri xalqın düşüncəsində Nuh Nəbi 
ilə bağlıdır. Yayılan mətndə motivlənmə tamlıqda mifin 
"ixtiyarındadır". Mətndəki motivlənməni izləyək: 
1. Tufan hələ çəkilməyib; 
2. Nuh qayalar üzərində hərəkət etməyə məcburdur; 
3. Ayağını qoyduğu yerdə yerimək asanlaşsın deyə 
qaya yumşalır (Müqəddəsliyin yaratdığı möcüzə); 
4. Nuhun ayaq izi yumşalmış qayada qalır (obyektin 
müqəddəsləşməsi). 
Sədərəkdəki Ağ oğlan bulağının yanında Günəşin Ağ 
oğlunun qəbri ilə əlaqəli söylənilənlər də çox qədim görüşlərin  
ifadəsidir. Gün və Ay mifləri ümumtürk mifologiyasının tərkib 
hissəsi kimi bölgədə müxtəlif çalarları özündə birləşdirir. Belə 
ki: 
1. Ay və Gün yaradıcı qüdrətə malikdirlər. 
2. Ay, Gün kişi və qadın cinsinin başlanğıcı kimi 
təsəvvür olunur. 
3. Hər ikisi canlı insan kimi qavranılır, bu səbəbdən də 
onlar adi həyat məsələlərinin mərkəzində 
dayanırlar. 
4. Onların bəzi xarakterik cəhətlərinin izahı zamanı 
regionun landşaftına üz tutulur. 
K.Levi Stros yazır ki, mif nə qədər ki, mif kimi 
qavranılır, o, mif olaraq qalır
1
. Yəni mif ona inanıldığı qədər, 
qəbul edildiyi qədər öz ömrünü yaşayır. 
Mifoloji təsvirlərin gerçəkliyini isə bölgədəki saysız – 
hesabsız abidələr təsdiq edir. Mifdəki hadisələrin haçan baş 
                                                          
1
 К.Леви Строс. Структурная антропология. М., 1985, s.194. 
 
 11 
verməsindən, nələrdənsə asılı olmayaraq o, yarandığı və 
yaşandığı yerdə həqiqət kimi dərk edilir. 
Xızır peyğəmbər bölgədə folklor yaddaşının obrazı kimi 
epik folklorun çeşidli mətnlərində funksiyalaşır. Ilaxırda 
səməni halvası bişirəndə qazanın üstünə qırmızı örtük salar, 
örtüyün üstünə sürmə, güzgü, daraq qoyar, deyərlər ki, Xızır 
peyğəmbər gəlib bunlarla özünü bəzəyəcək, barmağını səməni 
halvasına batıracaq, bundan sonra halvanın rəngi qızaracaq, 
özü isə şirinləşəcək. 
Mifologiyada mövcud olanlar onun yaşadığı və 
yaratdığı tarix olmaqla mifik elementlər vəhdətidir. Yağış 
yağdırma mərasimi türk xalqlarında bodu, dodu, gode – gode, 
gelingök, çomça gelin, kepçe gelin, çullu kadın, kepçe kadın, 
çulla kepçecik və s. adlanıb. 
Naxçıvanda yayılan Çömçəxatunla bağlı əfsanədə 
inancları mərhələlərlə izləyirik: 
1. Çömçəxatun pak (təmiz) bir qız imiş. 
2. Pak olduğundan Allah yanında hörməti hamıdan 
artıq imiş. 
3. Xaos (quraqlıq) başlanır. 
4. Çömçəxatun bir təpənin (dağın) başına çıxıb Allaha 
yalvarır. 
5. Allah onu eşidir, yağış yağdırır (xaosa son qoyulur). 
6. Qızın yağış altında cumculuq islanması onun 
nəziridir. 
7. Onun yamyaşıl ardıc ağacına çevrilməsi 
müqəddəsləşməsidir. 
Əfsanədə ağac (ardıc), dağ (təpə), su (yağış) birləşir, 
bir–birini tamamlayır. Su stixiyasının nizamlayıcı kosmik 
başlanğıc tərəfindən idarə olunmasının Naxçıvan 
nümunələrində əksi məsələsi başqa bir nümunədə də 
maraqlıdır: "Il quraxlıx olanda birisinin üstünə söyüt 
yarpaxlarıynan su atardılar, qapı – qapı gəzdirip oxuyardılar: 
Gülül, gülül, xoş gülül, 
 
 12 
Əl – ayağı yaş gülül. 
Sən duaya əl yetir, 
Qoy yağsın yağış, gülül. 
Ay göylərin buludu, 
Əkinnərim qurudu. 
Döl xatının naxışı, 
Əndər gəlsin yağışı". 
 Informasiyada söyüd, gülül, Döl xatın mənəvi enerji 
tutumunu müəyyənləşdirən komponentlərdir. Deyirlər ki, ilaxır 
gecəsi söyüdün budaqları yerə dəyir, kim bunu görsə, nə 
niyyəti olsa, ona çatır. Söyüd yarpaqları ilə su atmaq yağış 
yağdırmaq niyyətini, diləyini ifadə edir. Döl xatın Çömçə 
xatunla eyni missiyalıdır. 
Eləcə də "Godu – godu" mərasiminin tərkibinə daxil 
olan poetik mətn səkkiz misradan ibarətdir və hər hansı bir 
misra bir hərəkəti bildirir: 
Godu – godunun axtarılması (Godu – godunu  
gördüyünüz varmı?); 
Goduya salam verilməsi (Goduya salam verdiyiniz 
varmı?); 
Godunun getməsi (Godu gedənnən bəri); 
Günəşin yoxa çıxması (Gün üzü gördüyünüz varmı?); 
Godunun atdan salınması (Godunu atdan düşürün); 
Goduya yemək verilməsi (Goduya süddü aş bişirin); 
Godunun qorxudulması (Godu sabah gün çıxartmasa); 
Veriləcək cəzanın izah olunması (vırın atdan düşürün). 
Məsələnin psixoloji tərəfi onunla üzə çıxır ki, mətn 
daşıyıcısı bütün bunları gerçəklik kimi danışır və onlara inanır. 
Naxçıvanda qeydə alınmış mif mətnlərinin, əfsanələrin 
onu yaddaşlarında yaşadanların milli mənlik, tarixi kimlik 
düşüncəsi ilə bağlılığı tamamilə təbiidir. Həmin mətnlərin 
böyük qismində bölgədən, onun tarixi toponimlərindən 
danışılması ilə mifin, folklorun tarixə "iddiası" reallaşır. 
 
 13 
Folklor xəritəsinə Gəmiqaya, Əlincəqala, Ilanlı dağ, 
Əshabü – Kəhf, Arpaçay, yüzlərlə ziyarətgah və təbii 
obyektlərlə qeyd olunan bölgədə bu mətnlərin zənginliyi, geniş 
yayılması da  tamamilə təbiidir. 
Bölgədə mifoloji mətnlərin xüsusi çəkisi, mif – nağıl 
münasibətlərinin dərinliyi, çoxqatlılığı ciddi faktordur. 
Nağıllarda gələcəkdən xəbərvermə missiyasının müxtəlif 
formulları ilə rastlaşırıq. "Üçayaq at" nağılında atanın üç 
oğlu, üç qızı var. Ata son nəfəsində oğlanlarına deyir: "Məni 
basdırdığınız günün səhərisi qəbrimin üstünə gedin. Qəbrimin 
üstündə hansı canlını görsəz, böyük bacınızı ona verin. Ikinci 
günü yenə qəbrimin üstünə gedin, ortancıl bacınızı da bu dəfə 
qəbrim üstündə olana verin, üçüncü günü qəbrim üstündə 
hansı canlını görsəz, kiçik bacınızı da ona verin". 
Başqa bir situasiyada atanın dedikləri butavermə kimi 
də qəbul oluna bilərdi – atanın hamilik funksiyası ön planda 
üzə çıxardı. Bu nağılda isə vəziyyət başqa cürdür: ata hardan 
bilir ki, o, öləndən sonra üç gün dalbadal qəbrinin üstünə 
gələn olacaq və qızları da onlara ərə verilməlidir? 
Gələn divlər olur, kiçik qardaş bacılarını divlərə ərə 
verir. Deyirlər ki, div adam cildinə də düşə bilir, amma bu 
çevrilmə zamanı o, özünü tamamilə gizlədə bilmir, hər iki 
halında onun gözləri göy, dişləri seyrəkdir (bir çox mətnlərdə 
bunlar pisin, mənfinin portretinin əsas cizgiləridir). 
Bölgədən toplanmış ayrı – ayrı mətnlərdə deyilir: 
"Divlər səbirsiz olar"; "Ağ div insanlara əl tutardı, qara div 
şər gətirərdi, göy div haqqı qoruyardı". 
Bu əfsanəvi varlığa münasibətin özünəməxsusluğu ilə 
bağlı nə demək olar: 
– Insanın yaxşılığını, pisliyini ifadə edən folklor 
"qəliblərindən" istifadə olunur; 
– Divlər "bəni–adəmlə" evlənir; 
– Rəngləri divlərin xarakterini və missiyasını 
müəyyənləşdirir. 
 
 14 
"Iki dağ" əfsanəsində təbiət obyektlərinin əmələ 
gəlməsinin izahı zamanı üz tutulan div obrazları dünyanın 
tərəflərini (məğrib və məşriqi) də, kişi – qadın qarşıdurmasını 
da simvollaşdırır. Əski dünya obrazının bütöv, tam olduğu 
mətndə qarşılaşma elementləri miflərin ən əsas və ilkin 
ünsürlərindəndir. 
Mifdəki hadisələrin Naxçıvanla bağlanması isə xüsusi 
əhəmiyyət daşıyır. Naxçıvanlı mətn daşıyıcısının tarix 
haqqında düşüncəsi bu mifdəki simvollara söykənmişdir. 
Ilkin təsəvvürlərin, arxaik görüşlərin izləri lirik 
mətnlərdə də qabarıqdır. 
   Ağ almanı  at, oğlan, 
   Armud gəti, sat, oğlan. 
   Qonşu qızı yaxşıdı, 
   Al, yanında yat, oğlan. 
Ziyarətgahlarda olan armud ağacına övlad diləyi ilə 
nənni asırlar, armud ağacı onları arzularına çatdırır. Övladı 
olmayanlara  dastanlarda, nağıllarda alma verilir. 
Qonşu qızı ilə ailə quran oğlana, belə görünür ki, bu 
inanclarla övlad arzulanır. 
Naxçıvan bayatılarında butavermənin müxtəlif cəhətləri  
reallaşır. 
                                            1.  Yetiməm, yoxdu atam, 
  Məxmərəm, yoxdu butam. 
  Düşmüşəm yaman dərdə, 
  Bir yer də yoxdu atam. 
 
        2. Yetiməm, atam yoxdu, 
 Qəribəm, butam yoxdu. 
 Düşdüm qəm dəryasına, 
 Qolumdan tutan yoxdu. 
 Nümunələrdə birinci, ikinci misraların semantik yükü, 
təxminən, eynidir; birincidə aşiq subyekt olduğundan buta da 
subyekt (məşuq) şəklində funksionallaşır, ikincidə isə hər iki 
 
 15 
tərəf obyekt mənasında gerçəkləşir. Subyektin qoldantutma 
imkanı, obyektin "atılan dərdə yer verə bilmək" imkanı 
nümunələri bir – birindən ayırır. 
Bayatını təkcə bədii hadisə adlandırmaq onun imkanlarını 
kiçiltməkdir; o, bədiiyyat olmaqdan üstün hadisədir. Bədiilik 
onun estetizminin təzahür formasıdır. 
Naxçıvan folklor mühitində olan mahnılar regionun 
folklor "ab – havasının" özünəməxsusluqlarını yaşadır. 
Bölgədə "Qayna, samovarım, qayna" adlı iki mahnı 
mətni qeydə alınıb. Yalnız nəqaratları eyni olan (qayna, 
samovarım, qayna, getdi ixtiyarım, qayna) bu mətnlər variant 
təsiri bağışlamır. 
Oxşarlıqları: 
– Hər ikisi məhəbbət mövzusundadır; 
– Janra məxsus əsas göstəriciləri özündə ehtiva edirlər, 
iki bənd, hər bəndi nəqarətin müşayiət etməsi; 
– Mühitə məxsus sosial – psixoloji münasibətlərin etnik 
stereotipi hər iki mətndə öz əksini tapmışıdır. 
– Nəqarət hər iki mətnin mərasimi mənşəyini qabardır; 
– Mətnlərdə bədii təsvir və ifadə vasitələrinin sadə 
semantikası da mahnının mərasimi mənşəyini üzə çıxarır. 
Fərqliliklər: 
– Birinci mətn oğlanın, ikinci mətn qızın dilindəndir; 
– Birinci mətndə oğlanın sevdiyi qıza könlünü açması, 
ikincidə ailəli qadının öz ərindən gileyi ifadə olunur; 
– Birinci mətnin obrazlar sistemini sevən aşiq, onun 
sevgilisi, samovar, sevgilinin güllü paltarı, ikincinin obrazlar 
sistemini isə gileyli qadın, laqeyd ər, samovar, qənd təşkil edir 
və s. 
Saysız – hesabsız folklor nümunləri bu yurdun 
qədimliyini, bu qədimliyin bütövlükdə eyni etnosa 
məxsusluğunu göstərir. Bu nümunələrin böyük qismi tarixin 
dərin qatlarının əhvalını öz nüvəsində saxlamaqla, zəngin bədii 
təxəyyüldən, yaradıcılıq potensialından soraq verir. 
 
 16 
**               **         ** 
AMEA Naxçıvan Bölməsi Incəsənət, Dil və Ədəbiyyat 
Institutu Folklorşunaslıq şöbəsinin əməkdaşlarının 
hazırladıqları çoxcildli "Naxçıvan folkloru antologiyası"nın 
birinci kitabı qarşınızdadır və bu kitaba Naxçıvandan 
toplanmış folklor nümunələrinin bir qismi daxil edilmişdir. 
Həmin nümunələrdə şifahi nitqin bir çox xüsusiyyətləri 
qorunub, informatorların deyim tərzi, təbiilik, şivələrdəki 
müxtəliflik, imkan daxilində, nəzərə alınıb. 
Orası da var ki, söyləyicilərin çoxunun professional 
olmamasi istər–istəməz öz təsirini göstərir. Bəzən mətnlərdə 
müəllif müdaxiləsi də hiss olunur. Çalışmışıq ki, nümunələrdəki 
təbiilik saxlansın. 
Indi oxuyacağınız bu kitabda nümunələrin əksəriyyəti 
təbii mətnlərdir və Naxçıvan folklor mühitinin zənginliyini, 
özünəməxsusluğunu sübut edir; bu yurdun ucsuz–bucaqsız türk 
dünyasında tutduğu çox önəmli yerini müəyyənləşdirməkdə, 
bölgədə folklor təfəkkürünun hüdudsuzluğunu 
aydınlaşdırmaqda çox əhəmiyyətli mənbədir. Bu nümunələrdə 
Naxçıvanın zaman–zaman tarixdə və coğrafiyada tutduğu yer,  
milli düşüncənin imkanları daxilində, təqdim edilir.  
"Naxçıvan folkloru antologiyası"nın birinci kitabı 
hazırlanarkən, təbii ki, bölgədə folklor nümunələrinin  
toplanma tarixinə də nəzər salmaq lazım idi.Ilk cəfakeş 
folklorşunaslarımızın bölgə folklor mühitinə həssas 
münasibətlərini ehtiramla  yada salırıq. Bu ehtiramın nəticəsi 
kimi, vaxtı ilə bölgədən toplanmış nümunələri – H.Zeynallının 
"Azərbaycan atalar sözü"(Bakı,1926) kitabından, V. 
Xuluflunun 1928–ci ildə Əhəd Qədimovdan topladığı 
haxıştalardan, 1927–1928–ci illərdə "Maarif işçisi" jurnalında 
verilmiş bayatılardan seçmələr, "Məlik Məmməd və Məlik 
Əhməd" (informator Ibrahim Əli oğlu, 1930–cu ildə qeydə 
alınıb),"Gül Sənavərə neylədi, Sənavər Gülə neylədi," 
"Hazarandastan bülbülü", "Hambal Əhməd" (1934–cü ildə 
 
 17 
Baxşəli Sultanovdan toplanıb), "Şükufə xanım" (1938–ci ildə 
Məhəmməd Nəriman oğlundan toplanıb) nağılları  topluya 
daxil edilib. 
Çoxcildli "Azərbaycan folkloru antologiyası"nın 1994–
cü ildə nəşr olunmuş birinci kitabının Naxçıvana həsr olunması 
çox əlamətdar hadisə idi və həmin cildi araya– ərsəyə gətirən 
folklorşunaslarımıza minnətdarıq. Bölgə folklor mühitinin 
mənzərəsinin tamlığı naminə həmin kitabdan da bəzi 
nümunələrin bu topluya salınması tamamilə təbiidir, zəruridir. 
Bu kitabdakı nümunələrin əsasını folklor ekspedisiyaları 
zamanı toplanmış materiallar təşkil edir. Bölgədə aşıq 
mühitinin əhəmiyyətli yeri və rolu məsələsi həmişə mübahisələr 
doğurmuşdur; kitabda aşıqlarla bağlı bölmənin, eləcə də 
arxivdən götürülüb ilk dəfə burda təqdim olunan sənədlərin 
(bunun üçün Naxçıvan Arxiv Idarəsinin rəisi, tarix elmləri 
namizədi F.Cəfərova təşəkkür edirik) bütün mübahisələrə 
aydınlıq gətirəcəyi zənnindəyik. 
**                 **               ** 
Ulu türk  yurdu, qədim intibah mərkəzlərindən olan 
Naxçıvan zaman–zaman tarixin yaddaşına möhtəşəm bir 
Naxçıvannamə yazıb. 
Burda yurdun söz xəzinəsi, öz xəzinəsi yaranıb: kəlməsi, 
cümləsi, ilməsi, cilvəsi sehrdi, möcüzədi... 
 
M. Cəфərli 
R.Babayev 
 
 
 18 
I. MIFLƏR 
 
Ovçu Əhməd ** 
Şərurda bir ovçu varmış, adına ovçu Əhməd 
deyərlərmiş. Ovçu Əhməd bir gün ova çıxır. Gəlib oturur bir 
daşın üstə. Bir də görür ki, bir yaralı ağ ilan ona tərəf sürünür. 
Ilan ona çatıb arxasınca gəlməsini işarə edir. Ovçu Əhməd 
durub ilanın dalınca gedir. Gəlib bir qara daşın dibinə çatırlar. 
Ilan girir bir mağaraya, bir azdan bir qara ilanla vuruşa – 
vuruşa gəlir. Ovçu Əhməd oxunu yaya qoyub qara ilanın başını 
vurur. Bu vaxt ilanın başı atılıb ovçu Əhmədin üzündən vurur. 
Əhməd özündən gedir. Bir vaxt ayılıb görür ki, ağ ilan onun 
üzünün yarasını yalayır. Ovçu Əhmədin üzünün yarası sağalır. 
O gündən ovçu Əhməd ağ ilanla dost olur. 
 
Ucubılıx ** 
Naxçıvan ərazisi bir vaxt böyük bir dərya imiş. 
Əlincəçaydakı Ilanlı, Genni dağları da ada. Bu adada kələntər, 
azman adamlar yaşayırdılar. Adlarına da Ucubılıx deyirdilər. 
Odları, ocaxları da yox idi. Bunlar unu suda yoğurub, xəmiri 
günə tutub bişirirdilər. Kələnətərlər ayaqlarının birini Ilannıya, 
birini də Genni dağına qoyarmış. Əyilib dəryadan balıq tutub, 
günün qabağında oyıza – bıyıza döndərib bişirərmişlər. 
Ucubılıxlar çox yeyib, çox işləyərmiş. Yeməyin çatdırmaq 
olmazmış. Deyirlər vaxt gəlir, çox isti olur, dərya çəkilir. 
Bir qoca əkin əkirdi. Ucubılıxdan birinin yanına getdi 
dedi: 
– Gedək mənə yer şumla. 
Ucubılıx dedi: 
 
Üzərində ** işarəsi qoyulan mətnlər "Azərbaycan folkloru antologiyası. 
Naxçıvan folkloru" (Bakı, 1994) kitabından götürülüb (Tərtib edənlər 
Təhmasib Fərzəliyev, Məhərrəm Qasımlı, redaktoru Israfil Abbasov) 
– Əvvəl yeyib, sonra şum edərəm. Günün sonunda da  
səndən muzdumu alaram. Qoca dedi: 
 
 19 
– Yaxşı, ancaq gərək yeməmişdən üç dəfə yerə, üç dəfə 
göyə and içəsən. Ucubılıx dedi: 
– Yox qoca, biz and içmərik. 
Qoca dedi: 
– Olmaz, günah eləmə. Gərək and içib yeyəsən. 
Ucubılıx nə qədər inad etdisə, qoca əl çəkmədi. Axırda 
and içdi. Qoca dedi: 
– Hə, indi olar, çörəyini ye. 
Ucubılıx gündə yediyindən çox az yedi. Doyub çəkildi. 
Özü də bu işə mat qalıb qocadan soruşdu: 
– Qoca, neynədin doydum? 
Qoca dedi: 
– Çörək yerin – göyün bərəkətidi. Gərək ona itaət 
edəsən. 
Deyirlər ki, bunnan sonra Ucubılıxlıların nəsli cılızlaşıb 
adi adamlar kimi oldu. Yerə – göyə and içdilər, amma əvvəlki 
kimi işləyə bilmədilər... 
 
 *  *  * 
 
Ucubılıx çox nəhəng adam olup. Üç yüz il yaşayıp. 
Pütün ömrü boyu əlləşip ki, özünə bir ev tiksin. Əmə, vır – tut 
bir kalafa tikip ki, bi da onun topuğuna ancaq çatıp. Ölənə 
yaxın da deyip ki, bilsəydim dünyanın vəfası bıdı, heç bı 
kalafanı da tikməzdim. 
 
 *  *  * 
 
Bir gün Ucubılıx bir kətdən keçirmiş. Kəndin 
camahatının bına yazığı gəlir. Yığışıp deyillər ki, gəlin bına bir 
köynək tikək. Irazı olurlar. Bir il əlləşip parça toxuyullar. Əmə 
Ucubılıx bınnara heç bir yaxşılıq eliyəmmir. Hər bı kənddən 
keçəndə xəcalət çəkirmiş ki, mən bınnara borclu qaldım. 
 
 
 20 
 *  *  * 
 
Bir gün Musa peyğəmbərin Ucubılıxınan sözü olur. 
Musa peyğəmbər isdiyir ki, onu ağacla vırsın. Əmə nə qədər 
happılırsa ağac Ucubılıxın topuğuna ancaq çatır. 
 
 *  *  * 
 
Bir gün Əzrayıl gəlir ki, Ucubılıxın canın alsın. 
Ucubılıx onu görəndə bir – iki addım o tərəfə çəkilir. Bının da 
addımı o qədər yekəymiş ki, Əzrayıl nə qədər yol gedənnən 
sonra ona çata bilmirmiş. Elə ki, Əzrayıl gəlip çatır, Ucubılıx 
təzədən əvvəlki yerinə qəyidir. Əzrayıl ha – hu eliyib geri 
dönüncə Ucubılıx bir də oyana çəkilir. Ta belə – belə, axırı 
əzrayıl görür ki, Ucubılıxa çatammayacax, götürüp bir ağacın 
ucunu yonur, dikinə yola qoyur. Ucubılıx gəlip keçəndə ağac 
batır qıçına. 
Ucubılıxın bir bacısı da varıymış. Nil dəryasından o 
yanda yaşayırmış. Ucubılıx qıçını uzadır ki, bacı, qıçıma tikan 
batıp, çıxat. Bacısı bı dirək boyda tikanı çıxarınca, Əzrayıl 
onun canını alır. Ucubılıx ölənnən sora heç kimin gücü çatmır 
ki, bının ayağını  Nil dəryasının üstündən götürsün. Bir az 
keçənnən sonra Ucubılıxın əti çürüyüp tökülür, sümüyü isə 
dəryanın bu başınnan o başına uzanan körpü olur. Deyilənə 
görə, onun lülə sümüyünün içindən arapa keçirmiş. 
*  *  * 
Bir padşah olur. Onun bir oğlu olur. Camaat ona deyir 
ki, oğluvun bir yaşı olanda onu ilan vuracax. Padşah uca bir 
çinar ağacının üstündə qəsr tihdirir, arvadı ilə uşağı həmin 
qəsrə qoyur. Gündəlih onun yeməyini aparıb orada verillər. 
Qəsri elə tikdirillər ki, oraya heç nə keçə bilməz. Uşağın bir 
yaşı tamam olanda anası uşağa süd verəndə, saçı ilan olub 
uşağı vurur.  
 
 
 21 
*  *  * 
Ağ div–insannara əl tutardı, qara div–şər gətirərdi, göy 
div–haqqı qoruyardı. 
*  *  * 
O vaxtlar bir arvad olur, arvadın uşağı olmur. Ay 
dolanır, il keçir, arvadın bir uşağı olur. Uşağın alnında yazılır 
ki, uşax 4 yaşına çatanda əzrayıl onun canın alacax. Arvad 
uşağı götürüb kəndbəkənd gəzir, əzrayıl onu tappasın. Axırda 
bir işıx gələn yerə çatır. Görür ki, bir arvad eşiyə çıxdı,  arvad 
onnarı qonax aparır. Səhərisi gün ev sahibi çörəh yapır, arvad 
köməh eyləyir, uşağı da yanına qoyur. Uşax çox şulux eyləyir. 
Anası hirslənir, çubuğu götürüb uşağın əlinnən vuran kimi 
uşağın canı çıxır. 
 
*  *  * 
 Cin, uşağı ya ana qarnında, ya da olannan sonra 
dəyişdirir. Belə uşağa çarə yoxdur. Əyər uşağın başının altına 
quran qoysan, bu uşax qorxusuz olar. 
 
*  *  * 
Ucubılıx tez–tez Əlincə çayını qurudardı. O, bir əlini 
Əlincə qalasının üstünə, o biri əlini isə Haçadağın üstünə 
qoyub əyilib Əlincədən su içərdi.  
 
*  *  * 
Dağda qoyun otaran çoban təsadüфən əjdahaynan 
rastlaşır. Üzünü allaha tutub yalvarır ki, ya məni daş elə, ya da 
əjdahanı. Allah da əjdahanı daş eliyir. Indi həmin əjdaha dağı 
Ərəzin kəndinin yuxarı hissəsində yerləşir.  
 
*  *  * 
 Çörəyi uşağın başının altına qoymax günah sayılır. Bir 
tikə öküz əti qoyanda günah sayılmaz.  
 
 
 22 
*  *  * 
 Cin adam kimi paltar geyər. Ancaq siфəti çox əceyib 
olur. Paltara  iynə vurullar ki, cin onu apara bilməsin. Çünki 
cin iynədən qorxur. 
 
*  *  * 
 
 Cinnər pişirdiyi yeməhlər hamısı peyindi, at təsidi, o, 
adamın gözünə yeməh kimi görünür.  
 
*  *  * 
 
 Bir pişih var imiş, cinnər ilə əlaqədə imiş. Gündə bunu 
bir pişih gəlib qaçırırmış. Bu da durub gedərmiş. Bir gün bu 
evin gəlini bu pişiyi güdür. Pişiyi cin qaçıranda durub düşür 
bunun dalına. Görür ki, pişih bir xaraba dəyirmana gedir. Baxır 
ki, burda çoxlu pişih var, pişihlər cinnərinən yığışıb dəyirmana, 
çalıb oynuyullar. Sən demə bu pişih də düdəh çalan imiş. Ona 
görə də buna ustaqulucan deyirmişlər. Düdəyi verillər pişiyə, 
çalır. Özləri də deyillər: – Ustaqulucan, çal oynayax. Ona görə 
pişih фiriştədir, yəni cinnərinən əlaqədardır. Cin hər şeyi 
tərsinə edir. Get deyəndə gəlir, gəl deyəndə gedir. 
*  *  * 
 
Təpəgöz indi deyilmir. O vaxtlar, qədim vaxtlar 
deyilirdi ki, filan yerdə təpəgöz varıydı. Biri gedir bir şəhərə, 
görür ki, ora təpəgöz şəhəridi. Gəzir–dolanır, görür hamı 
təpəgözdü. Hamısı pis millətdi da. Qəribimiş, görür plov 
qazannarı qaynıyır. Öz–özünə deyir ki, yaxşı oldu gəldim 
çıxdım bura, burda da işlərəm. Baxır ki, hamısı təpəgözdülər, 
qazan qaynıyır, çalan–çalır, oxuyan oxuyur. Əmə hamısı pisdi. 
Ordan qayıdır. 
*  *  * 
 
 
 23 
 Bir oğlan gedir meşiyə, onu bir yerdə cinnər tutullar. 
Gətirillər yığıncağa. Görür ki, yeyib–içməh var, buna da yeməh 
təkliф edillər. Bu yemədihdə, cinnər deyir:– Onda apar 
dolmanı basdır, oğlan aparıp basdırır kalaфıya.  
 Bunnan sonra oğlan olur dəli. Onu molluya aparıllar, 
molla deyir ki, əyər cinnərin ona verdiyi dolmanı basdırdığı 
yeri desə, mənə gətirsəniz sağalar. Nə qədər eyliyillər oğlan 
demir, bunu dilə tutullar, deyillər ki, deməsə dəli qalacax. 
Oğlan yerin deyir, gedib daşı qovzayır, baxıllar ki, bir parça 
çörəh ilə at təsidi. Gətirillər molluya, oğlan sağalır. 
 
*  *  * 
Bir kişi elçi gedəcəyi evdən daş götürür, evinə qoyur, 
gecə qoşları təndirə düşür. Daşı aparıb yerinə qoyur. Qızı 
oğluna almır. 
*  *  * 
 
 Yağış yağmırmış. Bir arvad gedir pirə, dəsdəmaz alır, 
namaz qılır, allaha duva eliyir ki, yağış yağsın. Pirdə bir quru 
ağaş var imiş, ona su tökur, axşam evə gəlir. Bu vax yağış 
yağmağa başlıyır.  
 
*  *  * 
 
Nənəmin babası xan imiş. O vaxlar danışardı ki, bizim 
evdə bir kəniz vardı. Bı o qədər qoçağ idi ki, nə desəydin tez 
yerinə yetirirdi. Amma bir şey istəyəndə gərək deməzdin ki, 
get mənə tez su gəti. Onda gedib gec gələrdi.  
 Bı qızı istəyənnər çox olur. Onnardan biri ürəyini bı 
qıza açır. Amma qız bı oğlana deyir ki, sənə bir şərtlə gələrəm. 
Gərək biz xəlvətdə görüşəh, mən sənə söz deyəm. Sən əməl 
elə, mən də razılıx verim. Oğlan qızın dedihləri ilə razılaşır. 
Qız deyir:  
 
 24 
 – Gəl gedəh samannığa. Üstümdəkiləri təmizlə, mən 
sənə gəlim.  
 Ikisi birlihdə gedillər samannığa. Qızın dediyi kimi 
oğlan başdıyır onun üstünü təmizləməyə. Oğlan təmizliyib 
qurtarannan sonra görür ki, qız yoxdu. 
 
*  *  * 
 Bınnan əzələ hər ayın bir həftəsi yeddi gün olardı, bir 
həfdəsi səkgiz gün. Ona görə derdilər həfdə səkgiz, mən 
doqquz. 
 
*  *  * 
 
 Qarğıya deyirdih, qarğa, xeyir söylə, uzaxda qohumum 
var, gəlsin, səə yağlı bağırsax atacayıx. Guya qarğa da der: 
 – Oğlu da oğlu olsun, qızı da oğlu olsun, atdan düş, 
yerii dəyiş. 
 
*  *  * 
 
 Qu quşu öz balalarınnan vəfasızlıx görənnən soyra and 
içir ki, bir də yumurta qoyup bala çıxarmayacağam. Balalarım 
məni niyə atıp gedillər? 
 Onnan soyra qu quşu başqa quşdarın yuvasına yumurta 
qoyur, heş vax da bala sahabı olmur. 
 
*  *  * 
 
 Deyir, bir kişi çöldə gedərkən təsadüфən bir quyuya 
düşür, bu ha çalışırsa burdan çıxa bilmir. Bir vaxt görür ki, 
quyunun bir tərəфində bir böyük ilan  ona baxır. Kişi bərk 
qorxub qışqırır. Lakin səsini eşidən olmur. Ilan ona tərəф 
sürünüb kişiyə işarə edir ki, çıx quyruğuma. Kişi qorxa–qorxa 
 
 25 
onun quyruğunun üstünə çıxır. Ilan onu elə tulluyur, kişi 
quyudan xilas olur.  
 Ertəsi gün kəndə ilan ovsunnuyan gəlir. Bu ilannarı 
ovsunnuyub saxlıyır və onnarı camaat qarşısında oynadırmış.  
 Ilan ovsunnuyan ilanları oynadan zaman həmin kişi ona 
deyir ki, bunlar nə ilandır sən oynadırsan? Pəs mən bir ilan yeri 
bilirəm elə böyük, elə yaxşıdı ki. Ilan ovsunnuyan ondan ilanın 
yerini soruşduxda kişi ilanın yerini ona göstərir.  
 Ovsunçu gedib quyudan ilanı ovsunnayıb öz torbasına 
salır. O, bu ilanı da gətirib camaatın qabağında oynadır. Ilan 
ortada dövrə vurub oynuyur. Ilan xilas etdiyi kişinin qabağına 
çatanda düz quyruğu üstə qalxıb onun üzünə tüpürür. Ilan buna 
budur yaxşılığımın əvəzi deyirmiş. Həmin kişinin üzündə  
böyük bir yara əmələ gəlir ki, buna heç kim əlac edə bilmir.  
 
*  *  * 
 
Bir gəlin olur. Bunun da bir oğlu. Bı gəlin bir gün gecə 
vaxtı bulax başına paltar yumağa gəlir. Uşağı da körpə 
olduğuna görə özü ilə gətirir. Gəlin uşağını bir ağacın altına 
qoyub, başdıyır paltar yumağa. Bir az keşmir ki, uşağı başdıyır 
ağlamağa. Uşağın səsi bütün kəndi ağzına alır. Nə qədər 
eliyillər uşağın səsini kəsməh mümkün olmur. Uşağı götürüb 
evə gəlillər.  
 Çox keşmir uşağ ölür.  
 Sən demə, bı uşağa yer adamnarı zərəl yetiriplər. Ona 
görə də gecə su başına, ağac altına uşağ aparmazlar.  
 
 *  *  * 
 
 Bir qız olur. Bı qız çöldə–zadda işdiyərmiş. Bir gün bı 
qızın işdədiyi yerdə gözünə adam görünür. Yanındakılara deyir 
ki, baxın kolun dibində adam oturup. Hamı çönub qız deyən 
tərəфə baxır. Amma onnar heç zad görmüllər. Qız yenə dönüp 
 
 26 
baxır, görür ki, bir kişidi oturub elə ona baxır. Yenə qız 
camaata deyir. Dönüp baxıllar, onnar görmüllər. Qız baxır ki, 
bı adam yavaş– yavaş ona tərəф gəlir. Qız qorxusunnan qaçır. 
Qışqıran zaman bı adam onu vırır. Qız özünnən gedir, uzun 
müddət xəstə yatır. Demə qızın gözünə görünən əyələrdən 
imiş. 
 
*  *  * 
 
O vaxtlar danışannardan eşitmişdik. Deyirdilər ki, 
gözəl–göyçək bir qız olur. Bı qıza elçi düşənnər çox olur. 
Lakin bı qız heç kimə könül vermir. Xəstə olduğuna görə ərə 
getmək istəmir. Çox çəhmir bı qız ölür. Qız ölənnən sora 
görüllər ki, gecə onun otağınnan ağlamax səsi gəlir.  
 Məlum olur ki, bu ağlayan cinnərdən imiş.  
 Demə o cin qıza aşiq olubmuş. Indisə hər gecə gəlib 
onu yerində görmüyəndə ağlayırmış. 
      
Ucuqulu ** 
Sədərək kəndi yaxınlığında Şərur adında bir şəhər olup. 
Bı şəhərin qırağında bir nəhəng yaşayırmış, ada da Ucuqulu 
imiş. Ucuqulu o qədər yekəymiş ki, adi admalar onun 
topuğundan ancax olarmış. 
Ucuqulu ətraf dağların, bir də Qaraağac meşəsinin 
ixtiyarını almışdı öz əlinə. Heç kəsin gücü çatmazmış ki, 
meşədən bir tikə odun qırsın. Lazım olanda Ucuqulunun özü 
odun yığıp gətirərmiş şəhərə, paylayarmış camahata. Əvəzində 
də Şərur əhli Ucuqulunu, anasını, bir də onun atını 
dolandırarmış. Əmə Ucuqulu hər dəfə şəhərə odun gətirəndə 
bir xata törədərmiş. Ya adamlar onun ayağı altda qalıp 
əzilərmiş, ya da Ucuqulu çiynindəki odun şələsini yerə 
qoyanda ev – zad uçarmış. 
Axırı camahat zinhara gəlir. Yığışıp danışıllar, 
Ucuqulunun yanına bir neçə ağsaqqal göndərillər. Ağsaqqalar 
 
 27 
gəlip Ucuquluya deyillər ki, bə sən odun yığıp şəhərə gətirəndə 
əziyyət çəkirsən. Biz bına irazı olmarıx. Icazə ver bı əziyyəti 
biz özümüz çəkək, amma səni də, atını da hər gün doyuzdurax. 
Ucuqulu irazı olur. Camahat Ucuquluynan anasına 
gündə neçə mal – davar, nə qədər əppək verillər, onları 
yedizdirirlər. Amma Ucuqulunun atı çox yeyimcilimiş, onun ot 
– ələfini çatdıra bilmirmişlər. Camahat görüb ki, belə getsə 
ətrafdakı pütün ot – ələf qurtaracax, bınların öz heyvanlarına 
bir şey qalmayacax. Genə yığışıb danışıllar, ağsaqqalar deyir 
ki, innən belə Ucuqulunun atına yem aparanda o yemi 
mındarlamaq lazımdı. 
Belə də eliyillər. Otun xeyli hissəsini mundarlayırlar, 
üstünə də bir az təmiz ot qoyup aparıllar Ucuqulunun atına. At 
təmiz ot yeyip, mındarlanmış ota çatanda durup, ta yemir. 
Ucuqulu bını görəndə duruxur. Çağırıp anasından soruşur ki, 
mənim atım yem yemir? Anası da deyir ki, a bala, bı 
cırtdanlarınan işin olmasın. Bınlar dünyanın bicidirlər. Elə 
bicliklərindən də belə cırtdan oluplar... 
Ucuqulunun ayağına batan tikan üç – dörd arşınlıq tir 
olarmış. Ucuqulu özü əyilip bı tikanı çıxardammazmış. Ona 
görə də oturarmış yerə, ayağını da Arazın üstünnən uzadarmış 
o taya. Bının o tayda yaşayan bir bacısı varmış, özü kimi 
nəhəngmiş. Bacısı Ucuqulunun ayağındakı tikanı iki 
barmağıynan çəkib çıxararmış. 
Ucuqulu o qədər yekə, o qədər güclüymüş ki, Əzrayılın 
da gücü çatmırmış onu öldürsün. Ona görə də Əzrayıl həmişə 
fürsət axtararmış  ki, Ucuqulu uzansın, bı da onun sinəsinə 
çöküb canını alsın. 
Günlərin bir günü Ucuqulunun ayağına yenə tikan batır. 
Ucuqulu ayağını uzadır o taya ki, bacısı tikanı çıxartsın. Amma 
bu dəfə Ucuqulu oturmur, uzanır. Elə o saat Əzrayıl çökür 
onun sinəsinə, canını alır. Bacısı görür ki, tikanı çıxarıp, amma 
Ucuqulu tərpəşmir. Çağırıp anasına deyir ki, Ucuquluya nə 
olup ki, tərpəşmir. Anası baxan kimi deyir ki, bə qardaşıvı 
 
 28 
öldürüplər. Bacısı tez gəlir. Ana – bala belə biliplər ki, 
Ucuqulunu adamlar öldürüp. Ona görə Şərur şəhərini 
dağıdıllar, ölən – ölür, qaçan da sonralar burda Sədərək kəndini 
salır. Deyilənlərə görə, neçə yüz min malın dərisinnən 
Ucuquluya paltar çıxarmış. Bu paltarı da neçə yüz adam neçə 
aya tikərmiş. 
Ucuqulu su içmək istəyəndə bir əlini Ağrı dağına, bir 
əlini də Haça dağa qoyup əyilərmiş Arazdan su içərmiş. 
Ucuqulu öləndən sonra onun üstünü yavaş – yavaş toz – 
torpax basır, sonra bı toz – torpax bərkiyip dağ – daşa çevrilir. 
Ucuqulunun ayağı ki, Arazın o tayına uzanılı qalmışdı, sonralar 
körpüyə dönür. Camahat bı körpüynən o tay – bu taya gedip – 
gəlirmiş. Çox xatalar elədiyinə görə camahat Ucuqulunun adını 
dəyişip Buculux qoyur. Ucuqulunun ayağından düzələn 
körpüyə də Buculux körpüsü deyillər. 
 
Tilsimli ilan ** 
 
Belə deyirlər ki, Ölən şəhərdə tək bir kişi varmış. Bu 
kişi hər dərdin dərmanın, hər tilsimin sirrin bilirmiş. Kişi 
qocalır, ölüm vaxtı gəlib çatır. Ölüm yatağında gözünün ağı – 
qarası bircə qızını yanına çağırıp deyir: 
– Qızım, mən ölürəm. Məndən sonra sənə yaşamaq 
çətin olacaq. Ona görə, mən deyənə əməl edərsən. Bizim 
zirzəmidə bir ilan var. Əlini üç dəfə ilanın qarnının altına 
çəkərsən. Gedib ondan sonra hər şeyin sirrini biləcəksən. Xoş 
güzəran keçirəcəksən. 
Kişi ölür. Qız atasını dəfn edir, zirzəmiyə gəlir. Ilanı 
görüb qorxur, istəyir qaçsın. Bu vaxt ilan arxası üstə çevrilir. 
Qız özündən aslı olmayaraq gedib əlini üç dəfə ilanın qarnına 
çəkir. O gündən qız hər şeyin sirrini bilir, xoşbəxt ömür sürür. 
Küp qarısı ** 
 
 
 29 
Deyilənlərə görə üç arvad ot biçiminə gedirlər. 
Axşamüstü qaydanda  bir qalaya rast gəlirlər. Qalanın ətrafında 
gəzinirlər, içəri girməyə yer olmur. Görürlər, bir cin gəlir, 
arvadlar gizlənib cini tuturlar. Ətinə sancaq batırırlar. Deyirlər 
ki, bu qala nə qaladı? Biz belə qala görməmişik. Cin deyir ki, 
bu, sirli qaladı. Arvadlar soruşur ki, buranın içərisində nə var? 
Cin deyir ki, burda bir qız, bir oğlan var. Oğlan heykəldir, qız 
da tilsimlidir. Əgər qız yatanda əlindəki çomağı alsanız, nə 
desəniz o da olar. Arvadlar tələsiyə düşüb cini buraxırlar. 
Sevincək qalaya girirlər. Onlar cinin sözünü unudurlar. Içəri 
girəndə qız bunları görüb üçünü də yaylıx eliyir. Arvadların 
oğlanları anaların axtarırlar, tapa bilmirlər. Axırda gedirlər küp 
qarısının yanına. Küp qarısı fallayıp deyir ki, onları necə azad 
edə bilərik. Qarı deyir, onun çarası məndə. Oğlanlar qarıya 
qızıl verib çarəsini öyrənirlər. 
Oğlanlar qalaya girirlər. Qalanın başına çıxıb oradan bir 
deşik açırlar. Içəri qarmaq salıb yaylıqları çıxarırlar. Qarı gəlib 
bir lövh oxuyur, arvadlar tilsimdən qurtarır. 
 
Zəncirlənmiş əjdaha ** 
 
Yaylax vaxtıymış. Bir oba köçür, dağda yurt tutur, 
çadırlarını qurur. Elə bu vaxtı yel əsir, yağış yağır, boran olur. 
Camahat bir də baxır ki, göydən boynu zəncirli bir əjdaha endi. 
Tez gətirib bına bir öküz qurban kəsillər. əjdaha heç kimə 
dəymir, ancax bir cavan iyidə deyir ki, mən hara getsəm, sən də 
dalımca gəl. 
Bınnar yola düzəlip gedillər. Xeylah gedənnən sora Ac 
dağına çatıllar. Ac dağında bı əjdaha üzün tutur Ağrı dağına 
sarı, bir üşkürəh atır. Ağrı dağınnan bir əjdaha enir ki, bınnan 
da yekə. Demiyəsən, bı əjdahalar düşmandılar. Neçə dəfə 
vırışmışdılar, hər dəfə də Ağrı dağındakı gücdüyürmüş. Indi bı 
əjdaha iyidi özünə arxa gətiripmiş. 
 
 30 
Əjdahalar başlayır vırışmağa. Ağrı dağının əjdahası bı 
birin az qala basırmış. Bı əjdaha oğlana işarə eliyir. Oğlan 
qılıncın sivirip Ağrı dağının əjdahasın öldürür. 
Sora əjdaha oğlana deyir ki, dalımca gəl. Bınnar gəlip 
bir zağıya girillər. Oğlan görür ki, burda üş xum var, qızılnan 
doludu. Əjdaha oğlana deyir ki, nə qədər başarırsan götür. 
Ancax elə götür ki, bir də peşmannıyıp bıra qəyitmiyəsən. 
Yoxsa zərəl çəkərsən. Oğlan pütün ciblərini, qol – qoltuğunu 
doldurur qızıllarınan, sora çıxıb gedir. Bir müddət keçir. Oğlan 
bı qızılları sağa – sola xəşdiyip qurtarır. Təzədənnən durup 
qəyidir həmin zağıya. Görür ki, əjdaha başını qoyup qızıl 
xumnarının üsdünə, yatıp. 
Oğlan yavaşca yaxınlaşır, xumun ağzın açıb gizdincə 
qızıllardan götürməh isdiyir. Bı dəmdə əjdaha oyanır. Baxır ki, 
oğlan qızıl götürür. Tpürüp bının üzünə ki, adam oğurrux 
eləməz. 
Ta oğlan heş zad götürmüyüp dala qəyidir. Ancax 
əjdahanın tüpürdüyü sifəti qapqara qaralır çürüyür. 
 
Qurd arvad ** 
 
Bir kişi dostugilə gəlir. Çörəh yeyillər, içillər, axşam 
olur. Kişi duru getsin, dostu deyir ki, əkişi getmə, gecədi, bir 
şey olar. 
Kişi deyir ki, yox gedəcəm, at altımda, tüfəng belimdə, 
nədən qorxacam? Dostunun arvadı bını eşidir. Demiyəsən, bı 
arvad bizdən yeylərdənimiş. Arvad durup çıxır eşiyə, donun 
dəyişip qurt donuna düşür. Durur kişinin yolu üstünə. Bınnar 
tutaşır. Kişi görür ki, yox, bacarmayacax, birtəhər pıçaxnan bı 
adamcılın döşünnən yaralayır. Adamcıl aradan çıxır. Kişi də ta 
gedəmmiyip qeyidir dostugilə, başına gələni danışır. 
Bu dəmdə arvad gəlir. Kişi baxır ki, arvadın döşü 
yaralanıp. Məsələni annıyır. Qeyidip dostuna deyir ki, bə o 
adamcıl sənin arvadındı. Mən onu yaralamışam. 
 
 31 
Dostu heş zad demir. Durup ev – eşiyi axtarır. Kərmə 
qalağında arvadın donunu tapır, yandırır. Arvad qışqırır, 
özünnə gedir. Əncax ta əli hara yetəcək. Donu yanannan sora 
adam adamçıllıxdan çıxır, adam olur. 
 
Kəlləgöz ** 
Kəlləgöz də adamdı, ancax adamnan çox yekədi. 
Özünün də təhcə alnında bir gözü var. Insannara düşməndi, 
harda tutsa bişirip yeyər. 
Kəlləgözün çoxu sürüsü olur, o da bı sürünün içində 
yaşıyır. Səhərdən axşama kimi heyvannarın otarırmış. Əxşam 
da öz qələcəsinə qəyidirmiş. Bir nəfər gizdində qələciyə girir, 
ocax yandırır, şişi qızdırıp Kəlləgözün gözünü dağlayır. Kor 
Kəlləgöz qapını xapıyıb bını tutmax istiyir. Bı adam da bir 
heyvan öldürüp girir dərisinə. Kəlləgöz əlini sürtür dəriyə, elə 
bilir ki, qoyundu. Adam da qurtulup gedir. Kor Kəlləgöz addım 
səsinə düşür bının dalınca. əncax yolu görmədiyinnən qəyədən 
uçup ölür. 
 
Hal nənəsi ** 
 
Hal nənəsi arvad kimidi. Boylu qadınlara zəfər toxuyur. 
Özüm görmüşəm. Təzəcə yatmışdım, evdə də heş kim 
yoxuydu. Bir də baxdım ki, evdə yaşıl tuman, qırmızı köynək 
geymiş bir arvat var. Çıxıb oturup sandığın üstündə. Mən 
qorxdum, pismillah deyip yanımdakı şişi götürdüm. Arvat dedi 
ki, qorxma, yanında dəmir var, özün də Allahın adın verdin. 
Mən sənə heş bir şey eləmiyəcəm. Bir az oturannan sonra çıxıp 
getdi. 
*  *  * 
Bir kişi çıxır səfərə. Bının da arvadı həmləymiş. Kişi 
gedənnən sora arvad həmləsin qoyur yerə. Əvdə heş kim 
olmadığınnan hal nənəsi gəlir bı arvadın ciyərin çıxarıp aparır, 
arvad ölür. 
 
 32 
Kişinin bir dostu var imiş. Bı dosdu gəlirmiş kişigilə. 
Yolda görür ki, hal nənəsi əlində ciyər bıdı gedir. Tez xəncərin 
çəkip tutup hal nənəsinin yaxasınnan ki, bə bı ciyər kimindi 
apar qəytər. 
Hal nənəsi deyir ki, filankəsindi, əncax bını suya 
salmışam, yumuşam, qeytərsəm də xeyri yoxdu. 
Oğlan deyir ki, tez ol, dərmanın de, yoxsa səni 
doğruyaram. 
Hal nənəsi qorxur. Deyir ki, mən arvadın ciyarın 
çıxaranda bir – iki qan düşdü astanıya. Get onu qaşı götür, suya 
salıp qatışdır, ver arvat işsin. Onda dirilər. 
Oğlan onu bıraxıp gəlir dostugilə. Görür ki, camahət 
yığışıp, ağlaşmadı. Arvadın meyiti də ortada. Astanıya baxır ki, 
doğrudan da qan düşüp bıra. Qaşıyıp suya salır, arvatın ağzın 
əralayıp tökür boğazına. Arvat dirilir. 
Hal nənəsi soğanınan şişdən qorxur. Ona gora da 
zahının dört bir tərəfinnən cızıx çəkillər. Ta onnan sora hal 
nənəsi zahıya yaxın düşəmmir. 
 
Tilsimlənmiş qazan ** 
 
Bir kişi gedirmiş su suvarmağa. Görür ki, toy səsi gəlir. 
Yəxinnəşip bəxir ki, bizdən yeylər toy eləyir. 
Cinnər bir kişiyə deyir ki, gəl otu, bişirdiyimizdən ye, 
əncax bildiyivi demə. 
Kişi tez əlini qoyur qazanın üsdünə, "pismillax" deyir. 
Bı vəxdi cinnər bının başınnan bir xapaz vırıp yox olurlar. 
Cəmahət gəlip görür ki, bı kişi əli qazanın üsdündə 
özünnən gedip. Onu ayıldıllar, qəzanı da götürüp gəlillər 
kəndə. 
Indi həmin qəzan Yuxarı Əndəmicdə qalır. Cəmahət xeyir – 
şərdə işlədir. 
Ev əyəsi ** 
 
 
 33 
Əjdıx düşüpmüş. Cəməhət yeməyə heş zad 
təpammırmış. Bir arvat min bir zulumnan bir tikə qatıx aşı 
bişirir. Davar gələndə qabı aşnan doldurup çıxır küçə qapısında 
yesin. Birdən yadına düşür ki, əvin qapısın bağlamıyıp. Qabı 
qoyur divarın üsdünə, qəyidir qapını bağlamağa. 
Qəpını bağlıyıp gəlir ki, aş yoxdu, aşın yerində balaca 
bir kişi oturup. Kişi deyir ki, mən bı yerrərin sahabıyam. Hər 
gün bıra gəlirəm. Əvin işığın sönmüş görəndə sənə acığım 
tutur. Qəyit içəri, işığı yandır. Arvat qəyidip əvin işığın 
yəndırır. Görür ki, qatıx aşı əvdədi. Çıxır eşiyə ki, kişi – zad 
yoxdu. 
 
Qurd Zalxa ** 
 
Zalxa adında bir qız gecə lümlüt, başı açıx çıxır eşiyə. 
Qurd xırxasını atır bının üstünə. Zalxa doqquz il qurdlarnan 
gəzir, nəqqədər adam yeyir. Sora bir gün itdər tökülüb bının 
xırasın yırtıllar, bı da çevrilir adam olur. 
 
Qüleybanı ** 
Bir kətdə qüleybanı peyda olur. Bu qüleybanı heş kimə 
zərəl verməsə də, camahat qorxuya düşür. Cavannardan bir – 
iki ürəhlisi tüfək götürüp başdıyıllar qüleybanını güdməyə. 
Gecənin bir vədəsində görüllər ki, bıdrana, qüleybanı gəlir. Tez 
tüfəhlərin tuşduyup atıllar. Əmə nəqqədər çaxmağı çəkillər, 
tüfək açılmır ki, açılmır. 
Qüleybanı saymazyana gəlip bınnarın yanınnan keçip gedir. O 
gedənnən sora cavannardan biri çaxmağı çəkir, tüfək açılır. 
Baxıllar ki, o biri tüfəhlər də sazdı. 
*  *  * 
 
Bir kişi əkin suvarmaxdan qəyidirmiş. Birdən qabağına 
bir qüleybanı çıxır. Kişi qorxusunnan isdiyir ki, əlindəki beli 
 
 34 
qaldırıp onu vırsın. Elə beli qaldıranda qüleybanı dil açıp deyir 
ki, ay kişi, mənim sənə nə pisdiyim keçip? Məni niyə vırırsan? 
Bayax ha kişinin ürəyi keçir, bayılıp yıxılır yerə. 
Qüleybanı da çıxıp gedir, bir də o yerrərdə görünmür. 
 
*  *  * 
Bir gün biçinə gedəcəydıx. Razılaşmışdıx ki, qarannıxlı 
gedəx. Gecə sahat dörd – zad olardı, biçinçi yoldaşlarımınan 
biri məni çəğırdı ki, Əyyub, di gəl, gedırıx. Durdum çıxdım, bu 
düşdü qəbəğa, mən də bunun dalınca. Ha deyirəm ki, bir az 
yavaş get. Deyir, sən tez – tez gəl, indicə hava işıxlıyacax. 
Nəysə bir xeyləy yol getdıx. Genə elə o qəbəxda gedir, mən də 
dalınca. Birdən yadıma düşdü ki, bəlkə bu cindi – zaddı belə. 
Məni harasa aparır. Tez bir pisimillah çəkdim. Gördüm bu elə 
doordan yox oldu, cin iymiş. Döndüm təzədən kəndə qəyıtdım. 
*  *  * 
Bir gün getmişəm davara. Günortaydı. Davarı 
gətirmişəm Urumus pirinin yanına ki, yatışdırım. Özüm də bir 
– iki tikə çörəy yeyim, pirin keşməsinnən də götürüm çay 
qoyum. Çörəyimi yedim, çay işdim, bir az da süpürgə bişdim. 
Gördüm yox, bərk yuxum gəlir. Başımı atdım, yatdım. Elə 
təzəcə hüşlənmişdim ki, gördüm, kimsə məni çəğırır. Oyandım, 
gördüm heç kəs yoxdı. Bir də yatdım, genə həmin səs məni 
çəğırdı, dedi, dur bu davarı burdan yığışdır. Fikir vermədim, 
dedim əşi quləğıma səs gəlir. Üçüncü dəfə bu təkrar olunanda 
gördüm uzəxda bir əğ atdı, əğ geyimli adam durub. Da demə 
bu pirin sahabıymış. Durdum davarı da götürdüm urdan 
getdim. 
 
 
Qurdunan qiyamətə 
 Deyir, axır məqamda – dünyanın sonu çatanda bir qurd 
qalacax, bir qarı. Bunlar tutuşacaxlar. Qurd yıxsa, hər şey 
bitəcək, qarı yıxsa, həyat davam edəcək.  
 
 35 
 
Hacı  hoppan 
 Kənddimiz Hacı kişi gecə evlərinə gəlirmiş. Kəndin 
qırağında Nazlının priyezi deyilən yerə çatanda görür bir vur–
çatdasındı, bir çal–çağırdı, ta nə təhər. Qazannar dəmdədi, 
süфrələrdə də da nə yoxdu. Oynuyan–oxuyana, oxuyan–
oynuyana qarışıb. Bunu görən kimi səs–səsə verdilər ki, Hacı, 
hoppan... 
 Hacı da hoppana–hoppana onlara yaxınlaşır. Birdən 
yadına düşür ki, Nazlının priyezi cinnər yığınağıdı. 
 Bayaxdı ha, ürəyi gedir, yıxılır. Özünə gələndə görür ki, 
çölü–biyabanın ortasında tək–tənha düşüb–qalıb, o çal–
çagırdan da əsər–əlamət yoxdu. 
 
*  *  * 
Deyilənə görə bir  gözəl qız var imiş. Bu qızın var yox 
bir qoca anası var imiş. Qız hədsiz gözəl olur. Bir gün qıza elçi 
gəlir. Elçilər qızgilə gəlib çatanda onların qabağına qızıla 
çalan, gözəl bir ilan çıxır. Ilan insan kimi dil açıb bunnara 
yalvarır. Sizi and verirəm duz-çörəyə buradan uzaxlaşın. 
              Elçilər ilanın dil açmağına məhəttəl qalırlar. Onlardan 
biri ilanı öldürmək istəyir. Ilan çıxıb gedir. Elçilər qızın 
razılığını alıb gedillər.  Sonra isə toyu başlıyıllar. Gəlin gedən 
zaman həmin ilan yenə də gəlir, bir qıraxda durub tamaşa edir.  
               Qız gedənnən  bir ay sonra qızın həyat yoldaşı ölür. 
Qız gözü yaşlı yenə də qoca anasının yanına  qayıdır. Aradan 
bir müddət keçir. Qız фikirli-фikirli  yatır. Bu zaman ilan gəlib 
pəncərədən içəri girir, başlıyır qıza tamaşa  eləməyə. Səhər 
açılanda ilan çıxıb gedir. Belə-belə ilan hər  gün gəlib  qıza 
tamaşa eləməyə başlıyır. Br gün  qız yuxu görüb  qorxulu-
qorxulu oyanır. Qız  baxır ki, bu bir ilandı. Ilan qıza sarı gəlir, 
qız qışqırmax istəyir. Ilan dönüb  gözəl bir oğlan olur. Oğlan 
qızın xoşuna gəlir, onlar bir müddət görüşüllər. Lakin qız dözə 
bilmir, yalvarır ki, bu sirri  açıb ona desin, görək bu nə işdi. 
 
 36 
Oğlan sirri açıb deyir ki, mən bir pəriyəm. Mən  sənin eşqinnən 
ilan  cildinə  girmişəm, indi isə səni  and verirəm o bir allaha, 
bu sirri  heç kimə demiyəsən. Qız sirri saxlaya bilmir. Əhvalatı 
qonşu qadına danışır. Qonşu qadın ona tapşırır ki, özünü 
mundarlasın, bəlkə oğlan bunnan əl çəkə. Qız özünü içki ilə 
mündarlıyır. Oğlan bunu bilir, elə o saat yox olur. 
 
*  *  * 
Şahab məhləsində Məmən adında bir kişi varmış. Bının 
evində ocax ilanı yaşayırmış. Bı ilan hər gün üç balasını da 
yanına  salıb evi, həyət-bacanı dolanır, ancax heş kimə zərəl 
vermirmiş.Bir gün Məmən фikirrəşir ki,qoy bı ilanın 
balalarınnan birini gizlədim, görüm,neynir? 
                 Məmən aşsüzəni çevirir bala ilannardan  birinin  
başına, Ilan çıxmağa  yer tapmıyıb qalır aşsüzənin altında.  
Ocax ilanı bir də baxır ki,  balalarınnan biri yoxdu.  Başdıyır 
axtarmağa. Nəkqədər axtarırsa tapammır. Bərk hisdənir. 
Pəncərədə qatıx dolu kasa vardı. Ilan gedir bu qatığı zəhərriyir. 
Sora su qabına girir, onu da zəhərriyir. 
                 Məmən qorxub aşsüzəni götürür, ilanın balasını 
buraxır. Ocax ilanı balasını görəndə  duruxur. Sora gedib 
kasanı aşırır, qatığı yerə tökür. Onnan sora da gedib özünü 
palçığa bələyir, qayıdıb su qabına girir. Bir neçə dəфə belə 
edir, su bulanır, ta işməli olmur.  
                  Sora da ocax ilanı balalarını da götürüb gedir. 
Məmən bir də onnarı görmür. Ilanınan bərabər xoşbaxtlıx da 
Məməngildən gedir. 
 
 37 
II. MIF OBRAZLARI 
  
 Ruh – yaşayır. Gözə görünmür. Onu heç kəs görməz.  
 Ruh – yuxu zamanı bədəndən çıxar  
 Iфritə – şeytandır  
 Küpəgirən – o qarıya deyillər ki, şeytan olar, ara vurar  
 Çən qarısı– tərs qarı deməkdir. Narahatçılıq eyləyir. 
Birindən – birinə xəbər aparır. Şeytanlıq eyləyir.   
Damdabaca – uşaqları qorxutmaq üçün deyərlər: 
dinməyin damdabaca gəlib sizi aparar.  
 Çay qarısı – adamı düz yoldan çıxarıb, pis yola salır. 
Onlar imansız, dinsizdir.  
 Çay anası – bu adamı pis yoldan qaytarır, yaxşı yola 
salır. 
 Şeşə – quş olub. Sərçə kimi kiçik imiş. Evə girəndə 
uşax göyərərmiş. Indi yoxdu. Keçmişdə çox olub.  
 Su pərisi – Mələkdir, baş tərəфi adam, ayağı balıqdır.  
 Ata–baba günü – pis hadisə, ağır, böyük фaciə olduğu 
günə deyirlər.  
 Əjdaha – ilandan əmələ gəlib.  
 Tovuz quşu – müqəddəsdir. Behişdə olub.  
 Cin – xəstə adamların gözünə görünər.  
 Göyərçin – müqəddəs quşdur. Onu öldürmək olmaz. 
Quşu vuran zərər çəkər.  
 Hal anası – bizdən yeylərdir. Onlar zahı adama 
göründükdə o adamda ürəkgetmə olar. Hal anası evə bacadan 
boylanır. Boynunda cürbəcür muncuxları olur. Zahı qadınların 
yanına həmişə şiş qoyurlar. Əgər qadın o şişlə hal anasının 
boynundan muncuq qırsa hal anası muncuğunun yığmaq üçün 
evə girər. Bu vaxt əgər onun üstünə iynə sancsan, o evdə 
qalacaq. 
 
 
 38 
III. INANCLAR, SINAMALAR, YASAQLAR 
* It olan həyətə məlaikə gəlməz 
 * Ilan qaraçuxadan qorxar. 
 * Duzun üzünə gülümsəllər 
 * Gecə zibili süpürüb qapının dalına yığmazlar. Zibilin 
içində şeytan balalar.  
 * Sıфranı aparıb qonşuda çörək yappazlar. Saca salıb 
evdə yapallar, qonşunun təndirində yappazlar. 
 * Əzan vaxtı zibili atmazlar.  
 * Tükü yerə atmazlar. Atanda üstünə tüpürəllər.  
 * Tükü yandırmazlar, başın ağrıyar.  
 * Yuxuda ölüyə çörək verməzlər, ölüynən getməzlər.  
     * Məhərrəmlikdə uşaqlar çoxlu cında yığıb ağaclara 
bağlayıllar ki, arzu–niyyətləri çin olsun.  
* Xəstəni, uşağı olmayan gəlini imamın qırxında 
kəcavənin altından keçirdəllər.  
* Nehriyə ilan dərisi bağlallar ki, bərəkətdi olsun.  
 * Dəyirmanda unu borc versən bərəkəti qaçar.  
 * Qız evi oğlan evinin adamlarına un atardı.  
 * Bar verməyən ağaca qırmızı bağlardılar.  
 * Gəlin üç şey gətirər: bir uzun (yol), bir qısa (dil), bir 
yoğun (dövlət).  
 * Deyir ki, ay gün sevgilidir. Onların toyu qiyam–
qiyamətdə olacaq. Onlar o vaxt birləşəcəklər. Bu vaxt yer 
üzündə hər şey dəyişəcək, ins–cins olmuyacax.  
 * Gəlinin şalını meyvəli ağacın başına atallar ki, gəlin 
oğllu–qızlı olsun.  
 * Bubbu gələndə obanın dağa getmək vaxtı olar. 
* Kirpik yük götürəndə, evə əlidolu qonaq gələr.  
 * Uşağın boynundan öpsən küsəyən olar.  
 * Sağ göz səyirərsə xeyir gətirər, sol göz səyirərsə 
bədbəxtlik olar.  
 * Qaş qaşınarsa tanışınla qarşılaşacaxsan.  
 
 39 
 * Palıd ağacında qozalar sıx olarsa, onda qış sərt 
keçəcək.  
* Qaranquş yuva quran həyətdə şadlıx olar.  
 * Ayağının baş barmağı böyük olanın bəxti açıq olar.  
 * Qaşları çatma olan qız qohuma ərə gedər.  
 * Bir adamın başında, yaxud paltarında sap olarsa, 
deyərik ki, həsrətini çəkillər.  
* Axır çərşənbə günündə alma yeyəllər. Cecədə olan 
toxumnarı sayırsan, on dənəsini yasdığın altına qoyursan və 
yatırsan, yuxuda qismətini görürsən.  
 * Ilaxır çərşənbənin səhərisi günü qadınlar bulaq başına 
gedib bulağın gözündən kiçik daşlar götürəllər, sonra isə onları 
evə gətirib, buğdanın, duzun içinə atar, un kisələrinin üstünə 
qoyar və evin künclərinə düzəllər. Bu daşlar evin bərəkətli 
olmasını təmin edir. 
* Evi süpürəndə süpürgə üstünə dəysə, ya yerə düşsə, 
gərək onun üstünə tüpürəsən. Yoxsa şərə düşərsən. 
* Qəbri barmaqla göstərməzlər, göstərsən ziyan 
çəkərsən. Odur ki, gərək barmağını dişləyib ayağının altına 
qoyasan.  
* Qəbrin içinə gərək yağış düşməsin, – deyəllər .  
Yoxsa bir başqası da ölər.  
* Çörək ayağının altında qalsa, gərək üç dəфə öpüb, 
gözünün üstünə qoyasan, yoxsa səndən qaçar. 
* Taxıl zəmisinin içinə girmək olmaz, taxılı ayaqlasan, 
gözlərin tutular,–– deyərlər. 
* Gərək evə corab qoymayasan, yoxsa adam dara düşər.  
* Toyuğun banlaması bədbəxtlik əlamətidi, gərək onu 
kəsəsən. 
* Lap çox istədiyin adamın şəklinə gərək tez–tez 
baxmayasan, yoxsa araya ayrılıq düşər.  
* Yazdığın məktub yiyəsinə çatmamış onu gərək heç 
kim oxumasın. Yoxsa yiyəsinə gedib çatmaz. 
 
 40 
* Evdə gərək hörümçək toru qalmasın. Yoxsa tora 
düşərsən. 
* Evdə çirkli qab saxlamazlar. 
* Leyləyin yuvasını dağıtmazlar. 
* Yanmış ağacı çöldən evə gətirməzlər. Deyəllər, ziyan 
çəkərsən. 
* Həyətdə yasəmən kolunu, söyüd ağacını əkəndə, 
gərək sınayasan. Bunların düşər–düşməzi də olur. 
* Aya, bir də aynıya çox baxmazlar. Hər ikisi 
ağılaparan şeydi.  
* Çinarı kəsmək günahdı. 
* Həyətdə dovşan saxlamağın düşər–düşməzi olar. 
* Ocağın odunu suyunan keçirməzlər. Qaynar suyu yerə 
tökməzlər. Adama zəфər toxunar,– deyərlər.  
* Gecələr duz–çörəyi stolun üstündə saxlamazlar, 
şeytan bərəkəti oğurlar. 
 
*  *  * 
 
Qancıx (doğan it) balalır. Sənin də gəlinin zahıdır yatıb, 
uşağı qalmır. O gəlin durub gedir o qancığın üstünə. Onun əgər 
balaları öldü, sənin uşağın qalacax. Yox, balaları ölmədi, 
səninki öləcəx, ta qalmıyacax. Həylə də olub ha, mən özüm 
şəxsən sınamışam. 
*  *  * 
  
 Ağacların öz sahibinə yas saxlaması olur. Bir nəфər 
dünyasını dəyişənnən sonra onun həyətində olan ağac və ya 
ağaclar ya qurumağa başlıyır, yaxud da bar vermir. Onda 
deyillər ki, ağac yas saxlıyır, onu yasdan çıxarmaq gərəkdir. Bu 
zaman ağaclara həna yaxıllar, yaxud qırmızı lent bağlıyıllar.  
 Bar vermiyəndə də ağacın dibinə şirin çay və ya şirin su 
töküb deyillər: «Mən üzə çıxdım, sən də çıx».  
*  *  * 
 
 41 
 Gəlin gələndə bəy uca bir yerdə durar, almanı pıçaxla 
bölüh – bölüh edip gəlinin başına atar. Subayların hərəsi də 
almanın bir parçasın götürüp yiyər, diyər mənə də qismət 
olsun. Bəyin ucada durmağı ondan ötrüdü ki, ailədə onun sözü 
ötkün olsun. Alma da xoşbəxtlik gətirdiyinnən gəlinin başına 
atallar. Almanın dağılmağı bu ailədən hər yana xoşbəxtlih 
yayılmağınnan ötrüdü. 
                       *  *  * 
 Qarşına it çıxanda deyərih ki, yoldan qayıt, a bala. 
Yoldaşın yolda səə it kimi yəcəx. Qayıt, otur yerinə. 
 Qırmızını qabaxlar xoşbəxtliyin rəngi bilərdilər. 
Gəlinnərə qırmızı paltar geyindirər, qırmızı duvax salardılar 
başına. Evdən çıxan gəlinə qırmızı toyux verəllər, ya da ağ 
toyuğu rəhliyəllər. 
  *  *  * 
Dizə kəndi yaxınlığındakı Aydaşda Aygün adlanan 
daşın yanında pak olmuş adam ürəyində tutduğu arzunun, 
niyyətin həyata keçdiyini bilmək üçün orda yatır, yuxu görür 
və yaxud onun arzusunun həyata keçəcəyini əyələr ona 
bildirillər.   
             *  *  * 
 Soyuq münasibətdən ağacların küsməyi də olur. Bu 
zaman şirin sözlərinən onların gərək könlünü alasan. 
 
                         *  *  * 
Getdim gördüm evdə uşağın boğazı qavışır. Dedim ki, 
ay əmqızı, bə bı uşağın boğazı qavışır. Dedi Məhəmmədəlinən 
Şabı bırdan keşdi getdi Kəhrizə. Dedi bay, onnar şeşəlidi. 
Gəldim şeşəsin götdüm, boğazın basdım, qaşdım onnara. 
Getdim hamısın əlin suva çəydim, gətdim səpdim uşağa, bir də 
içitdim. Onnan tay qoydu getdi. Nə şeşə oldu, nə bir şey. Indi 
maşallah nəvəsi, nəticəsi var. 
 
                       *  *  * 
 
 42 
Uşağın boğazı gələndə deriy ki, mənim əlim dər, Fatma 
nənənin əlidi. Üç dəfə Ya Allah deyib, əlimizi qoyurux uşağın 
boğazına sığallıya – sığallıya deyirih, bir, iki, üç və birdən 
möhkəm boğazına vurub deyirih puç. Belə elirik ki, dihsinsin, 
uşağın boğazı qayıtsın. 
 
*  *  * 
Gəlin gedəndə ayna tutullar ki, sözü adamın üzünə düz 
desin. Çıraq götürüllər ki, həmişə işıqlı olsun. Nimçə sındırıllar 
ki, фənt–фeldən uzaq olsun, hiylə bilməsin. Gəlin gedəndə 
corabına pul qoyullar ki, var – dövlət aparsın. Bal–yağ dürməyi 
verillər ki, ailədə mehriban olsun. Belinə kəmər bağlıyıllar ki, 
bir yerdə möhkəm olsun. Qaçıb getməsin. Üzünə qırmızı 
salıllar ki, üzünə xoş gün doğsun.  
*  *  * 
 * Pişik evin əziz heyvanıdır, it paxıldır.  
 * Qırxlı uşağın üstə duva gətirməzlər, ona görə ki, 
duvalı qadın öz duvasını tökər sağlam olan zahı qadının üstünə, 
uşaq da boğular, qaralar, ölər.  
 * Əti (çiy) qırxlı uşağın üstə gətirəndə uşaq ət kimi olur. 
Əgər üstə ət gətirsələr tez bir parça ətdən kəsib uşağın üstünə 
tikillər.  
 * Qırxlı uşağı tək qoymazlar. Ona görə ki, cin onu öz 
uşağı ilə dəyişdirər. Əgər cin onu dəyişdirsə, uşağı altı 
qəbirdən keçirdillər, yeddincidə bədəninin yarısından 
basdırıllar. Uşaq ağlasa gətirillər evə, ağlamasa gətirməzlər, o, 
cin olur.  
 * Qırxlı uşağın qırxı çıxana qədər başının altına bəyaz 
qoyullar, eşiyə çıxardanda duz–çörək.  
 * Qırx gün qırxlı uşağ gərək ulduz görmüyə, görəndə 
onun yuxusu az olur.  
 * Qırxlı uşağı axşam çağı mal–heyvan gələndə açıb–
bələyillər ki, yuxusu qaçmasın.  
 
 43 
 * Qırxlı uşağı axşam astanadan keçirməzlər ki, bizdən 
yeylər ona zəфər toxundurar.  
 * Qırxlı uşağın yanında altı ay bayaz olur, onda o uşaq 
qorxmaz. 
* Evin yiyəsi məleykədir. Əgər məleykə olmasa o ev 
bərbad olar. 
* Yolun yiyəsi cənabi əmirdi. Allah, Məhəmməd, ya 
Əli, suyun sahibi Фatmadı. 
 * It uluyanda xudabəndialəmdən bəla olduğu gözlənilir. 
* Adam saçını yanıdrmaz – başı ağrıyar. 
* Gün batannan sonra dırnaq tutmazlar – onda ömürdən 
kəsilir. 
 * Gəlin gələndə ayağının altına çörək atıllar ki, urzalı 
olsun. 
 * Elçi gələndə əvvəlcə qız evinnən bir daş gətirillər, 
qoyullar evin bir küncünə. Zərəl çəksən elçi getmirsən. Xeyir 
çəksən elçi gedirsən.  
* Cinnərə bizdən yeylər dəyərix. Bizdən yeylər hər 
yerdə var, ancax insannara görsənməz. Təhcə mal – davar 
onnarı görür. Ona görə qoyun – keçi olan yerdə bizdən yeylər 
olmaz, yoxsa ayax altında qalıp qırılallar.** 
* Uşağın üstünə bərk çığırıp yüyürsən, onda bizdən 
yeylər sənnən qabax çatıp uşağı vurar.** 
* Uşağın bələyinə iynə – sancax təxməsən, şeşə uşağı 
vırar, uşax qərələr.** 
* Insan sudan əddıyanda səlam verməlidi. Yoxsa su 
əyəsi əcıxlanar, adama zəfər toxunar.** 
* Hər bir ein əyəsi var. Əv əyəsi gözə görsənməz. Ona 
görə əvə girəndə gərəh bı evin əyəsinə salam verəsən. Yoxsa 
sənə də, əvə də sədəmə toxundurar.** 
* Yer üzündə bir qəriş yer əyəsiz deyil. Hər şeyin öz 
əyəsi var. Suyun da, əvin də, bəğin də, dağ – dərənin də, ta 
gözümüznən nə görürüksə, hamısının əyəsi var. Bı əyələr 
insana görsəmməz. Gərəh bıllara səlam verəsən. 
 
 44 
* Əncax əyələr çox xeyirxahdı. əyər bınnarın yanına 
gələndə səlam versən, gedəndə "səlamət qal" desən, bir 
şeylərin götürəndə icazə istəsən, sənnən xoşu gələcəh, həmişə 
sənə köməh eliyəcəx, həmmişə əvində şaddıx olacax. Yol əyəsi 
yoluvu uğurru eliyəcək. Bağ əyəsi məhsuluvu bol eliyəcək, 
səni varrandıracax. Qalanları da bınnar kimi.** 
 
 * Cinnər toy eliyəndə gəlip əvlərdən qəzan, düyü, yağ 
oğurruyup aparallar, plov pişirəllər. Onnar toyda əncax plov 
yeyillər. Əəyr bir adamı aldadıp öz plovlarınnan ona yeditsələr, 
o adam da olur cinnərin tayı.** 
* Evdə oturup çörəh yeyəndə gərəh pismillax deyəsən. 
Çünki bizdən yeylər də sənnən barabar oturup yeyillər. 
Pisimillax desən, onnar çıxıp gedəcəh, çörəyivi rahat özün 
yeyəcəhsən.** 
* Uşağın yanında şeşənin adını çəkməzlər. Yoxsa şeşə 
gəlip uşağı vırar.** 
*   Hal anası cinnərin anasıdı. Cinnər yerin altında 
yaşayıllar.** 
* Əyər it dişi tapıb cibinə qoysan gecə hara gedirsən 
get, heş nədən qorxmuyassan.** 
* Ocağa tüpürməh, üsdünə su töhməh, ya da ayaxlıyıp 
söndürməh olmaz. Yoxsa ocax sahabının acığına gələr, adama 
zəfər toxuyar.** 
* Qırxlı uşağı axşamçağı mal – heyavan gələndə açıb 
bəliyəllər ki, yuxusu şirin olsun.** 
* Şeşə bir quşdu. Uşax olanda bı quş evə girsə, uşax 
qalmaz, ölər. Arvat uşaq gətirəndə şeşəni tutub miras qızılınan 
başını kəsip əvə gətirəllər. Onnan sora uşax doğulanda diri şeşə 
gəlsə də uşağa heş dad olmaz.** 
* Su əyəlidi. Suya gedəndə gərəh səlam verəsən. Yoxsa 
su əyəsi sənnən inciyip zərəl vırar.** 
* Meyə gətirən ağacı kəsməh günaxdı. Ağacı kəsəndə 
ağaş əyəsi insana zərər toxuyar.** 
 
 45 
* Gözümüzünən nə görürüxsə, hamısının əyəsi var. Bı 
əyələr bizə görsənməz. Bizdən yeylər də görünmür. Əncax 
əyələrinən bizdən yeylərin arasında fərq var. Bizdən yeylər heş 
bir şeyin sahabı dəyil. Əncax əyələr nəyin əyəsidisə, onun da 
sahabıdı, özü də onda yaşıyır. Məsəltün, bəğ əyəsi bəğin 
sahabıdı, bəğdə də yaşayır. Ta suda, yaxud, dəğdə bəğ əyəsi 
olmaz. Onnarın da öz əyələri var.Əncax bizdən yeylər hər 
yerdə yaşayıllar. Illah da qərənnıx yerrərdə, xərəbə yerrərdə, 
ağaş altında, su başında yaşayıllar. 
Bizdən yeylər həmmişə insanın pəltarın, düyüsün, yağın aparır, 
plov bişirip yeyir, pəltarın geyip oyunuyur. Ta bir sözünən, 
bizdən yeylər həmmişə insana zərəl verir.** 
* Qurdu ki, vırırsan, ölür, öləndə onu mırdarlasan ta heş 
bir şey olmaz; nə yağıynan cadı eləmək olar, nə də başqa 
şey.** 
* Qırxlı uşağı tək qoymazlar. Çünki cin onu öz 
uşağıynan dəyişdirər. Cinin dəyişdirdiyi uşağa cin dəyişəyi 
deyillər. Cin dəyişəyi həmişə sısqa qalar, nə artar, nə ağarar. 
Gərəh onu aparsan qəbirsandığa. Altı qəbir keçip yeddincidə 
bədəninin yarısınnan azını basdırasan. Əyər uşax qışqırıp 
ağlasa bil ki, öz uşağındı. Əyər ağlamasa, bil ki, cin dəyişəyidi. 
Onda gərəh gözdüyəsən ki, cin dəyişəyi ağalasın, cin də 
dözmüyüp gəlip öz uşağını götürsün, səninkin də özüvə 
qaytarsın.** 
*  Zahını tək qoysan hal anası gəlip ona zərəl vırar. 
Deyillər ki, bir zahı əvdə tək imiş. Bir də baxır ki, bacadan bir 
arvat başı sallandı, boynunda da mıncığı. Bilir ki, bı hal 
anasıdı. Tez şişin qırmax ucunu ilişdirip muncuxları qırır. Hal 
anası ona yaxın gələmməz.** 
* Tez – tez yuxuda qorxub dihsinən adamın başı altına 
bıçax qoysan daha diysinməz, deyəllər.** 
* Qırxlı uşağa dovşan tükü, dağdağan, üzərlih vırıllar ki, 
ona nəzər işləməsin. Başının altına sarımsax, iynə, çörəh 
qoyullar ki, sədəmə toxunmasın.** 
 
 46 
* Uşağı qırxdan çıxarmaxdan yana oturdullar qara 
parçanın üsdünə. Başına qırx üskük su töküllər.** 
* Ay on beş günlük olanda qəriblikdə övladı olan 
güzgüdə Aya baxar. Qəriblikdəki adamın əksi Ayın güzgüdəki 
əksində görünə sağdır, görünməsə yox.** 
* Bayquş gəlib həyətə qonub uluyanda aparıb çörəyinən 
duzu qoyallar qabağına çəkiləllər kənara ki, o bayquş ziyan 
verməsin. Yaşlı adamnar uşağa deyərmişlər ki, sənin əlin 
pakdı, duz–çörəyi sən apar qoy. Duz çörəkdən keşməh olmaz, 
bayquş bizə ziyan verməsin. 
* Der qarğıya deyərlər qızım ərə getsin, sənə bağırsaq 
verəcəm. Der qarğa oturar gözdüyər. Elə ki, qonaxlıx olar, 
qarğa yaddan çıxar. Qarğa oxuyar: 
 
Sağır ha sağır oldu, 
Qonaxlıx ağır oldu, 
Mənə çatası bir bağır oldu. 
* Ilaxır çərşənbədə qızlar əllərində güzgü tutallar. Ayın 
şəkli düşər güzgüyə. Şəklin içində oğlan əksi görünsə, sevdiyi 
oğlan gedər, deyəllər.** 
* Yaz yağışından sonra Fatma nənənin hanasının 
altından oğlan keçsə qız, qız keçsə oğlan olacaq, deyərlər.** 
* Şər vaxtı ağac altına getmək olmaz. Deyərlər ki, 
adama sədəmə toxunar.** 
* Paltarı sandığa yığanda üstünə iynə sancarlar. 
Deyərlər cinlər gecə aparıb geyər.** 
* Hamilə qadın tez – tez Aya baxar ki, oğlu olsun.** 
* Deyərlər ki, gündüz doğulanın ayağı, gecə doğulanın 
əli yüngül olar.** 
* Deyərlər ki, Ilaxır Çərşənbə gecəsi obaşa yaxın çayın 
suyu dayanar, söyüdlər başını əyip torpağa dəyər. Bu vaxt hər 
niyyət yerinə yetər.** 
* Uşaq hamilə qadının sağ böyründə olarsa oğlan, sol 
böyründə olarsa qızdır, deyərlər.** 
 
 47 
* Bir yerdə oğurrux olanda qurdun zingin yandırallar. 
Deyərlər, qurdun zingi onun biləyidi. Zingi yandıranda oğru 
hərrənip – fırranıp gəlip düşəcəx həmin ocağa, yanacax.** 
* Göyərçin öldürən xeyir görməz, deyərlər.** 
* Çinar ağacını nə kəsmək, nə də yandırmax 
olmaz. Deyərlər ki, günaxdı, adam zərəl çəkər.** 
* Hansı həyətdə bayquş ulasa ev yiyəsi qorxar. Tez duz 
– çörək gətirip quşun qabağına qoyup deyər: "Səni and verirəm 
bu duz – çörəyə, çıx bırdan get, bizdən uzax ol". Deyərlər, quş 
həmin yerə bir də gəlməz.** 
* It ulayanda bəla gələr, bayquş ulayanda ev dağılar, 
toyux bannıyanda ev sahibinə zərər dəyər, deyərlər.** 
* Qışda  hər şey yatıp donur. Yaz gəlip dört dəfəmə 
bınnarı ayıldır. Bınnarın ayılması Novruz bayramında olur. 
Ona görə də Novruz bayramı dört həftədi.** 
* Çinarınan əncir ağacını kəsip yəndırmax günaxdı.** 
* Hava guruldayanda, şümşürüy çaxanda daşı 
qucaxlıyıp deyillər: 
– Mənə bının ağırlığında var – dövlət ver!** 
* Canavarınan qarşılaşsan, gərəh qaşmıyasan, 
başdıyasan adam adı saymağa, özü də ucadan. Onda deyərlər 
canavar çıxıp gedəcəh.** 
* Ilaxır günü il təhvil olanda ağaşdar başını əyip yerə 
vırar. Deyərlər bını təhcə at bilər.** 
* Şər vaxtı yatsan, deyərlər, zərəl çəkərsən.** 
* Yazağzı göy guruldayanda toyuğun üsdünə bir avış 
torpax atsan, toyux yaxşı kürt yatar, deyərlər.** 
* Yazağzı göy guruldamasa, per – pencər yeməh olmaz, 
deyərlər.** 
* – Əlinnən qaşıx düşsə, deyəllər ki, arvat qonağı, pıçax 
düşsə, kişi qonağı gələcəh.** 
* Uşağın adını bələhdə qulağına deməsən, uşax 
yekələndə yalançı olar, deyərlər.** 
 
 48 
* Duz yerə töküləndə savaş olar, gərəh duzun üsdünə 
qənt qoyasan.** 
* Yola çıxanda bir adamınan irasdaşırsan ki, ayağı sənə 
düşmür. Onda gərəh qəyidip güzgüyə baxasan, sora yola 
çıxasan.** 
* Heş vaxtı çörəh yemədiyin bir evdə çörəh yeyəndə o 
çörəhdən birəz dilivin altına qoyup niyyət eliyirsən, üzüvü 
tutursan bir adama sarı. O adamın ağzınnan yaxşı söz çıxsa, 
niyyətin pitəcəh, pis söz çıxsa pitmiyəcəh.** 
* Deyərlər, arvadın yuxusu yana yorar. Yəni ki, 
ziyannıx başqa yerdən olar. 
* Bakirə qızın yuxusu çin olar. 
* Kişi qisminin yuxusu düz olar. 
* Gərəy yuxuda nə görsən demiyəsən nə pis yuxuydu. 
Deyəsən Allah xeyir eləsin. 
* Bir quşun başı kəndə sarı ola, quyruğu şəhərə sarı ola, 
o quşun quyruğu başınnan şərəfəttlidir. 
* Deyəllər ki, qəzanın beş barmağı var 
* Qabağa pişih çıxanda, der, papağın dimdiyin 
çevirəllər ki, yol açığ olsun. Pişih yol kəsər, bağlıyar. 
* Qarğa gəlip qırıldıyanda, derdih, Allah səən kökü 
kəssin, biz qar istəmirih. 
* Uşağı sünnət eliyəndə qabda suyun içinə yumurta ilə 
40 nar çubuğu da qoyurdux. Bı uşağın üstünə qırxlı adam 
gələndə nar çubuxların suya batırıp çiliyirdih sünnətdi uşağa ki, 
uşağı qırx basmasın. 
* Cavahir nənəm deyirdi ki, oruşduğun 3 böyüh qıçı, 6 
xırda qıçı olur. Hər beş gün xırda qıç, hər on gün isə böyüh qıç 
hesab olunur. Oruşduğun 15–ci gününə çatanda deyəllər 
çıxdım dağın başına, elə ki, 15–i keçitdin bı oxşuyur dağdan 
yenməyə. 
* O vaxtlar qıza elçi gedəndə, sənəh apararmışlar, 
verərmişlər qıza. Qız sənəyə suyu  qəşəhcə tökə bilsəydi, 
alarmışlar, yox tökə bilməsəydi almazmışlar. 
 
 49 
IV. ƏFSANƏLƏR, RƏVAYƏTLƏR 
 
Keygidər  quşları 
 
 Keygidəri ovlamazlar, günahdı. Lap əldən düşəndə, 
ölməyə macal Keygidərin özü çıxar ovçunun qabağına.  
Bu quşlar yekəcədi, ətticə–cannıcadı.  
Deyəllər ki, Keygidərlər ildə bir yol qanad bağlallar, 
bizim dağlardan düz Isфahanacan uçallar. Bunun işi bir sirri–
xudadı. Uçanda qabağına çıxan dağın daşına–qayasına dəyəndə 
hövlünnən bağrı çatdıyıb ölər. Ölməsə, dünya da dağıla, 
düşdüyü dağdan bir də uçmaz, payi–piyada qayıdar öz 
dağlarımıza. 
 
Aydaş əfsanəsi 
 
 Belə rəvayət edillər ki, Ay Günün eşqi ilə dağları, 
daşları gəzib dolaşırdı. Gün də Qara divin əlində əsir idi. Qara 
div isə Günün hər addımını izdiyirdi.  
 Gün axşamnar çayın qırağındakı mağarıya gələr, 
buradan ayı səslərdi. Ay Günün səsini eşidən kimi mağarıya 
gələr, öz sevgilisi Günlə sevişərdi.  
 Bir gün Qara div Ayla Günün sevişdiyini, bir–birini 
sevdiyini eşidib Günü mağarada əsir edir və saşlarınnan asır.  
 Ay hər axşam mağaranın yanına gəlir, üzünü mağaranın 
daşlarına söyküyür, divin yuxuya getməsini gözlüyürdü. Elə ki, 
div yuxuya getdi, Ay mağarıya girər, sevgilisi Günün saşlarını 
açar, onnan söhbət edib dərddəşərdi.  
 Günnərin bir günü Ay yenə də mağaranın yanına gəlir, 
üzünü həmişəki kimi mağaranın daşlarına söyküyüp Qara divin 
yatmasını, yuxuya getməsini gözlüyür. Qara div bunnan 
şüphələnir və səhərə qədər yatmıyıp Günün yanında oturur. 
Səhər Qara div mağaranın arxasınnan hənirti gəldiyini duyup 
eşiyə çıxır. Ay Qara divin gəldiyini görüp qaçır. Ay üzünü 
 
 50 
mağaranın daşdarına elə bərk söykəyip qulaq asırmış ki, 
üzünün bir tərəфi yapışıp daşda qalır. (Bu gün də Ayın əksi 
olan daş Aydaşda durur)  
 Qara div o günnən Ayın dalınca düşüp onu tutmağ 
istiyir.  
 Eşqdən alovlanıb yanan Gün də gündüzlər uca göylərə 
qalxıb Ayı axtarır, Ay isə üzünün ləkəli olduğunu görüp 
gündüzlər Gündən gizlənirdi. Axşamnar Ay sevgilisi Günün 
olduğu mağarıya gəlip gecənin qarannığında onnan xəlvəti 
söhbət edərdi.  
 Bunnan hirslənən Qara div gündüzlər gah Ayı, gah da 
Günü tutur, onnardan görüşdükləri yeri öyrəmmək istiyirdi. 
(Bu, Ay və Günün tutulmasına işarədir).  
 Nə Ay, nə də Gün görüş yerlərini Qara divə deməzdilər. 
Onnar görüş yerlərini gizli saxlayırdılar.  
 Beləcə Qara divdən xəlvət yerdə Ayla Gün gecələr 
görüşüp sevişirdilər.  
 Deyilənə görə, indi də Ay və Gün gecələr həmin yerdə–
Aydaşda görüşüllər. Onnarın görüşdüyü yer isə Aygün addanır.  
 
 
 
 
 
 
 
 
 
 
 
 
 
 
Gəlin qaya 
 
 51 
 
Şərur 
 
 
Ordubad 
 
 
 52 
Deyilənə görə, Gen dağın ətəyində bir iyid öz 
torpağında işdiyirdi. O, təzəcə əvlənmişdi. Gəlin də ki, nə 
gəlin. Gözəlliyi dörd bir yana işıx salırdı. Gəlin hər gün ərinin 
yeməyini Gen dağın ətəyinə aparardı. Bir gün yağılar yurda 
basqın edirlər. Gəlin də ərinə yemək aparırdı. Xəbəri yox idi ki, 
ərini düşmənnər öldürüp. Gəlin ərinin öldürülməsini görüp, 
yağıdan qaçmağ istiyir. Düşmən də onu qovur. Gəlin görür ki, 
yağılar onu tutacax, göylərə üz tutup yalvarır ki, tanrı onu daşa 
çevirsin. Gəlin daşa çevrilir. O daş gəlin qaya addanır. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 53 
Gülüstan  əфsanəsi 
 
 
 
Neçə illər idi ki, Gülüstan Araza aşiqdi. O, hər gün 
Arazla çayın sahilində görüşərdi. Bir gün düşmən yurda hücum 
 
 54 
edir. Hamı ayağa qalxır. Araz da döyüşə gedir. Yağını qovub – 
çıxarıllar yurddan. Döyüşənnər geri döndülər. Gülüstan allı – 
güllü paltarın geyib çayın sahilinə gəldi. Lakin Araz gəlip 
çıxmadı. Gülüstan səhərəcən onu gözlədi. Gözlərinnən axan 
yaş hər tərəfi suya döndərdi. Suyun əhatəsində bir parça allı – 
güllü yerə qaldı. Deyilənə görə, o yer ilin 3 fəslində güllü – 
çiçəkli olur. O yeri Gülüstan adlandırdılar. 
 
Güzgüdəki əjdaha 
Rəvayətə görə, adam qocalanda aparıb qoyarmışlar 
dağa. Bir oğlan da aparıb atasını dağa qoyarkən vəhşi quşların 
onu didib dağıdacağını gördühdə ürəyi dözmür. Atasını daş 
altında gizliyir. Hər gün də çörəyini, suyunu gizli aparıb verir. 
Padşahın ölkəsindəki çayın qabağını əjdaha kəsir. 
Gündə bir qurban verməhlə bir az su gəlir. Oğlan əhvalatı 
atasına deyir. O, atasının məsləhəti ilə gəlib şaha böyük bir 
güzgü düzətdirir. Güzgünü əjdahanın qarşısına tutullar. Öz 
böyüdülmüş şəklinnən qorxan əjdaha qaçır, bu yolla onu şahın 
torpağınnan çıxarıllar. 
Şah oğlana deyir, get atanı gətir. Fərman verir ki, kim 
qocalmış atasını aparıb dağa qoysa, boynu vurulacax. 
 
 55 
Nuhun 
gəmisi
 
Qədim zamannarda bir qarı yer üzünü su alacağını eşidir 
və Nuh peyğəmbərə yalvarır ki, onu da öz gəmisinə götüsün. 
Qarı bir balaca çörək pişirip özü ilə götürmək istiyir və 
təndirdə onu yuxu tutur. Su qarının təndirindən qalxır. 
Peyğəmbər bütün cannıların hamısınnan bir cüt gəmiyə alır. 
Gəmi qalxır, onun bir parçası Ilandağa dəyərək düşür. Sonra 
bir xeyli irəlidə gəmi yenə başqa dağa çarpır və bir taxtası 
düşür. Sonra heyvannardan ilan narahatçılıx edir. Peyğəmbər 
deyir, allahın heyvanı, səni kor olasan, gecə başın ağrısın, 
gündüz dişin, sürüncəhli qalasan. Nuhun gəmisi yenir, quşların 
hamısı uçup gedir. Toyuq uça bilmir, soruşur mən niyə uça 
bilmədim, ya Allah. 
Peyğəmbər cavabında deyir: – Nahaqdan danışdığına 
görə uça bilmədin.  
         
 
 
 
 
 56 
Əcəldən qaçmaq olmaz 
 
Süleyman (p) vaxtında Əzrail gözə görünərmiş. Bir gün 
bir kişi yolunan gedirmiş, Əzrailnən qarşılaşır. Əzrail kişini 
görüb təəccübnən ona baxır. Kişi də gəlir Süleyman 
peyğəmbərin yanına ki, bəs məni göndər Hindistana. Əzraili 
gördüm, mənə təəccüblü baxdı, nəsə eliyəcək mənə. Süleyman 
(p) deyir: Narahat olma, çağırıb yanıma soruşaram. Deyir, yox, 
göndər məni. Süleyman (p) ah çəkib kişini göndərir Hindistana. 
Səhəri gün Əzraili çağırıb yanına deyir: – Niyə o kişiyə elə 
baxıb qorxutmusan? Deyir, Allah məni çağırmışdı yanına ki, o 
kişinin canını Hindistanda al, mən də burda gördüm, 
təəccübləndim ki, burda neyniyir. Süleyman (p) deyir: 
"Əcəldən qaçmaq olmaz". 
 
Oğuz oğlu və qurd  
 
 Oğuz oğlu zağada yaşıyanda qışdan yaman qorxarmış. 
Ona görə də ilin üç фəslində qışa tədarük görər, dünyanın naz–
nemətini zağıya yığıb gözlərdi.  Il boyu yığdığı quru meyvələri 
özü və ailəsi yiyərdi, bir təhər yaza çıxardı.  
 Bir il qış uzun çəhdi. Oğuz oğlunun azuqəsi qutardı. 
Çarəsiz qalan Oğuz oğlu böyüh çillənin otuzuncu günü 
zağadan bayıra çıxdı ki, yeməyə bir şey tapıb gətirsin. Nə qədər 
gəzdi, dolandı, bir şey tapbadı. Saqqalı buz bağladı, əli–ayağı 
dondu. Kor–peşiman evə qayıdanda yolda bir qurd balasına 
rast gəldi.  
 «Oğuz oğlu, bu qarda, boranda haradan gəlirsən»–deyə 
qurd balası soruşdu. Oğuz oğlu başına gələn əhvalatı danışdı. 
Ilin aylarınnan gileyləndi. Dedi ki, elə ay var, yaxşı dolanırıx, 
elə ay var acınnan qırılırıx. Ayları təriфlədi, ayları yamannadı, 
qışdan gileyləndi.  
 Qurd balası dedi:  
 
 57 
 – Ey Oğuz oğlu, qabaqdakı dörd yolayrıcında səni bir 
sürü qoyun, bir qucax sünbül, bir cəhrə, bir də əl dəyirmanı 
gözlüyür. Onnarı alıb zağana apararsan. Qoyunnardan bir 
neçəsini kəsib ətini yiyərsən, yununnan cəhrədə ip əyirip, 
özünə isti paltar toxuyarsan, dərisini əyninə geyərsən, sünbülün 
ununnan çörəh bişirərsən, yaza çıxarsan. Ancaq sənə verdiyim 
əmanətlərdən gərək muğayat olasan. Sünbülü və qoyunu gərək 
özün artırasan. Sünbülün dənini yerə səpib onu annının təri ilə 
suvarasan.  
 Dedihlərimə əməl eyliyə bilməsən yaşamax sənin üçün 
çətin olacax.  
 Oğuz oğlu yolayrıcına gəldi. Qurd balasının dedihlərini 
götürüb zağıya gətirdi. Qurd balasının dediyi kimi etdi. Qışı 
keфi kök dolandı. Yayda sürünü dağlara yaydı, sünbülü 
torpağa səpdi, gecə gündüz sürülərin, sarı sünbülün qulluğunda 
dayandı.  
 Oğuz oğlu bütün ili işlədi. Qurd balasına rast gəldiyi 
böyüh çillənin otuzuncu gününnən isə bayrama hazırlaşmağa 
başladı. Ilin beş gününü yedi, içdi, çaldı, çağırdı, qohum–
qardaşa bayrama getdi, qurd balasının ona verdiklərinnən 
qohum–qardaşa sovqat apardı.  
 Oğuz oğlu ilin başlanğıcını o günnən hesapladı. O günə 
Novruz adı verdi. Novruzu bayram etməyə adət elədi. Novruz 
ona uğur gətirdi.  
 
Ağ oğlan bulağı  
 
 Sədərək kəndi yaxınnığında bir bulax var. Adı Ağ oğlan 
bulağıdır. Həmin bulağın yanında bir qəbir var. Qəbrə isə 
Günəşin Ağ oğlunun qəbri deyillər.  
 
 58 
Asnı bulağı 
əфsanəsi
 
 Belə deyillər ki, Arazın o tayında Qara adlı bir igid 
Asnı adında bir gözələ vurulur. Qara da gözəl olduğunnan Asnı 
xanım da onu sevir. Asnının atası çox varrı imiş. O, qızını 
yoxsul ailədən olan Qaraya vermək istəmir. Qaranın bu vilayəti 
tərk etməsini ona çatdırır. Qaraya çatdırıllar ki, getməsə onun 
boynu vurulacax. Əlacsız qalan Qara bir müddət oradan 
uzaxlaşır. Asnının həsrəti ilə yaşıyır. O, imkan tapıb Asnı ilə 
yenidən görüşə bilir. Onnar vədələşib günnərin birində Arazı 
keçir və gözdən itillər. Qara ilə Asnı bir xeyli gedib dağlara üz 
tutur və qayalıxlar arasında özlərinə sığınacaq tapırlar. Yorğun 
və susuz gənclər nahar etmək üçün yer seçillər. Onnar ətraфı nə 
qədər gəzsələr də su tapa bilmillər. Qara Asnını bir qayanın 
dibinə qoyub su dalınca gedir. O yorulub əldən düşür, lakin 
suya rast gəlmir. Yerli əhalinin Qalacıq adlandırdığı ərazidə üç 
 
 59 
gün, üç gecə Qaranı gözlüyən Asnı bilmir ki, nə etsin, hayana 
üz tutub getsin.  
 Asnı bir qədər yuxarı çıxıb yenə əlacsız qalır, ağlamaq, 
фəryad etməkdən başqa heç nəyə gücü çatmır, gümanı gəlmir. 
Ağlıya–ağlıya Qaranı səsliyir, фəryad edir və gözləyir. Belə 
deyillər ki, qızın gözlərinnən axan göz yaşı çaya çevrilir. Yerli 
adamnarın da sevinci yerə–göyə sığışmır, onnarın sevinci 
Asnının sevincinə qarışır. O vaxtdan bu bulağı Asnı 
adlandırıllar.  
 Asnı su tapsa da, Qaranın həsrətinnən bilmir nə etsin, 
hara üz tutub getsin. Ətraфı dərdli–dərdli gəzən Asnı bir 
çobana rast gəlir. Çoban onun kim olduğunu, bu çölləri nə 
yaxşı dolaşdığını xəbər alır. Asnı başına gələn əhvalatı olduğu 
kimi çobana danışır. Çoban Asnını tək buraxmax istəmir. Odur 
ki, Asnıdan xahiş edir ki, Qaranı birlikdə axtarsınnar. Onnar 
yollarına davam edillər. Sıx bir meşəlihdə Qaranı yaralı 
vəziyyətdə tapıllar. Vəhşi heyvannar onu yaralamışdı. Qaranı 
Asnı bulağının yanına gətirillər. Qara sudan doyunca içir, 
şükürlər edir. Çoban onun yarasına çarə axtarır. Vəhşi 
heyvannarın dişi batmış yerlər irinnəmişdi. Arxların 
kənarınnan bağayarpağı tapır, onu əzib yaralarının üstünə 
döşəyir. Iniltisi ətraфa yayılan Qaradan xahiş edir ki, əlac 
yoxdur, özündə güc toplasın. Təbiətin bu məlhəmi Qaranı 
sağaldır. Çobanın xeyirxahlığı sayəsində sevgililər bir–birinə 
qovuşullar. O zamannan onnarın qalıb ömürlük yaşadığı bu 
ərazi Qarabağlar adlanır.  
 
 
 
 
 
 
 
 
 
 60 
Apardı sellər Saranı 
 
 
 
Deyillər ki, hər gün əmioğlu və əmiqızı—Xançobanla 
Sara öz qoyun–quzularını Ər dağının ətəklərinə sürər, 
günbatana kimi bir yerdə oynuyar, nəğmə oxuyarmışlar. Illər 
ötdükcə gözlər bir–birinnən utandı, baxışlar yarıda qırıldı. 
Nəğmələr öz donunu dəyişdi. Sara gözəl–göyçək bir qız, 
Xançoban isə qollu–biləkli bir igid oğlan olmuşdu. Hərdənbir 
onnar qaya üzərində qoşa dayanır, dağın dibi ilə dəli kimi 
dalğalarını sahilə çırpan Arpaçayın səsini dinliyirdilər. Öz 
əksini Sara ilə Arpaçayın dalğalarında görən Xançoban 
qorxmuş kimi geri çəkilər, Saranın da qolunnan yapışar, 
sahildən uzaqlaşarmışlar. Xançobanla Saranın məhəbbətinnən 
xəbər tutan Saranın atası artıq Saraya qoyun–quzu otarmağa 
icazə vermir. Xançoban Ər dağına gələr, yan tütəyi ilə həsrət 
oduna yandığını aləmə yayardı.  
 
 61 
 Günnərin birində Xançobanı görmək həsrəti ilə səhəng 
çiynində qızlarla Arpaçaydan su gətirməyə gedən Sara şikardan 
qayıdan xanın oğlu ilə qarşılaşdı. Elə o gecə Saranın toy günü 
müəyyənləşdirilir.  
 Bu hadisədən xəbər tutan Xançoban öz atını qarannıx 
tövləyə çəkib  axurunu saman və arpa ilə doldurur. Toyun 
qırxıncı günü Xançoban öz atını da götürüb əmisinin hüzuruna 
gəlir. Bu gəlişdən o qədər də şad olmayan Saranın atası qardaşı 
oğlu ilə razılaşır. Sara Xançobanın atı üzərində bəy evinə gəlin 
gedəcəkdir. Bu xəbər Saranı da sarsıdır. Xançobanla gəzdiyi Ər 
dağı, bağladıqları əhd–peyman onu bərk sarsıdır. 
 Gəlin ata evindən uzaqlaşdıxca nağara və zurnanın səsi 
Ər dağına yaxınnaşırdı. Xançoban qayanın üzərində durub 
Arpaçaya baxır, yanaxlarından axan damcılar çaya düşdükcə 
dalğalar dəli kimi nərildiyirdilər. Dəstə qayıya yaxınnaşırdı. 
Bax buradaca Arpaçayı görən Sara kövrələrək qaya üzərinnən 
ona baxan Xançobanın kövrək baxışlarına dözə bilməyəcəkdi.  
 Birdən toy kəsildi, şivən düşdü… Arpaçayın dəli 
dalğaları «şaqqa» çəkib, ətraфa səs saldı. Heç kim heç nə başa 
düşmədi. Bircə əllərini Sarasına sarı uzadaraq daşa dönmüş 
Xançobannan başqa. Bəlkə də bu sirri bildiyinnən daşa döndü, 
Xançoban?. Nə bilək…  
 Əhvalat belə olmuşdu:  
 Qırx gün qırx gecə axuruna saman və arpa tökdüyü 
atına Xançoban bircə dəфə də su vermir. Su həsrəti ilə alışıb 
yanan at, Ər dağının zirvəsinnən suyu görüb özünü çaya atır. 
Çayın da yaz vaxtı, dəli vaxtı, udur Saranı. Xançobansa 
tutduğu əməlinnən, Sarasızlığınnan, onsuz da Saraya qovuşa 
bilməyəcəyinnən daşa dönərək Ər dağında qalır.  
 Bu əhvalatdan sonra Arpaçayın adını eşidən də, 
eşitməyən də oxudu:  
     
Arpaçayı aşdı–daşdı,  
               Sel Saranı aldı, qaçdı.  
 
 62 
   Qara gözlü, qələm qaşlı, 
   Apardı sellər Saranı,  
   Bir ala gözlü balanı.  
  
Çay qızı 
 
 Muğan adlanan bir kənddə iki gənc yaşayırdı. 
Bunlardan biri qoçaq bir cavan olan Sarvan, o birisi isə 
Muğanın yaraşığı Gözəl idi. Bunlar yenicə evlənmiş, kasıb 
olsalar da çox mehriban bir ailə qurmuşdular.  
 Gözəl və Sarvan Arpaçayın sahilində boya–başa 
çatmışdılar. Gözəl Arpaçayın zəriф, incə qızı kimi ad 
çıxarmışdı. Sarvan da Muğanda at çapmaqda, qılınc 
oynatmaqda şöhrət qazanmışdı.  
 Muğan camaatı əkinçilik və bənnalıqla məşğul olurdu. 
Sarvan özünü xoşbəxt sayırdı. Çünki bütün Muğan onu sevir, 
ona hörmət edirdi. Bir də o, Muğanın gözəli ilə evlənmişdi.  
 Aylar, illər keçdi. Gözəl hamilə oldu. Doqquz ay, 
doqquz gün, doqquz saat, doqquz dəqiqə keçəndən sonra Gözəl 
dünyaya bir qız gətirdi. Gəlin ana qızı olduğunu görüb çox 
sevindi. Ancaq zahı çox zəiф idi, getdikcə halı pisləşirdi.  
 Bütün Muğanın biliciləri tökülüşüb gəldilər. Amma 
gəlinə heç bir köməklik edə bilmədilər.  
 Gözəl ölüm yatağına düşdüyünü duyub Sarvanı yanına 
çağırdı, dedi:  
 – Əzizim, Sarvanım, mənim səndən bir xahişim var, 
qulaq as deyim.  
 Məndən sonra evlənəcəksən evlən, amma qoyma 
balamı incitsinlər. Mən ömürdən yarımadım, osa yarısın. 
Körpəmizə hələ də ad qoyulmayıb. Adını mən verdim, yaşını 
yaradan versin: Sara! Qoy hamı qızımı Sara çağırsın.  
 Mənim sözüm bu idi… indi də balamı gətir, qoy 
sonuncu dəфə onunla görüşüm.  
 
 63 
 Sarvan tez Saranı gətirib Gözələ vermək istədi. Amma 
yetişmədi… Gözəl artıq gözlərini əbədi yummuşdu. Sarvan 
ağladı, ürəyində ağladı… Sara… balaca məsum körpə də elə 
bil anasının ölümünü duyub atasına qoşuldu, bərkdən qışqıra–
qışqıra ağladı.  
 Ən ağır dəqiqələrində körpəsinin səsini eşitcək gözlərini 
açan Gözəl, bu dəфə Sarvanın qışqırmasına cavab vermədi.  
 Bala səsini eşitmədi.  
 Gözəli torpağa tapşırdılar.  
 Sarvan Gözəlin hər dediyini etdisə də evlənmədi. O, 
Saranı qayğısız böyütməyə çalışırdı. Sara evdə oturmur, tez–
tez Arpaçayın sahilinə gəlirdi. Qız heç kəslə oynamır, yalnız 
Arpaçayla oynayırdı. Arpaçay da sanki Saraya öyrəşmişdi, qız 
sahilə gəlməyəndə kədərlənir, sakit–sakit axır, gələndə isə 
sevincindən aşıb–daşırdı. Bütün Muğan camaatı bu qızı 
görəndə Gözəli xatırlayıb deyirdi:  
 – Sara lap elə Gözəlin özüdür ki, durub. Torpağı sanı 
yaşasın.  
 – Gözəl də uşaq çağlarını Arpaçayın sahilində keçirib, 
Sara da.  
 – Gözəl də Muğan Gözəli idi, Sara da.  
 Belə deyənlər çox idi. Amma heç kəs istəmirdi ki, 
Saranın həyatı Gözəlin həyatına oxşasın. Odu ki, deyirdilər:  
 – Surətdə oxşayıb, baxtda oxşamasın. Beləcə Sara qayğı 
bilmədən Arpaçayın sahilində oynaya–oynaya böyüdü. Qızlar 
bulağından su içdi.  
 Qızı istəyən çox idi. Sara bu cavanların içində gözəl bir 
gənci sevdi.  Xançoban çobanlıq edirdi. Onu bütün Muğan 
camaatı sevirdi, çox qızlar gizli–gizli onun həsrətini çəkirdi, o 
isə təkcə Saranı sevirdi. Kəndin mötəbər qocaları Saranın 
atasına elçi düşdü. Ata qızının razılığı ilə onu Xançobana ərə 
verdi.  
 Muğan düzünə yaz gəldi. Xançoban sürüsünü yaylağa 
aparmalı oldu. O, Sarası ilə görüşüb ayrılanda, təzə gəlin ondan 
 
 64 
üzülüşmək bilmədi, ağladı, Xançoban bundan kədərləndi və 
soruşdu.  
 – Mənim Saram, sən axı niyə ağlıyırsan? Bir–iki 
gündən sonra qayıdıb səni də aparacağam.  
 Sara dedi:  
 – Heç özüm də bilmirəm niyə ağlıyıram… səndən ayrıla 
bilmirəm, ürəyimə damıb ki, sən gedəndən sonra bir bədlik 
olacaq. Bəlkə bir də səni görməyəcəyəm, ondan qorxuram.  
 Xançoban güldü və Saranın ipək tellərini sığalladı:  
 – Qorxma, gülüm, – dedi, – heç nə olmaz.  
 Çoban sürünü çəkib dağlara getdi.  
 Sara Xançobanı yola salandan sonra köhnə dostu 
Arpaçayın sahilinə gəldi, oturub фikrə daldı.  
 Bu vaxt ölkənin xanı çayın qırağından keçəndə Saranı 
gördü, durdu, hərisliklə qıza tamaşa etməyə başladı.  
 Sara yad gözlərin ona zilləndiyini görmədi. Arpaçay isə 
gördü. Saranı qısqandı. Bu yad baxışlardan qəzəbləndi, aşdı–
daşdı, Saranı öz qoynuna aldı, apardı, Sara da  heç nə 
olmayıbmış kimi sakit–sakit axmağa başladı.  
 Bütün Muğan camaatı tökülüb gəldi. Saranı oturduğu 
yerdə görməyib kədərləndilər. Ürəklərinin ağrısı qəmli bir 
mahnıya çevrildi… o gündən həmin mahnı dillər əzbəri oldu:  
   Arpa çayı aşdı–daşdı,  
   Sel Saranı aldı qaşdı…  
   
Sara, Arpaçay və əjdaha 
 
 Deyilənlərə görə, Sara çox gözəl imiş. Sərv boylu, incə 
belli, ağ buxağlı, alma yanaqlı Saranın bədənində Günəş şoxu 
kimi heyrətli bir işıq varmış.  
 Qızın çoxlu aşiqi, dəli–divanəsi candan keçibmiş. Lakin 
Sara öz ürəyini Xançobana vermişmiş.  
 Saranın gözəlliyinə təbiət də vurğun imiş. Rəvayətə 
görə zaman–zaman kükrəyib daşan Arpaçay və onunla düşmən 
 
 65 
kəsilən bir əjdaha Saranın vüsalı üçün alışıb–daşıb yanırmış. 
Onlar qızla qovuşmağa фürsət axtarırlarmış.  
 Bir gün Sara sevgilisi Xançobanın yollarına baxmaq 
üçün kənddən aralanır. O yavaş–yavaş gəlib Arpaçayın sahilinə 
çatır. Çayın həzin və yanıqlı nəğməsi, ləpələrin narahatlıqla 
oynaşması qızı təəccübləndirir. Çay hiss olunmadan coşmağa, 
qabarmağa, onun ayaqlarına doğru sürünməyə başlayır. Birdən 
kükrəyib Saranı ağuşuna alıb aparır. Arpaçayın Sara ilə vüsala 
yetdiyini görən əjdaha qısqanclıq qəzəbi ilə özünü çaya vurur. 
Çayı sorub Saranı xilas edir. Əjdaha qızı kamana çəkib özü 
onunla vüsala yetmək istəyir. Lakin Saranın gözəl bədəninin 
şoxu əjdahanın gözlərini qamaşdırır. Bunu görən Arpaçayın 
selləri, suları yenidən kükrəyir, hayqırır. Sahil boyu aşıb daşan 
çayın ağ köpukləri yenidən Saranı öz qoynuna alır. Əjdaha isə 
bu vüsalın həsrətinə, qısqanclığına dözməyib Arpaçayın 
sahilində ürəyi partlayır.  
  
 
 
 
 
 
 
 
 
 
 
 
 
 
Gilan  qarısı  
 
 66 
 
 Naxçıvanda bir şəhər xarabalığı var. Buna «Xaraba 
Gilan» deyirlər.  
 Əфsanəyə görə, Gilan hökmdarının bircə qızı varmış. 
Bu qız elə gözəl imiş ki, günə deyirmiş sən çıxma, mən çıxım, 
aya deyirmiş sən çıxma, mən çıxım. O, çöldə, həyət – bacada 
görünəndə hamı onun tamaşasına çıxırmış.  
 Bir gün Gilan hökmdarı qızını yanına çağırıb deyir:  
 – Qızım, qızıl xəzinənin yerini sən bilirsən. Get 
mağaradan xeyli qızıl gətir. Sənə əlavə saray qurduracağam.  
 Gün doğan tərəфi фil sümüyündən, gün batan tərəфi isə 
quş sümüyündən. Gərək sən imarətdən çıxanda hamı tamaşana 
dursun. Sənə həmin bərli–bəzəkli imarətdə toy vurduracağam.  
 Qız sevincək yola düşür. Mağaranın dərinliklərinə gəlir. 
Qızın qulağına gurultu gəlir. Əlində qızıl bayıra çıxanda görür 
ki, Gilan yerlə–yeksan olub. Deyib–gülən insanlardan, bərli–
bəzəkli evlərdən, imarətlərdən, çarşı–bazarlardan əsər–əlamət 
qalmayıb.  
 
 67 
 Gilanın xarabalıqlarında tək–tənha qalan qızın başı bir 
gecədə elə ağarır ki, qız qocalıb qarı olur.  
 Qız xaraba Gilanı gördükcə qəhərlənir, dərdi gündən–
günə artır. Dərdini pünhan–pünhan çəkmək üçün mağaraya 
çəkilir.  
 Deyirlər ki, qarı hər yeddi ildən bir mağaradan çıxıb 
şəhərdən soruşur.  
 – Sən abadsan, yoxsa yenə də bərbad? 
 Sonra da seyr edib köks ötürür, ağlayır və təkrar 
mağaraya çəkilir. 
 
     Фərhadın əjdaha ilə vuruşu 
 Фərhad «Oğlan qala»da, Şirin isə «Qız qala»da 
yaşayırdı. Фərhad «Qız qala»ya su arxı çəkib, orada Şirinin 
çimməsi üçün hovuz düzəltmişdi. Şirin Фərhadın qarşısında 
belə bir tələb qoymuşdu ki, Arpaçaydan Sədərək düzlərinə su 
arxı çəksin, əkinlər su sarıdan korluq çəkməsin. Ancaq belə bir 
arx çəkiləndən sonra onların arzusu baş tuta bilər.  
 Фərhad işə böyük həvəslə başladı. Əvvəl bu uzun arxın 
yerini qazdı, sonra Arpaçaydan birbaş su ayırıb, arxa saldı. Arx 
dolusu su “Oğlan qala”nı keçib, “Qız qala”ya çathaçatda yox 
olurdu. Gecələr arxla su axdığı halda, gündüzlər su kəsilirdi. 
Bir sözlə, Şirin bir dəфə də olsun, bu yeni arxla su axdığını 
görməmişdi.  
 Şirin də həsrətdən qovrulurdu. Фərhad da əldən 
düşmüşdü. Arx dolusu gələn su «Oğlan qala» ilə «Qız qala» 
arasında itib yox olurdu.  
 Sən demə bir nəhəng əjdaha da Şirinə aşiq olubmuş. 
Əjdaha arx dolusu gələn suyu burnu ilə sorub öz kamına 
çəkirmiş ki, Фərhad arzusuna çatmasın.  
 Bir gün Фərhad külüngünü əlinə alıb su axınına doğru 
arxın içi ilə gedirdi ki, görsün, nə üçün su yolda itir, öz 
mənzilinə gedib çatmır. O, gəlib gördü ki, nəhəng bir əjdaha 
burnunu arxa salıb, suyu öz kamına çəkir. Фərhad bir neçə 
 
 68 
dəфə külüngü əjdahanın başına endirdi. Əjdaha ilə Фərhad 
arasında döyüş başlandı. Фərhad al–qan içərisində öldü. 
Əjdaha isə yarımcan olub qaldı, daha suyu kamına çəkə 
bilmədi. Şirin gördü ki, arx dolu qanlı su gəldi. Şirin qaça–qaça 
«Oğlan qala»ya tərəф gələndə Фərhadı ölmüş, əjdahanı isə 
yaralı gördü. Bildi ki, suyun bu vaxta qədər qarşısını kəsən 
əjdaha imiş. Şirin üzünü göylərə tutub yalvardı:  
 – Ilahi, Фərhad öz murazına çatmadı, mən də nakam 
qaldım. Əjdahanı daş elə. Daşlara yoldaş elə.  
 Əjdaha «Oğlan qala» ilə «Qız qala» arasında Daşa 
döndü. Ona indi «Əjdaha daşı», “Əjdaha burnu” deyirlər.  
                                   
 
 
 
 
Nuhun tufanı ** 
 
 
 
 
 
 69 
 
 
Deyilənə görə, Nuh Nəbi bilirmiş ki, tufan baş verəcək, 
dünyanın üzünü su alacaq. Odur ki, böyük bir gəmi düzəltmək 
qərarına gəldi. Günbatanda bir meşə var idi. Gün arxasına 
keçəndə kölgəsi günçıxanı tuturdu. Ağacaların gövdəsinə qırx 
arşın ip – kəndir çatmazdı. 
Meşədə Ac adlı bir pələvan yaşayırdı. Biləyində öküz 
zoru var idi. Iş – peşəsi el – obanın ilxısına, naxırına zərər 
vurmağıydı. Hər öynədə bir öküz yeyir, üstündən üç tuluq su 
içib doymurdu. 
Nuh Nəbi pəhləvanı yanına çağırdı. 
– Sənə doyunca yemək verərəm, – dedi. – Günbatandakı 
meşədən bir xeyli ağac kəs. 
Ac təəccüblə Nuhdan soruşdu: 
– Kişi, sən məni necə doyduracaqsan? Bilirsən ki, mən 
nə qədər yesəm də, elə acam. 
Nuh Nəbi dedi: 
– Səbr edib mən deyənə əməl etsən, mən deyən də olar. 
Ac razılaşdı. 
Nuh onun gücünə görə də balta düzəltdirdi. 
 
 70 
Pəhləvan baltanı götürüb ac qurd kimi meşəyə girişdi. 
On gün bəs deyincə kəsib tökdü. 
Nuh pəhləvana bir öküz kəsdi. Ətini qızardıb qabağına 
qoydular. Pəhləvan öküzün bir budunu yedi, üstündən də bir 
tuluq su içib geri çəkildi. Doymağına heyrət etdi. Nuh Nəbi 
dedi: 
– Pəhləvan, bu halal zəhmətin qazancıdır. Onun üçün də 
doydun. Haram yemək səni doyurmaz. 
Pəhləvan o gündən əvvəlki peşəsindən daşındı. 
Nuh Nəbi sənətkarlıqda mahir olan yeddi nəfər usta 
çağırdı. Əvvəldən gəminin xərcini verib, razı saldı. Ustalar işə 
başladı. Bir aydan sonra gəmi hazır oldu. 
Bir gün Nuhun arvadı sıfra açıb, xəmir yoğururdu. 
Durub təndirə od salmaq istədi, duvağı qaldıranda quruyub 
qaldı. Təndir yarıya kimi suyla dolmuşdu. Arvat gedib əhvalatı 
ərinə söylədi. 
Nuh dedi: 
– Get, sıfra – xəmiri yığışdır. Tez ol, dünyanın üzünü su 
alacaq. Yol tədarükündə ol. Üç aylıq azuqə götür. 
– Arvat tədarük gördü. Azuqəni gəmiyə yığdılar. Nuh 
öz ailəsini, əlavə də hər heyvandan, quşdan bir cüt götürüb 
gəmiyə mindi. Oğlanlarından biri Nuhu eşitmədi. 
Dedi: 
– Mən uca dağın başına çıxacam. 
Nuh gəmidən yenib düşdü oğlunun dalına. Gördü oğlu 
ona itaət etmir. Qayıtdı mindi gəmiyə. 
Qırx gün, qırx gecə yağış yağdı. Bir yağış ki, tut 
ucundan çıx göyə. Su qalxdı, dünyanın üzünü almağa başladı. 
Gəmi də suyun üzünə qalxdı. Uca dağlar görünməz oldu. Axırı 
– sonu görünməyən bir dərya yarandı. Nə qədər canlı vardısa, 
tələf oldu. 
Gəmi Məğribdən Məşriğə üz qoydu. Günlər, həftələr 
dolandı. Gəmi bir dün nəyəsə toxunub keçdi. Gövdəsi bərk 
yırğalandı. Nuh Nəbi bildi ki, gəmi dağa toxundu. 
 
 71 
– Pəh, nə ağır dağdı! – dedi. Başından heç qarın əksik 
olmasın. 
Odu – budu, dağın adı "Ağrıdağ" qaldı. Başından da qar 
əskik olmadı. 
Bir həftə də keçdi. Gəmi yenə silkələndi. Nuh Nəbi 
gəmidəkilərə: 
– Bı da inan dağdı, – dedi. 
Bu dağın da adı "Inan dağ" oldu. Zirvəsi də zərbədən iki 
yerə haçalandı. 
Gəmi səfərə davam etdi. Bir az getmişdilər ki, təkrar 
silkələndi. Nuh gəmidəkilərdən soruşdu: 
– Bu dağ o dağdan kəm deyil?! 
Dağın adına "Kəmki" dedilər. Gəmi burdan aralandı. 
Tufan da yavaşıdı. 
Bir gün bir siçan gəmin deşdi. Su gəmiyə dolmağa 
başladı. Nuh Nəbi gördü ki, gəmi qərq olacaq. Üz tutdu 
gəmidəkilərə ki, kimin imkanı var əlac eləsin. 
Ilan dedi: 
– Mən eləsəm, nə verərsən? 
Nuh Nəbi dedi: 
– Nə istəyirsən? 
Dedi: 
– Dünyada şirin nədisə onu. 
Nuh Nəbi razı oldu. 
Ilan quyruğuyla deşiyi tutdu. Qıvrılıb yatdı 
Gəmi bir qayaya yan alıb ehmalca toxundu. Nuh buna 
"Gəmiqaya" adı verdi. Gəmidəkilər quruya çıxdılar. 
Tufandan sonra bir gün Nuh Mozalana dedi: 
– Get, fırlan, gör dünyada şirin şey nədir? 
Mozalan havaya qalxdı. Hər otun, çiçəyin, canlının 
üstünə qondu.Hər şeydən daddı. Şirin olan bir şey tapmadı. 
Fikirləşdi ki, dünyada dadmadığı daha nə qaldı. Yadına düşdü 
ki, bir insan ətindən dadmayıb. 
 
 72 
Mozalan bir dağa uçdu. Şirin yatmış bir ovçu gördü. 
Əlinin kəfəsinə yapışıb, ətindən daddı. Gördü ki, şirindi. Geri 
qayıtdı. 
Qaranquşa dedilər ki, get gör, Mozalan niyə gecikdi. 
Qaranquş Mozalan gedən tərəfə uçdu. Yolda rastlaşdılar. 
Qaranquş soruşdu: 
– Dünyada nə şirindi? 
Mozalan dedi: 
– Insan əti. 
Qaranquş fikirləşdi ki, bu ixtiyar ilana verilsə, dünyada 
insan qalmaz. Istədi Mozalanı dilə tutsun ki, bu sirri açma. 
Amma fikrindən daşındı. Dedi ki, birdən bunun faydası olmaz. 
Odur ki, hiylə işlətdi. Dedi: 
– Gətir dilini dadım, görüm şirindi? Şirin olmasa ilan 
səni çalar. 
Qaranquş Mozalanı aldatdı. Mozalan dilini ona uzatdı. 
Qaranquş onun dilini kökündən qopartdı, qabaqda qaçdı. Gəlib 
dedi ki, Mozalan gəlir. 
Mozalan gəlib Nuhun qabağında yerə düşdü. Başladı 
fırlanıb mızıldmağa. Heç nə anlamadılar. Dedilər: 
"Yorulub, ya da dilin şəkər tutub". 
Nuh Nəbi qaranquşdan soruşdu: 
– Yolda sən görəndə dili var idi? 
Qaranquş cavab verdi: 
– Var idi. Dedi ki, dünyada torpaq şirindi. 
Nuh Nəbi ilana dedi: 
– Torpağı verdim sənə. 
Ilan qaranquşun hiyləsini duydu. Atılıb onu tutmaq 
istədi. Qaranquş uçanda quyruğu keçdi ağzına. Lələyinin 
ikisini çəkib qopartdı. 
O vaxtdan qaranquş haçaquyruq qaldı, xeyir xəbər 
müjdəçisi oldu. Mozalan lal olduğundan vızıldamağa başladı. 
Ilan da torpaqda yaşadı, ondan qənaətlə istifadə etməyə başladı. 
Rəvayətə görə Nuh Nəbi də oğlanlarıyla Naxçıvanda məskən 
 
 73 
saldı. Gəmisi də Ordubadın Nəsirvaz kəndi yaxınlığındakı 
Gəmiqayada qaldı. 
 
Cincili bulaq ** 
 
 
Sədərəyin yaxınlığında Əjdəkom dağı var. Dağın altında 
bir bulaq çıxır, adına Cincili bulaq deyillər. Rəvayətə görə, 
bulaq yeddi ildən bir çıxır. Deyirlər, bu bulaq çox suluymuş. 
Əkini, bağ – bağatı onun suyuyla suvarırmışlar. Bir əjdaha 
gəlib suyun qabağını kəsir, əvəzində gündə bir adam qurban 
istəyir. Qurban vermirlər. O vaxtdan bulağın suyu kəsilir. 
Əjdaha yeddi il bir tərəfi üstə yatır, yeddi il də o biri tərəfi üstə. 
Yeddi ildən bir tərpənib yerini dəyişəndə su gəlir, sonra kəsilir. 
 
 74 
Dağyunus necə Dağyunus  
oldu
 
 
 
 
 75 
 
 
 O vaxt Təmleyxa adında çoban olur, bir də Yunus 
adında. Onda Yunusuydu , Dağyunus dəyildi. Bınnar qoyun–
quzu otarıllar. Bir gün yenillər bulax başına. Təmleyxanı yuxu 
aparır. Bı yatır. Yunus da qoyunu sağır, südü də qoyur bulağa 
sərinnəsin. Yunus görür ki, Təmleyxanın burnunnan bir milçək 
çıxdı. Bı milçək getdi, dolandı, gəldi. Onnarın yanında 3 dənə 
kələk varmış daşdan. Milçək gəlip girir o kələylərin içinə bir 
xeyləm. Təzədən uçur, girir Təmleyxanın burnuna. Yunus 
oyadır bını ki, dur e. Temleyxa der məni niyə durquzdun, belə 
yaxşı yuxu görürdüm. Düşmüşdüm süd gölünə, göldən çıxdım, 
gördüm bı daşın altında qızıl var. 
Axşam hər kistə gedir öz evinə. Yunus yatmır, durur 
gedir Təmleyxa deyən yerə. Həmən daşın yanını qazır, görür 
nəkqədər qızıl var. Səhər də gəlip der ki, mən day çobannığa 
getmirəm. Təmleyxa der, bu der, bir şey çıxmır. Təmleyxa tək 
geer çobannığa. 
Sora da eşidir ki, Yunusun var–dövləti yer batırır. 
Təmleyxa barmağın dişdiyir ki, hay–hay, görən bı Yunus 
çoban ola–ola, bı qədər var–dövləti hardan alıp. Bir günnəri də 
 
 76 
Temleyxaya dellər ki, Yunus padşahın qızın alır, Temleyxanı 
da toya çağırır. Temleyxa da der ki, ay canım, mən hara, Yunus 
hara. Mən çoban, Yunus da padşahın giyəvi. Qonşular bını 
eşidip dellər ki, sən get toya. 
Nəsə, Təmleyxa da gedir toya. O vaxt Yunus mərfətdi–
qanacaxlı oğlan imiş. Padşah da toyda der ki, bınnan sora 
Yunus onun oğludu, varisidi. Yunus da Təmleyxanı day 
buraxmır yanınnan, saxlıyır özüynən. Padşah birdən ölür, hamı 
da elə bilir bı əzrayılın işidi. Əmə padşahı Yunus zəhərləmişdi 
ki, taxt–taca sahip olsun. 
Yunus olur şah, vəkili də Təmleyxa. Yunusun yavaş–
yavaş gözünü qan örtür, isdəhləri çoxalır. Çoxlarının ürəyinə 
dağ çəkir. Ona Dağ Yunus, yanı ürəhlərə dağ çəkən Yunus 
derlər. Bı ta hamıdan gücdüdü, torpaxları da ucsuz–bucaxsızdı, 
Allahlıx iddası eliyir. Der ki, bırda yaşıyannarın bir Allahı var, 
o də elə mənəm. Kim desə yox, boynu vırılacax. Yüzlərlə 
adamı öldürüllər hər gün. Temleyxa görür Yunusun iddası çox 
böyühdü, özü də ürəyində razı dəyil Dağyunusnan. Der, axı 
mən gül kimi qoynumu otarıp, Allahıma  duva eliyirdim. Niyə 
gəlip çıxdım bura? Dağyunus bir günnəri mənim də boynumu 
vuracax. 
Axırı özü kimi altı nəfəri də yanına alıp qaçdı Asafkəfə 
sığındı. 
 
 
 
 
 
 
 
 
 
 
 
 
 77 
Nuhdaban **   
 
 
     
 
 78 
Rəvayətə görə, Nuhun gəmisi Gəmiqayada quruya 
oturmuşdu. Oğlanları bir gün gördülər ki, uca dağlar od tutub 
yanır. Gəmi oturan dağ da tüstüsüz alova bürünüb. Özləri də od 
– alovun içindədilər. Qorxudan bilmədilər neyləsinlər. Haray – 
həşir salıb bağırdılar. 
– Aman tanrı! Günahımız nədi ki, indiyədək tufanda 
qaldıq, indi də od – alova düşmüşük. 
Amma bu qorxu çox çəkmədi, gördülər ki, od – alov 
onları yandırmır. Yaşıl çəmənə, gülə, çiçəyə də toxunmur. 
– Bu nə sirrdir? – dedilər. – Dağ da yanar? 
Onlar atalarının yanına gedib bu sirri soruşdular. 
Nuh Nəbi dedi: 
– Gördüyünüz elə belə od deyil. Sirli, möczəli oddur. 
Bu torpağın mayası oddan yoğrulub. Burda hər şey öz qidasını 
oddan – alovdan alır. Yanan dağların biri Gəmiqaya, biri 
Ilandağ, biri Ağrı dağıdır. Bu arada yurd salın. Dediyim üç dağ 
sizə qüvvət, bərəkət verəcək. Bərkdə şərdən, yağıdan 
qoruyacaq. 
Nuh Nəbi sözünü qurtardı. Dayandığı yerdən bir addım 
irəli atdı, ayağı torpağa gələndə pəncəsi yox, dabanı yerə dəydi. 
Oğulları həmin yerdə yurd saldılar, adına da "Nuhdabanı" 
dedilər. 
 
 
 
 
 
 
 
 
 
 
 
 
 
 79 
 
Göygöl ** 
 
 
Rəvayətə görə bir çoban Göy gölün ətrafındakı səfalı 
yaylaqda qoyun otarırmış. Sürüdəki qoyunların qoca gələn 
vaxtıymış. Amma çobanın qoçu yoxuymuş. Odur ki, Allahdan 
arzu edir ki, ona qoç yetirsin, qoyunları qısır qalmasın. 
Qarşıdan gələn il yaylağa gələndə gölün kənarında bir qurban 
kəssin. Bir az keçmir ki, yer, göy titrəyir. Göy göl bərk 
təlatümə gəlir. Göldən bir ağ, bir qara qoç çıxıb sürüyə qarışır. 
Az keçir, qoçlar qayıdıb suya girirlər. Çobanın sevinci yerə – 
göyə sığmır. 
Vaxt gəlib çatanda sürüdəki qoyunların hamısı 
quzulayır. Heyvanların sayı birə – iki çoxalır. Il dolanır, yenə 
yaylaq vaxtı çatır. Çoban quzuları da analarının  yanında sərin 
Göygöl yaylağına gətirir. 
Bəli, bir gün sürü çəmənliyə yayılıb şirin –şirin 
otlayırdı. Çoban da həvəslə gah sürüyə, gah da Göy gölə 
tamaşa edirdi. Birdən yadına düşdü ki, keçən ilki vədinə görə 
gölün kənarında qurban kəsməlidir. 
 
 80 
Çoban sürüdəki heyvanlarına qıymadı. Yerdən bir 
həşərat tutub öldürüb dedi ki, bu da buranın qurbanı. Çoban 
bunu demişdi ki, yenə yer – göy titrədi. Göy göl təlatümə gəldi. 
Keçən ilki qoçlar göldən çıxdı. Bir göz qırpımında sürünü 
döşləyib gölə tökdü. 
Çoban başına döyə – döyə qaldı. Dediyinə peşman oldu. 
Itini yanına salıb gölün qırağına gəldi, heç nə görmədi. 
Deyilənə görə, çobanla iti o qədər durub baxdılar ki, 
şəkilləri həmişəlik düşüb suda qaldı.  
 
Ilandağ ** 
 
 
Rəvayətə görə, dünyada iki ilanlar padşahı varmış. 
Bunlardan biri Naxçıvanın Əlincə çayındakı Ilandağda, biri də 
Iranın Diri dağında imiş. Ilanlar padaşahlarının böyük mülkü, 
tükənməz xəzinələri varmış. Ancaq bu mülk, xəzinə Irandakı 
ilanlar padşahına az görünürmüş. Tamah güc gəlib onu qonşu 
malına şirnikdirirmiş. 
 
 81 
Bir gün Irandakı ilanlar padşahı güclü qoşunla Araz 
çayını keçib Ilandağa hücum edir. Ölüm – dirim vuruşması 
başlanır. Onlar bir – birini didib dağıdır, boğub öldürürmüşlər. 
Ilanların qanı dərələrdə selə dönür, Əlincə çayıyla Araz çayına 
qarışır, suları qızardır. 
Ilandağdakı ilanlar sayca çox olan düşmənə qarşı 
mərdliklə vuruşub, yeddi gün, yeddi gecə çəkən qanlı döyüşdə 
qalib gəlirlər. Onlar düşməni sıxışdırıb, qovurlar. 
Deyilənə görə, ilanların qanlarının qızartısı indi də 
Ilandağının qayalarında, bir də yanındakı təpələrdə görsənir. 
 
Yalqız ağac ** 
 
Belə deyirlər ki, keçmişdə Ordubadın Nüsnüs kəndində 
gözəlliyilə aləmə səs salan sərv boylu yoxsul bir qız var imiş. 
Qızın qumral gözləri, qapqara uzun saçları çox cavanların 
canına od salıbmış. Ancaq qızın ürəyinə yatanı olmadığından 
heç kimə razılıq vermirmiş. 
Bir gün varlı bir bəy qızın gözəlliyini görüb ona elçi 
göndərir. Qız ona da razılıq vermir. Bundan qəzəblənən bəy 
and içir ki, o qızı ya zorla alacaq, ya da ona elə bir divan 
tutacaq ki, ölüncə dadı damağından getməsin. Bəy nökər – 
nayıbını da başına yığıb kəndə gəlir. Bu xəbəri eşidən qız baş 
götürüb dağlara qaçır. Bəy də adamlarıyla qızın arxasınca 
dağlara gedir. Qızı tuta bilməyəcəyini görən bəy, ox atıb onu 
ağır yaralayır. 
Çox qan itirib taqətdən düşən qız Nüsnüsün başı 
üstündəki dağda bir annığa dayanır, yarpaq kimi saralan  üzünü 
sonsuz göylərə tutub Allahdan aman istəyir. Zavallı qız azğın 
bəylə onun adamlarının gözləri önündə "Yalqız ağac"a dönür. 
Sonralar camaat uzun müddət "Yalqız ağac"a sitayiş 
etmişdir. Altında tonqal qalamış, qurban kəsmişlər. 
Öz qəmli görkəmiylə adamı heyrətdə qoyan "Yalqız 
ağac" nə quruyur, nə böyüyür, nə də solur. Həmişəyaşıl qalır. 
 
 82 
Onun yarpağını qopartmaq, budaqlarının kəsmək, sındımaq 
olmaz. Guya "Yalqız ağac"ın yarpağını, ya da budağını qırsan, 
həmən yerdən qan axar. 
 
Oğlanqala – qızqala ** 
Arpaçay vadisində iki tayfa yaşayırmış. Bu tayfalar 
həmişə torpaq üstə davı salarmış. Bunlardan biri Muğanlı, o 
biri də Aranlı tayfası adlandırmış Muğanlı tayfa başçısının igid 
bir oğlu, Aranlı başçısının gözəl bir qızı varmış. Bir günləri 
oğlan bu tayfadan, qız da o tayfadan çayın qırağına yenirlər. 
Uzaqdan – uzağa bir könüldən min könülə bir – birinə aşiq 
olurlar. Oğlan çayı üzüb qızın yanına keçir. Görüşürlər, bir –
birinə könül verib, əhd – peyman bağlayırlar. Heç kəs bilməsin 
deyə hər gün gecə görüşməyi qərarlaşdırırlar. Şərtləşirlər ki, 
görüşdən qabaq oğlan o tayda Qaratəpə dağında tonqal 
qalamalıdı, qız da bu tayda. Aralarında söz kəsirlər ki, kim 
əhdə vəfasız çıxsa özün tonqalda yandırsın. 
Bu yolla onlar çox görüşürlər. Bir gün oğlan tonqal 
qalayıb gözləyir. Görür o tayda tonqal yanmır. Ikinci gecə də 
belə keçir. Üçüncü gün oğlan qızın toyu olduğunu eşidir. 
Anlayır ki, sevgilisi əhdinə vəfasız çıxıb. Gen dünya oğlana dar 
gəlir. Fikirləşir ki, bundan sonra onun yaşamağı nə yaşamaqdı. 
Özünü qaladığı tonqala atır. Amma vəfasız olmadığından odda 
yanmır. Ağ bir daşa dönür. 
Deyilən görə, o vaxtdan el arasında bura Oğlanqala, 
qızın yaşadığı yer də Qızqala adlanır. Camaat indi də Axır 
çərşənbədə Ağ daşda od qalayır, oranı müqəddəs yer kimi 
tanıyır. 
 
Qırxlar ** 
Keçmişdə düşmən hücum edəndə qız – gəlini əlçatmaz, 
ünyetməz uca bir dağın başına yığırmışlar. 
Günlərin birində düşmən yenə hücum edəndə qırx 
incəbel qızı dağın başına çıxarırlar. Aşağıda qızğın döyüş 
 
 83 
gedirdi. Atların kişnərtisindən, yaralıların iniltisindən qulaq 
batırdı. Savaş neçə gün, neçə gecə davam etdi. Düşmən güc 
gəldi, elin varı yağmalandı, növbə qızlara çatdı. Qızlarla 
düşmən arasında bircə addım qalmışdı. Qırx qız əlini göyə 
qaldırıb tanrıdan mərhəmət diləyərək dedi: 
 – Ey ulu tanrı, bizi düşmənə qismət edincə ya daşa, ya 
da quşa döndər. 
Dua qurtaran kimi qırx incəbel qız kəkliyə çevrilir. 
Ancaq uçmaq cəhdi uğursuz olur. Qırx yağı əlini uzadıb 
onların ayaqlarından yapışıb pərvazlanmağa qoymur. Qırx 
xınalı kəklik tanrıya yalvarır: 
– Ey tanrı, sən bizi quşa çevirdin, bəs niyə düşmən 
əlində əsir – yesir etdin? 
Elə bu zaman kəkliklərin ayağından yapışmış yağılar 
kərtənkəliyə çevrilirlər. Onların əl izləri isə kəkliklərin 
ayağında qalır. 
Deyirlər ki, o vaxtdan həmin yer qırxlar adlanır. 
 
 Iki dağ ** 
 
 
 
 84 
 
Deyirlər ki, qədim zamanlarda yer üzündə iki dev 
varmış. Bu devlərin biri Məğribdə, o birisi Məşriqdə 
yaşayırmış. Bunlar qolda – qüvvətdə bir – birindən geri 
qalmazmış. Hər ikisi öz igidliyindən dəm vurub "mənəm – 
mənəm" deyərmiş. 
Onlar bir – birinin haqqında çox eşidibmiş, amma heç 
vaxt görüşməyiblərmiş. "Iki qoçun başı bir qazanda 
qaynamaz!"  – deyib, Naxçıvanda görüşmək qərarına gəlirlər. 
Uzun səfərdən sonra onlar Naxçıvanda üz – üzə durub 
vuruşmağa başlayırlar. Vuruşları çox çəkir. Heç biri üstün 
gələmmir. Bu minvalnan xeyli vuruşurlar, di gəl bir şey çıxmır. 
Devlər qurşaq tuturlar, genə bir – birini yıxammırlar. 
Axırda toppuz vuruşuna keçirlər. Sən demə, bu devlərdən biri 
qadınmış, o biri kişi. Amma bu məsələdən kişi devin xəbəri 
yoxuymuş. Toppuz vuruşu da çox bərk gedir. Birinci, ikinci 
vuruşda toppuzlar göydə toqquşur. Üçüncü vuruşda toppuzu bir 
– birinin başına endirə bilirlər. Qadın devin toppuzu kişi devin 
başın haçalayır, kişi devi toppuzu da nə təhər bərk dəyirsə, 
qadın dev uşaq salmalı olur. Həm də zərbələrini bərk 
vurduqlarından bir – birindən aralı düşürlər. Kişi dev öz 
əməlindən peşman olur, yaralı – yaralı başını qaldırır ki, qadın 
devi görsün, amma qadın dev çox aralı düşmüşmüş. 
Devlərin vuruşu göylərə xoş getmir. Hər iki devi tanrı 
daşa döndərir. Üstündən xeyli keçəndən sonra devlər iki dağa 
dönüb aralıdan bir – birinə baxırlar. 
O vaxtdan kişi dev "Haça dağ", qadın dev isə "Ağrı 
dağ" adıyla tanınır. Ağrı dağın yanında balası da var. 
 
Oğlan – qız məqbərəsi ** 
 
Qədim zamanlarda Araz çayının qırağında iki qonşu 
kəndin adamları bir – biriynən yaxından dostluq edərmiş. 
Kəndlilər bir – birinin evinə gedər, hər dərdinə, sevincinə şərik 
 
 85 
olarmışlar. Bu kəndlərdən biri indiki Aza kəndi, o biri də 
Arazın o tayındakı kəndlərdən biri imiş. 
Belə rəvayət edirlər ki, Aza kəndində bir kişinin 
gözünün ağı – qarası bircə oğlu varmış. Kişi bütün var – 
dövlətini oğluna qurban deyib onu böyüdürmüş. Aylar, illər 
keçir, bu oğlan böyüyüb boya – başa çatır. Eşq sevdası onun da 
başına dolur. O, Arazın o tayındakı kənddə bir qıza aşiq olur. 
Elə bil ki, oğlanın göbəyini həmin kənddə kəsiblərmiş, oğlan 
ordan əl çəkmir, qıznan tez – tez görüşürmüş. 
Sən demə, qızı həmin kənddə çox varlı bir kişinin oğlu 
da istəyirmiş. Di gəl ki, qız varlı oğlana getmək istəmirmiş. 
Məsələ çox müşkülləşir. Qız da ki, açılışıb ürəyini heç kimə 
deyə bilmir. Xəlvətcə qonşu kənddə istədiyi oğlana xəbər 
göndərir. Özü də Araz çayının qırağına gəlir ki, qoşulub qaçsın. 
Bu vaxt qızı güdən varlı bunları görür. Qan vurur onun 
beyninə. O, qızı istəyən oğlanı ağır yaralayıb atır Araza. Sonra 
da qızı qaçırmaq istəyir. Qız duyuq düşüb başlayır Arazın 
qırağıynan qaçmağa. Görür ki, çayın suları al qana boyanıb. 
Qızı qəhər boğur. Varlı oğlan da onun dalınca gəlir. Qız onun 
əlindən qurtarmaq üçün özünü çaya atır. Çayın burulğanı qızı 
da qoynuna alır. Hay – küyə gələnlər neyləyirlərsə onları 
qurtara bilmirlər. Çay hər ikisini aparır. 
Hamı varlı oğlana nifrət yağdırır. Kasıb oğlanın atası 
var – yoxunu töküb hər iki gəncin nakam məhəbbətinə Aza 
kəndində qoşa məqbərə tikdirir. O vaxtdan da həmin qoşa 
məqbərəyə "Oğlan – qız məqəbrəsi" deyirlər. 
 
 
 
 
 
Gəlin qayası ** 
 
 
 86 
 
Qədim zamanlarda Şahbuzun çox ucqar kəndlərindən 
birində gözəlliyi aləmə yayılan sərv boylu bir gəlin varmış. Əri 
düşmənlə vuruşmada həlak olubmuş. 
Gəlinin qumral gözləri, ilan kimi qıvrılan qoşa hörüyü 
cavanların canına od salarmış. Gəlin isə öz gözəlliyinə baxıb 
qüssələnərmiş. Yaxından, uzaqdan gələn elçilər həmişə kor – 
peşman geri qayıdarmış. 
Günlərin bir günü gəlini tanımadığı bir oğlan qaçırır. 
Oğlan qorxusundan gəlini dağlara aparır. Onlar başı göylərə 
dəyən Toğlu qayayla Salvartı dağının arasından keçəndə gəlin 
çırpınıb oğlanın əlindən çıxmaq istəyir, ancaq bacarmır. 
Əlacsız qalan gəlin uca qaya başında üzünü göylərə tutub aman 
istəyir... 
Daşa dönmüş gəlinin abidəsi o vaxtdan el arasında 
"Gəlin qayası" adıyla tanınır. . . 
 
Oğlan – qız dağı  
 
 
 87 
Deyirlər ki, varlı bir kişi Ordubehiştdə yaşayıb, 
gözəlliyi dillər əzəbri olan bir qızı almaq istəyir. Buna görə də 
o, Ordubehşitdə elçiliyə gedib qızın atası ilə danışır. Qızın atası 
həmin kişinin varına aldanıb iki – üç günə toyun başlamasına 
söz verir. Ancaq qızın həmin kişidən zəhləsi gedir. Çünki kişi 
həm yaşlı, həm də çox çirkin imiş. Ixtiyarı atasında olan qız 
özünü öldürmək qəsdinə düşür, Dərdini qonşu qıza söyləyir. O, 
qızın sevgilisinə xəbər aparır, oğlan gəlib çıxır. 
Qız öz sevgilisinə qoşulub qaçır. Bu işdən xəbər tutan 
varlı kişinin adamları onların dalınca düşürlər. Oğlanla qız 
yaxalanacaqlarını görüb dağlara üz tuturlar. Varlı kişinin 
adamlarının arxadan atdıqları ox onların hər ikisini yaralayır. 
Kürəyinə sancılan oxun ağrısına dözə bilməyən qız özünü 
oğlanın qolları arasına atır. Onlar düşmənin əlinə düşməsinlər 
deyə, Allaha yalvarırlar: 
Bizi daş elə, daş elə, 
Daşlara yoldaş elə. 
Oğlanla qız ağır yaralanıb çoxlu qan itirdiklərindən 
ordaca ölürlər. Varlı kişinin adamları cəsədləri bir – birindən 
ayırır, basdırmırlar ki, qurd – quşa yem olsunlar. 
Illər keçdikcə oğlanla qızın cəsədləri daşa, qayaya 
çevrilir, bir – birinə həsrətlə baxan qoşa dağ əmələ gəlir. 
Elə o vaxtdan qoşa dağ el arasında "Oğlan – Qız" adıyla 
tanınır. 
 
 
 88 
Fərhad evi ** 
 
Qədim zamanlarda Fərhad adlı bir oğlan varmış. O, 
cüssəli, igid, mərd bir oğlanmış, həm də sənətkarmış. Gözəl 
şəkillər çəkər, heykəllər yonarmış. Adı – sanı hər tərəfə 
yayılıbmış. Uzaq ölkələrdən gəlib onu sarayları bəzəmək üçün 
aparırmışlar. 
Fərhad sənətində kamil olduğu kimi, sözündə, 
məhəbbətində də dediyindən dönməzmiş. Günlərin birində 
Fərhad eşidir ki, Bərdədə Şirin adlı bir gözəl var. O, Şirini 
görmək üçün Bərdəyə üz tutur. Fərhad dostlarıyla Naxçıvan 
torpağından keçir. Şahbuzun sərin bulaqları, gur çayları, 
Batabat dağları onu heyran qoyur. O bir neçə gün burada qalır, 
bir gün üzünü yoldaşlarına tutub deyir: 
– Mən bu yerlərə heyran olmuşam. Gərək bu gözəlliyə 
bir naxış vuram. 
Fərhad külüngünü əlinə alır, uca dağlar qoynuna hücum 
çəkir. Az müddət içərisində qayalıqda bir ev düzəldir. Sonra 
həmin evin divarına Şirinin şəklini həkk edir. 
Fərhad işini qurtarıb Bərdəyə doğru yol alır. O vaxtdan 
Batabat yaylağında gecələyənlər həmin evin qonağı olur, 
Fərhadın sənəti qarşısında baş əyirlər. 
 
 89 
Indi də Batabat yaylağında qalan həmin ev el arasında 
"Fərhad evi" adıyla tanınır. 
 
Çömçəxatun ** 
 
Çömçəxatun adında bir qız varımış. Bı qız okqədər pak, 
mömün adammış ki, Allah yanında hörməti hamıdan artığımış. 
Bir dəfə il çox quraxlıx keçir. Camahatın bütün məhsulu 
yanıp tələf olur. Ta camahat hər şeyi yeyip qurtarır, pütün 
heyvannarı kəsir. Sora yeməyə heş dad tapbıllar. Göydən də bir 
damcı yağış düşmür ki, düşmür. Əyər belə getsəymiş adamnar 
qırılacaxmış.  
Çömçəxatun işi belə görüp çıxır bir təpənin başına. 
Üzün göyə tutup Allaha yalvarır ki, yağış yağdırsın.  
Allah bını eşidip yağış yağdırır. Qız yağışın altınnan 
getmir, okqədər durur ki, cum–culux isdanır, axırda da 
yamyaşıl bir ardışa çevrilir. 
 
Qurd südü əmmiş uşaq ** 
 
 Bir tayfa varımış. Bı tayfanın başçısı sonsuzumuş. Çox 
qurbannan, nəzir – niyazdan sora bının bir oğlu olur. Uşax dörd 
– beş yaşına çatır, əmə yeriyəmmir, heş ayax üsdə durammır. 
Dədəsi başdıyır ağlamağa ki, bə mən ölənnən sora bı şikəst 
oğlumun axırı nolacaq? 
 Elə bı vaxdı düşmannar basqın eliyillər, bı tayfanı qırıp 
– çatıllar. Pütün kişiləri öldürüp, arvat – uşağı qul eliyillər. Bı 
uşağı da şikəst olduğuna görə aparmıllar, atıllar bir daşın dibinə 
ki, qurt – quş yesin.  
Düşmannar tutduxları əsirrəri də götürüp gedənnən sora bir 
canavar gəlir. Uşağı əmizdirir, sora götürüp aparır öz yuvasına, 
başdıyır bını saxlıyıp bəsdəməyə. Neçə illər keçir, uşağın 
ayaxları açılır. Özü də bir pəhləvan olur ki, gəl görəsən, əl 
 
 90 
atmağıynan yüzillih çinarı kökünnən çıxarmağı bir olur. Nərəsi 
gələndə şir, pələh girməyə deşih axtarır. 
 Oğlanın adı hər yana yayılır. Düşmənnər də bının 
sorağın eşidip gəlillər onu öldürməyə. Ancaq bir yannan oğlan, 
bir yannan da canavar bınnarın əhədin kəsir, bir nəfərin belə 
sağ buraxmıyıp hammısın öldürür. Sora gəlir tayfasınnan sağ 
qalannarı da qurtarır, gəlirlər öz torpaxlarına, oğlanı başçı seçip 
başdıyıllar yaşamağa. 
 O vaxtdan bu tayfıya "Qurtdar tayfası" deyillər. 
Naxçıvanın Qurtdar məhləsi də onnardan qalmadı. 
 
Ağıllı çoban ** 
 
Keçmiş zamanlarda Naxçıvanda Həsən adlı bir xan 
yaşayırdı. Həsən xanın üç oğlu, bir qızı vardı. Bədəl adlı bir 
cavan da xanın sürüsünü otarırdı. Gün o gün olur ki, Bədəl 
xanın qızına aşiq olur. Xanın qızı da Bədəli sevir. 
Bir gün Həsən xan bu sevdadan xəbər tutub qəzəblənir. 
Ayrılıq günləri başlayır. Həsən xan qızına həyət – bacaya 
çıxmağı qadağan edir. 
Yazıq Bədəl fikir etməkdən saralıb – solur. O, 
sevgilisinə qovuşmaqdan ötrü çox yollar axtarır. Günlərin bir 
günü Bədəl sürünü Araz qırağında otaranda haramılar hücum 
çəkir. Onun əl – ayağına sarıyıb sürünü çayın o tayına 
keçirirlər. Bədəl çox zülümlə bir təhər əllərini açır. Sevimli 
tütəyini götürüb başlayır həzin – həzin çalıb oxumağa: 
                  Bəsti, ay Bəsti, 
Kəndir qolumu kəsdi, 
                            Haramılar sürünü basdı. . . 
Bu səs gəlib Bəstiyə çatır. Bəsti gecə cəld yatağından 
durub atasını, bir də qardaşlarını yuxudan oyadır. Hal – 
qəziyəni onlara söyləyir. Atası əvvəl inanmır, sonra oğlanlarını 
da götürüb yatağa gedir. Görür ki, sürü geri qayıtmayıb, atlarını 
Araz qırağına sürürlər. Bədəlin sarıqlı halda tütək çaldığını 
 
 91 
görüb işi başa düşürlər. Gecənin qaranlığında Həsən xan, 
oğlanlarına haramıları tapmağı tapşırır. Ancaq hansı tərəfə at 
sürürlərsə, haramlıları gördüm deyən olmur. Vəziyyəti belə 
görən Bədəl xana üz tutub deyir: 
– Xan sağ olsun, sürünü haramıdan xilas etsəm, mənə 
nə verərsən? 
– Səni dünya malına tutaram. 
– Yox, xan mənə dünya malı gərək deyil. 
Xan çobanın nə demək istədiyini başa düşüb deyir: 
– Yaxşı, sürünü haramıdan alıb qapıma gətirsən, 
istədiyini verəcəyəm. 
Çoban itini də götürüb sürünün ardınca gedir. Gəlib o 
yerə çatır ki, haramılar sürünü bir yerə yığıb bir erkək kəsib 
kabab bişirirlər. Bədəl özünə münasib yer seçib aralıdan 
qoyunları bir – bir səsləyir: 
– Ay erkək, ay qumral, gəlin ha, gəlin, duz verəcəyəm, 
gəlin ha, gəlin. 
Çobanın səsini eşidən qoyunlar mələyib ona tərəf 
qaçışırlar. Bədəl özü Arazın dayaz yerindən bu taya keçir. Sürü 
də onun arxasınca gəlir. Haramılar ha çalışırlarsa, sürünün 
qabağını saxlaya bilmirlər. O, sürünü xanın həyətinə gətirir. 
Həsən xan çobanın qoçaqlığını görüb qızı ona verir. Yeddi gün, 
yeddi gecə ona toy çaldırır. 
 
 
 92 
Yatdı apardı** 
 
 
 
Belə deyirlər ki, bir şah Araz çayının üstündən 
Xudafərində körpü saldırmaq istəyirmiş. Özü də tez. Üç aya. 
Hər yerə car çəkilir, bacarıqlı bənnalar yığılır. Deyirlər ki, 
körpünü kim üç aya başa gətirsə, padşahdan böyük ənam 
alacaq, gətirə bilməsə zindana salınıb boynu vurulacaq. Amma 
heç kəs buna əməl edə bilmir. Bu minvalla otuz doqquz usta 
zindana salınır. Bundan sonra heç kəs cəsarət edib bu işdən 
yapışmaq istəmir. Deyirlər ki, Ordubadda dünya yorub yola 
salmış usta Mehdi adlı bir bənna var imiş. Bu xəbər ona da 
çatır. 
Usta Mehdi sənətin də, sənətkarın da qədir – qiymətini 
bilən idi, çox götür – qoydan sonra dedi ki, şahın 
"körpüsalmaq" fikri yaxşıdı. Amma qırxıncı usta da körpünü 
tikə bilməsə, bu otuz doqquz günahsızın boynu vurulacaq, 
bəlkə bu xeyirxah iş də baş tutmayacaq. Durub Şah Abbasın 
 
 93 
yanına getdi. Nə üçün gəldiyini söylədi. Əmələ yığıb işə 
başladı. 
Vaxt gəldi, üç ay tamam olhaolda Usta Mehdi baxdı ki, 
şah oğlu Şah Abbas qabaqda, arxasınca da böyük bir dəstə 
qoşun gəlir. Körpü başa gəlmişdi. Amma bir tərəfdə bir adam 
boyu yer yarımçıq qalırdı. Usta Mehdi tez köməkçilərə dedi: 
– Arazın o tayına keçib şahı qarşılayın. 
Özü də körpü rəngində olan donunu geyib həmin yerə 
uzandı. Şah Abbas körpüdən keçdi. Arazın o tayında onu 
qarşıladılar. Usta Mehdi də gəldi. Ədəb – ərkanla baş əyib 
təzim etdi. Şah Abbas onu alqışladı, işindən razı qaldı. Onlara 
ayırdığı xərclə yanaşı, yaxşı ənam da verdi. Sonra Usta 
Mehdinin iltimasıyla otuz doqquz ustanı da azad etdi. 
O vaxtdan Ordubadda el arasında belə bir məsəl qaldı: 
"Usta Mehdi yatdı, apardı". 
 
 94 
V. MƏRASIMLƏR, OYUNLAR 
 
Üzərliksalma mərasimi ** 
 
El arasında yayılan törənlərdən biri bədnəzərdən 
qorunmaq üçün keçirilən üzərliksalma mərasimidir. Bədnəzərə 
rast gələndə ondan qorunmaq üçün üzərlik yandırmaq, onun 
tüstüsünü iyləmək vacib sayılıb. Bu zaman aşağıdakı mərasim 
nəğməsi oxunarmış: 
Üzərliksən, havasan, 
    Min bir dərdə davasan. 
   Çıxdım uca bir dağa 
   Çox yalvardım Allaha. 
    – Dedi, nədir, biçarə? 
     – Dedim, biçarəyə çarə. 
     – Dedi, məməli üzərlik, 
   Dibi kölgəli üzərlik, 
  Dər, sal, oda çatlasın, 
     Yaman gözlər pırtlasın. 
                     Bir, iki, üç, dörd, beş, altı, yeddi, 
        Qada – bəla bizdən getdi. 
   Üzərliyim çırtladı, 
    Yaman gözlər pırtladı. 
   Başı börklü üzərlik, 
     Köməçli, köklü üzərlik. 
    Səni salıram bu oda, 
      Görsət hökmün üzərlik. 
 
* * * 
 
Yağış yağdırma 
 
Il quraxlıx olanda birisinin üstünə söyüt yarpaxlarıynan 
su atardılar, qapı–qapı gəzdirip oxuyardılar: 
 
 95 
  Gülül,  gülül, xoş gülül, 
  Əl–əyağı yaş gülül. 
  Sən əl duaya yetir, 
  Qoy yağsın yağış, gülül. 
  Ay göylərin buludu, 
  Əkinnərim qurudu. 
  Döl xatının naxışı, 
  Əndər gəlsin yağışı. 
 
Godu – godu ** 
 
Yağış çox yağanda bir budağı gəlin kimi bəzəyip, 
boynuna muncux salıp uşağa verillər ki, apar gəzdir. Kiminən 
irasdaşsa gərək goduya salam versin. Godunu gəzdirənnər də 
belə oxuyullar: 
Godu – godu görduyunuz varmı? 
Goduya salam verdiyiniz varmı? 
Godu gedənnən bəri 
Gün üzü gördüyünüz varmı? 
Godunu atdan düşürün, 
Goduya süddü aş bişirin, 
Godu sabah gün çıxartmasa, 
Vırın atdan düşürün. 
 
Deyəllər ki, bu nəğməni oxuyannan sonra hava 
oyalanar, gün düşər, yağış kəsər. 
 
Çömçəxatun ** 
 
 Uşaqlar bir yerə toplanır. Bir – birindən yapışırlar, guya 
ki, quzudurlar. Quraqlıq keçəndə taxta çömçə götürürlər, 
üstünə qara salırlar, bir – bir qapıları döyürlər. Kim qapıdan 
çıxırsa, ondan pay istəyib, həmin qapıda bu mahnını oxuyurlar: 
     
 
 96 
Çömçəxatun nə istər? 
Tanrıdan yağış istər. 
Qoyunlara ot istər. 
Quzulara süd istər, mə – ə – ə. 
 
Çömçəxatun nə istər? 
Tanrıdan bol su istər, 
Ağaclara bar – bəhər, 
Çobana quzu istər, mə – ə – ə. 
       
Əlincənin buludu, 
Yetimlərin umudu, 
Tanrı bir yağış yetir, 
Demilərim qurudu, mə – ə –ə. 
Çömçəxatun dağ ist 
 
Qoyuna yaylaq istər, 
Mal – qaraya çoxlu süd, 
Dağlarda bol ot istər, mə – ə – ə. 
 
Uşaqlar mələyir. Bu zaman pay gətirirlər. Çömçəxatuna 
pay gətirib deyillər: 
 
Çömçəxatun nə istər? 
Quzulara pay istər, 
Çobanlara bolca ot, 
Cavanlara toy istər, mə – ə – ə. 
 
Çömçəxatun pay istər, 
Dolu – dolu çay istər, 
Quzusu bol çobanlar 
Pəniri lay – lay istər, mə – ə – ə. 
  
Çömçəxatun duz istər, 
 
 97 
Çiçək dolu düz istər. 
Havaları buluddu, 
Bol yağışlı yaz istər, mə – ə – ə. 
Bundan sonra yağış yağır. 
 
Yağ yağışım ** 
 
Yağış yağmıyanda palçıq yoğurub təndirə yapıllar. 
Palçıq qupquru quruyannan sora onu suya salıb oxuyullar: 
Ay can, ay can, torpağım, 
Odda az yan, torpağım. 
Indi yağış yağacaq, 
Sən düş islan, torpağım. 
 
Yandı torpax qupquru, 
Suya saldım dupduru, 
Yağ, yağışım, çoxlu yağ, 
Çöllər oldu qupquru. 
 
Torpax, qurutdum səni, 
Birdən unutdum səni. 
Gördüm yağış yağmıyır, 
Tez suya atdım səni. 
 
Islandın, arzu gətir, 
Çaylara bol su gətir, 
Qarılara çoxlu yun, 
Çobana quzu gətir. 
 
 Deyilənə görə, bundan sonra bollu yağış yağır. 
 
Xırman nəğmələri ** 
 
 
 98 
Xırman savıranda yel əsməsəydi süpürgə yandırıb 
deyərdilər: 
 
     
    Yan süpürgə 
    Yel gəti, gəl! 
    Süpürgə yandı, 
    Yandı, oddandı. 
    Yanmağa tələs, 
    Əs, küləyim, əs! 
 
Deyərlər ki, süpürgə yanandan sonra yel qalxardı. 
Xırman savıranda yeli çağırmaq üçün belə də oxuyurlar: 
 
   Heydər, heydər, əsə gəl! 
  Yeddi xırman basa gəl! 
  Qırıldı oğul – uşax, 
 Dəsmal götü yasa gəl! 
 
Çətir – çətir bulut, gəl! 
  Uşaxları ovut, gəl! 
  Xırman savırır baba, 
   Arpa, buğda, noxut, gəl! 
 
  Heydər, əsdi su gəti! 
  Uşağa yuxu gəti. 
    Keçir çəmən – çiçəkdən, 
  Ətirri qoxu gəti. 
 
         Heydər gəl, ha, Heydər gəl! 
  Çiçəkləri hey dər, gəl! 
  Qardaşımın toyuna, 
  Ellər səni heylər, gəl! 
 
 
 99 
   Heydər gəl, sən haya gəl, 
 Isti, qızmar, yaya gəl. 
 Sərin çinar altında, 
 Kəndimizə toya gəl. 
  Heydər, Heydər, əs gəti, 
                          Yarpaxlara səs gəti! 
  Qız bacımın toyuna 
  Yeddi toxlu kəs gəti! 
 
         Heydər, Heydər, çörək ver! 
              Kişilərə ürək ver. 
  Xırmannarı yığmağa 
  Sərin – sərin külək ver. 
 
Dünyada nə ki, küləh var, hamısının ixtiyarı Yel 
babanın əlindədi. Xırman savıranda cəməhət Yel babanı çağırıp 
deyər: Yel baba, Yel baba, kəl atıva saman apar. 
Yel baba da gəlip xırmanı savırar. Dən qalar adamnara, 
samanı da aparar öz atına. 
 
Ilin on üçü 
I mətn 
Bu olur Novruzdan 12 gün keçəndə, yanı on üç deyən 
günün səhərində. Kəndin qız – gəlini yığışır bir həyətə, hər 
kisli də bir şey gətirir özüynən 13 yeməyi hazırramağa. Biş – 
düş eliyəllər, oxuyallar, çalıp – oynuyallar. 13 yeməyində əriştə 
də olar. Odu ki, deyəllər: 
   Əriştə – əlin işdə... 
Yeməhdən sora da hərə gedər öz baxçasına. Bayramnan 
qalma səmənilər o vaxta saralıp – soluxar da. Onnarı çox yerdə 
atallar suya. Bizdərdə suya atmazlar, ilin 13–də qız – gəlin 
aparar qoyar bağçada torpağın üstünə. Həmən gün arvaddar evə 
kirbit gətirər, kişilər evə odun gətirər. 
II mətn 
 
 100 
Bayramdan 12 gün sora arvaddı – kişili, oğullu – uşaxlı 
yığışallar bir çayın qırağına. Bına da deyəllər ilin on üçü. 
Yeyib – içəllər. Kim də nəkqədər istiyər, okqədər yalan 
danışar. Gün çönənə yaxın yuyallar əllərini çayın suyunda, 
deyəllər: 
– Bı yalannarın hamısın axıtdıq sua. Bınnan da yalan 
qurtarır. 
 
 
Bəy duran oğlan 
Toyda oğlanın bacısı və yaxın qohumları oxuyardılar. 
Girdim bəyin otağına, 
Papağın qoyub yanına. 
Bacısı qurban boyuna, 
Bəy duran oğlan, sənə qurban olum, 
Xan duran oğlan, sənə qurban olum. 
Girdim bəyin otağına, 
Qəlyanın qoyub yanına. 
Bibisi qurban boyuna, 
Bəy duran oğlan, sənə qurban olum, 
Xan duran oğlan, sənə qurban olum. 
Girdim bəyin otağına, 
Çuxasın qoyub yanına. 
Xalası qurban boyuna, 
Bəy duran oğlan, sənə qurban olum, 
Xan duran oğlan, sənə qurban olum. 
Girdim bəyin otağına, 
Çəkməsin qoyub yanına. 
Anası qurban boyuna, 
Bəy duran oğlan sənə qurban olum. 
Xan duran oğlan sənə qurban olum. 
 
Gəlin, xoş gəldin 
 Toyda bəyin anası, yaxınları deyərlər: 
 
 101 
 
Evimizin dalı nanə, 
  Yarpağın töküb hər yana 
  Özüm sənə qaynana. 
Gəlin, xoş gəldin, xoş gəldin, 
Bəyə tuş gəldin, tuş gəldin. 
 
Evimizin dalı pazı, 
Yarpağı var qazı–qazı. 
Baldızların sənə bacı. 
Gəlin, xoş gəldin, xoş gəldin, 
Bəyə tuş gəldin, tuş gəldin. 
 
Bazardan aldım soğanı, 
Bu soğan hara soğanı, 
           Sağ olsun oğlan doğanı. 
  Gəlin, xoş gəldin, xoş gəldin, 
Bəyə tuş gəldin, tuş gəldin.    
 
Yallılar 
 
Toyda belə yalli gedirdilər, düzülüllər, bir tərəf derdi: 
Mənim yarım seyitdi 
 O yannan o biri dəstə derdi: 
Cüyüm ağdan gedibdi, 
        Əvvəl əri döyüpdü, 
Çöldə qurban deyipdi. 
Aman məsməli dağlar. 
Qurban kəsməli dağlar. 
Onnan sora da yallını gedirdilər, çöpüdümü gedirdilər, 
gəlirdilər kimi tuturdular, alırdılar qucaxlarına. Görürdün 
birinin pencəyini götürdülər, birinin papağını götürdülər, birini 
də ağacınan vurdular boylum. 
 
 
 102 
Bəy yallısı 
 
Belə bir bəy yallısı var. Əslində Köçəri yallısıdı. Əmə 
indi ona bəy yallısı deyillər. 
O yallı da elə bil ki, bir növ yarışdı, oyundu. Onnan sora 
hər iki tərəf bir–birinin qollarının altınnan keçir. Bu, rəqsin 
ikinci hissəsində olur. Bu rəqs çəkir bir saata qədər. Bu vaxt 
heç kəs dayanmamalıdı. Ikinci hissə bitənnən sora üçüncü 
hissədə oynaya–oynaya hər iki dəstə bir–birinin çiyninnən 
tullanır. Bu zaman yıxılmamalısan. Yoxsa rəqib tərəf oyunu 
udar. Sora da dəstə üzvləri bir - biri ilə güləşillər. Axırda 
dəstələrdən hər bir nəfər oynamağa başlıyır. Udan, uduzan tərəf 
bilinir. Ona görə bəy yallısı deyillər ki, bəy də oynuyur ta yarış 
başlıyanda bəy çıxıb gedir. 
 
Çöpüdü 
Bizdərdə buna deyəllər çöpüdü. Toyda bir dəstə 
düzələr, biri olar yallıbaşı, bu yallıbaşı da əlinə bir çubux alar. 
Yallı gedəllər, birdən başçı məsəltün, əlin atar bir uşağı 
götürər, gərəh yanındakı da eliyə. Eliyənməsə başçı çubuğnan 
onu vurar. 
 
Asma – kəsmə 
 
Əlincəçay boyu kənddərdə asma – kəsmə oyunu 
keçirilir. Toyun axırıncı günü bəy öz sağdış – solduşu ilə 
birlikdə taxt qurur. Özünə vəzir – vəkil və cəlladdar seçir. 
Toyda kimin bir istəyi, gileyi, güzarı olsa, bəyə bildirir. Bəy 
kimi isə cəzalandırır, kimi isə cərmə edir. Yığılan pullar 
kasıplara verilir. Qalan pullarla məclis düzəldilir. Camaat 
məclisdə iştirak edir. Bu, "bəyin bəylik gecəsi", "Asma – 
kəsmə" adlandırılır. 
 
Xəlil dövrü 
 
 103 
 
 Oyun əl hərəkətdəri ilə göstərilir. 
Oyunda iki qadın iştirak edir. Biri oyunun sözlərini dedikcə 
ikinci çarşab altından əl hərəkətləri ilə göstərir. Birinci arvad 
Xəlilin anasıdı. Onun sözlərinnən məlum olur ki, oğlu Xəlil 
çox vuran–tutan olup. O öldühdən sora anası tək qalıp. Daha 
ona heç köməklik edən olmuyup. Buna görə də o tez–tez Xəlil 
dövrünü xatırlayır.  
Xəlil dövrü, Xəlil dövrü, 
Qəndlər gəlirdi kəllə–kəllə 
Qırırdım bir az o qonşuma, 
Bir az bu qonşuma, 
Bir az da salırdım çaya. 
Tökürdüm ağzıma, 
Gedirdi boğazıma. 
Yanasan dizdər (dizinə çırpır), 
Çıxasan gözdər… 
Xəlil dövrü, Xəlil dövrü, 
Çitlər gəlirdi top–top, 
Cırırdım bir az da o qonşuma, 
Bir az da bu qonşuma 
Yanasan dizdər, çıxasan gözdər. 
Xəlil dövrü, Xəlil dövrü, 
Xəlil gedirdi bazara 
Şaqqa–şaqqa ət gətirirdi. 
Toxmaca döyürdüm, küфtə salırdım, 
Bir az o qonşuma, 
Bir az da bu qonşuma. 
Bir az da atırdım ağzıma, 
Gedirdi boğazıma.  
Yanasan dizdər, çıxasan gözdər. 
Xəlil dövrü, Xəlil dövrü... 
Düyü alıb gətirirdi tay–tay 
Tökürdüm qazana, plov süzürdüm. 
 
 104 
Bir az o qonşuma, 
Bir az da bu qonşuma. 
Bir az da qoyurdum ağzıma, 
Lumb gedirdi boğazıma, 
Yanasan dizdər, çıxasan gözdər. 
Beləliklə oyun sona çatır. 
 
Məzhəkəli oyunlar 
 
Mehracın arvadının həmişə qızı olurmuş. Buna görə də 
Mehrac özünə yeni arvad almaq istəyir. Bunu bilən Mehracın 
arvadı baldızı ilə daim bu barədə söhbət edir. 
  Mehracın atı aladı, bacı,  
  Başıma qovğa–bəladı, bacı.  
  Əvləndi Mehrac, əvləndi, bacı.  
  Başıma qayğac, əvləndi, bacı.  
Qırdan gətirdim qovğanı, bacı.  
Doğradım tökdüm saçını, bacı.  
Mehrac aldı oğlan doğanı, bacı.  
Əvləndi Mehrac, əvləndi, bacı.  
Başıma qayğac, əvləndi, bacı.  
Ay bacı, bacı, can bacı…  
 Arvadı: Mehrac neynədi?  
 Mehracın bacısı:  
Mehrac bir belə qənd aldı, apardı ora.  
 Bu gün də bir boxca paltar apardı ora.  
 Qırdım gətirdim çoğanı, bacı,  
       Doğradım tökdüm soğanı, bacı.  
  Mehrac aldı oğlan doğanı, bacı.  
  Əvləndi Mehrac, əvləndi, bacı.  
  Başıma qayğac əvləndi, bacı.  
  Ay bacı, bacı, can bacı–bacı.  
  Mehracın arvadı neyləyir?   
Mehracın bacısı: Mehracın arvadı öldü.  
 
 105 
Arvadı:  Mehracın gül taxtası,  
  O da mənə qaldı.  
  Günümün gül baxçası 
  O da mənə qaldı.  
 
Il adları ** 
 
Qabaxlar adamlar bilmirmiş ki, illəri necə 
adlandırsınlar. Navrız bayramında bilicilər yığışıb çıxıllar 
gəzişə. Deyillər ki, qabağımıza hansı heyvan çıxsa, o heyvanın 
adını verəcəyik bı ilə. 
Bıların qabağına on iki adda heyvan çıxır. O 
heyvanların addarıynan on iki ilə ad verillər. Özü də il hansı 
heyvanın üstündə təhvil olsa, adamlar o heyvanın xasiyyətində 
olur. 
Birinci, siçan ilidi. Insannar siçan kimi olallar, hər şeyi 
gəmirip dağıdallar. 
Ikinci, öküz ilidi. Insannar işlək olallar. 
Üçncü, pələng ilidi. Insannar pələng kimi yırtıcı olallar. 
Dördüncü, dovşan ilidi. Insannar dovşan kimi qorxaq 
olallar. 
Beşinci, balıx ilidi. Insannar suda çox hərəkət eləllər bı 
ildə. 
Altıncı, ilan ilidi. Bı ildə də insannar bir – birini 
zəhərrər. 
Yeddinci, at ilidi ki, bında insannar dözümnü olullar. 
Səkkizinci, qoyun ilidi, bında insannar həlim, mehriban 
olallar. 
Doqquzuncu, meymun ilidi. Bında insannar meymun 
kimi oyunbaz olallar. 
Onuncu, toyuq ilidi. Insannar bı ildə havada uçallar. 
On birinci, it ilidi ki, bında da insannar it kimi 
boğuşallar, müharibə – zad olar. 
 
 106 
On ikinici ili donquzunan tuşdaşmışdılar. Donquz ilində 
insannar salamat olallar. 
 
 
 
 
Xanbəzəmə mərasimi ** 
 
Yeddiləvin günü sübh tezdən hamı böyük bir meydana 
yığışır. Şənlik başlanır. Cəngi havaları altında zorxanalar 
qurulur. Pəhlivannar üz –üzə dayanıb meydanın qızışmasını 
gözləyirlər. Meydanı dövrəyə almış adamlar pəhlivan 
güləşindən əvvəl bu nəğməni oxuyurlar: 
 
 
Iki iyid çıxdı meydana, 
Ikisi də bir – birindən mərdana. 
Həzrəti – həmzə pirimiz, 
Aradıq, tapdıq bir – birimiz. 
Əl başda, diz yerdə, 
Güləşəyim düz yerdə. 
Dərələr axar, 
Ərəbtək çaxar. 
Əlini yana sıxınca, 
Zorba nəri yıxınca. 
Ata düşüncə sırma, 
Çox irəlidə durma. 
Dəvə fəndi qutludu, 
Nər oğullar umudludu. 
Haqqış – haqqış, 
Bərk yapış. 
Əldən çıxdı, 
Topuqdan yapış. 
Biz deyərik maşallah, 
 
 107 
Siz deyin bərəkallah. 
Maşallah deyənin 
gözünə nur, 
Maşallah deməyənin gözünə kül. 
 
Güləş başlanır. Pəhlivannar güləşib qurtarandan sonra 
zorxana yığışdırılır. Bu dəfə oynaq, məzəli havalar çalınır. 
Meydana kosa çıxır. 
Kosa tərsinə kürk geymiş hazırcavab bir adamdı. 
Başında uzun motal papaq, ayağında taxta başmaq var. 
Boynundan zınqırov sallanır. Paltarının altından qarnına yastıq 
bağlayıb. Əlində bəzəkli qırmızı çömçə adamların arasında 
gəzişir. Adamlar bir ağızdan belə oxuyurlar: 
      
Ay Kosa – kosa, gəlsənə, 
Gəlib salam versənə, 
Çömçəni doldursana, 
Kosanı yola salsana. 
Ay uyruğu – uyruğu, 
Saqqalı it quyruğu. 
Kosam bir oyun eylər, 
Quzunu qoyun eylər. 
Yığar bayram xonçası, 
Hər yerdə düyün eylər. 
Novruz – novruz bahara, 
Güllər – güllər nubara, 
Bağçanızda gül olsun, 
Gül olsun, bülbül olsun, 
Bal olmasın, yağ olsun, 
Evdəkilər sağ olsun. 
Xanım dursun ayağa, 
Kosaya pay versin ağa. 
Qurbanın olum, yaşıl çuxalı, 
Culfalısan, yoxsa buralı? 
 
 108 
Baxçanızda gül olsun, 
Gül olsun, bülbül olsun, 
Bal olmasın, yağ olsun, 
Evdəkilər sağ olsun. 
Xanım, ayağa dursana, 
Kosaya pay versənə. 
Mahnı qurtaran kimi Kosa yıxılır. Guya ölür. Bu zaman 
onunla belə söhbət edirlər: 
– Ay Kosa, gəldiyin hardan bəridi? 
– Şərurdan. 
– Nə gətirdin ordan? 
– Alma. 
– Almanı neylədin? 
– Satdım. 
– Pulunu neylədin? 
– Öküz aldım. 
– Öküzü neylədin? 
– Vurdum öldü. 
Kosanın başına yığışanlar bir ağızdan deyirlər: 
   Başın sağ olsun, Kosa, 
   Ərşin uzun, bez qısa, 
   Kəfənsiz ölməz Kosa. 
 
Kosa üz – gözünü əcayib hala salıb min cür hoqqa 
çıxardır. Çömçəsini qabağa uzadıb pay istəyir. Adamlar onu 
dolaya – dolaya oxuyurlar: 
 
Ay Kosa – kosa, gəlmisən, 
Lap vaxtında meydana sən. 
Almayınca payını 
Çəkilmə bir yana sən. 
Beş yumurta payındı 
Əskiyini almayasan... 
Mənim Kosam oynayır, 
 
 109 
Gör necə dingildəyir. 
Ona qulaq asanın 
 
Qulağı cingildəyir. 
Mənim Kosam cannıdı, 
Qolları mərcannıdı. 
Kosama əl vurmayın, 
Kosam ikicannıdı. 
Qələm oynar qaşında, 
Yüz əlli beş yaşında,  
Gör nə cavandı Kosam. 
Hamı Kosaya pay verir. Kosa yenə gülməli oyunlar 
çıxarıb adamları əyləndirir. Bundan sonra ağsaqqallardan biri 
ortaya çıxıb, meydana yağılanlara üz tutub deyir: 
– Camaat, bu gün bir xan seçməliyik. Xan gərək qaş – 
qabaqlı, sözü ötkəm adam olsun. Ona bir vəzir, bir vəkil, üç 
fərraş, bir də bir cəllad seçib verin. 
Adamlar yer – yerdən deyirlər: 
– Xanımız olsun başmaqçı Mərdan. 
– Vəzirimiz də körükçü Əli olsun. 
– Çayçı Mahmudu vəkil seçək. 
– Fərraşlığa Qara Xudayar yaxşıdı. 
– Biri də Çavuş ələmdar olsun. 
– Qurd Bağırdan da yaxşı fərraş olar. 
– Cəlladlıq elə əzəldən Qəssab Tağının boyuna biçilib. 
– Olsun, olsun. 
Xanı təmtəraqla meydanın yuxarı başında qurulmuş 
taxtda oturdurlar. Vəzir – vəkil də gəlib taxtın sağ – solunda 
əyləşir. Yaraqlı – yasaqlı fərraşlar xanın hüzurunda əmrə 
müntəzir dayanırlar. Cəllad qırmızı libas geyib, əlində balta 
meydanın aşağı başında gözləyir. Xan gözlənilməz əmrlər 
verir, adamları da onun buyuruqlarını can – başla yerinə 
yetirirlər. Kosayla təlxək də tez – tez meydana girib xanı 
 
 110 
güldürməyə çalışır. Min – bir hoqqadan sonra xanı güldürüb 
taxtdan yendirir, aparıb suya basırlar. 
 
Can gülüm mərasimi ** 
 
Ilin axır çərşənbəsində subay oğlan – qız bir məhləyə 
toplaşır. Baxıçı arvad ortaya bir dilək tası qoyur. Hərə tasın 
içinə bir əşya atır. Tasın yanında balaca bir uşaq oturur. Baxıçı 
arvad bayatı deyir: 
 
Xırda yarın dəstəsi, 
Oldum yarın xəstəsi 
Yarım gəlir uzaqdan, 
Əlində gül dəstəsi. 
Uşaq tasdan bir əşya çıxarır. Baxıçı qadın aşağıdakı 
bayatı – nəqarəti deyir: 
 
Can gülüm oldu gəl – gəl, 
Gülləri soldu gəl – gəl, 
Tələsmə dəli könlüm, 
Dediyin oldu gəl – gəl. 
 
Əşya sahibi gəlib əşyasını alanda hamı bir ağızdan: "can 
gülüm can – can" deyir. 
Mərasim bu qaydada davam edir. Hər bayatıdan sonra 
yuxarıdakı bayatı nəqarət deyilir: 
Qızıl üzük bir badam, 
Qızlar içində yadam. 
Qəfəsdə bülbül kimi 
Gah küsülü, gah şadam. 
 
Qızıl üzüyün qaşı, 
Nişana qoydum daşı, 
Dost tutma, dost tutaram 
 
 111 
Yanar ürəyin başı. 
 
Ağ at, minərəm səni 
Yorğa minərəm səni. 
Məni yara yetirsən 
Qardaş bilərəm səni. 
 
 
Corabım doğanaqdı, 
Yar qalada qonaqdı. 
Gedəndə küsdürmüşəm 
Gələndə bedamaqdı. 
       
Bu yolun o üzləri 
Bitibdi nərgizləri. 
Oğlan qızın dərdindən 
Itirib öküzləri. 
 
Qardaş, atı səhdimi, 
Nal mıxını töhdümi. 
Bacın qərib ölkədə, 
Baçın fikir çəhdimi? 
 
Arxalığın bir üzdü, 
Bir astardı, bir üzdü. 
Üzün qoy üzüm üstə 
Görən desin, bir üzdü. 
 
Səməni halvası 
 
 Ilaxır çərşənbədə səməni pişirməh üçün bööyh tabaxlara 
buğda töküp isladallar. Buğda göyərər, pişələri bir–birinə 
qarışar. Sora onu parça–parça doğruyup əzəllər. Onun ağ rəhli 
pişələrini çıxarıp qablara yığallar, sora da ona bir qədər su 
 
 112 
axıdıb, ocaxda bööyh mis qazannarda qaynadallar. Pişənə 
yaxın bunun rəngi qızarar. Onun içinə qabıxlı qoz–фındıx 
tökəllər. Qonum–qonşu arvaddar hərə bir xonça düzəldib 
aparar, allah qəbul eləsin!—deyip həyətə düzəllər. Səməni 
qazannarının üsdünə darax, sancax, bir kasa da su qoyallar. 
Qazanın üsdünə örtüh (qırmızı) salar, örtüyün üstünə sürmə, 
güzgü, darax  qoyallar. Deyəllər ki, Xızır peyqumbər gəlib 
bunnarla özünü bəziyəcəh, sora da barmağını səməni halvasına 
batıracax, bunnan sora halvanın rəngi qızaracax, özü 
şirinnəşəcəh. Səməni qazannarının ağzı açılan zaman qız–
gəlinnər beləcə oxuyar:  
 
   Səməniyə saldım badam,  
   Ətraфımı aldı adam.  
   Qoymullar bir barmax dadam.  
 
   Səməni, siranə gəldim.  
   Səməni, bezana gəldim,  
   Qaynadım qazana gəldim.  
      Uzana – uzana gəldim.  
 
   Ərimnən izin alıb 
   Bəzənə – bəzənə gəldim  
   Səməni, saxla məni.  
   Ildə göyərdərəm səni.  
    
   Səməni Xızır üçündü.  
   Qaymağı qızım üçündü.  
   Yazın ilk günnərində  
   Dadı damax üçündü.  
    * * * 
Buğdanı qəşəhcənə yuyursan, tökürsən belə böyüh 
ləyənə, onu qoyursan qalır göyərir, göyərənnən sonra qəşəh 
yelan açırsan, bir də bir qəşəh taxta qoyursan, toxmağ ilə 
 
 113 
döyürsən, suyun sıxırsan, tökürsən qazana, bir də qazandan 
qaytarıb tökürsən, sıxırsan, onu da bir gecə səhərə qədər 
pişirirsən, qıp–qırmızı götürürsən, özün də yeyirsən, qonşuya 
da versən. 
 
Çömçə xatun 
 
 Yağış yağmıyanda, quraxlıx olanda Çömçəxatun 
çömçəni götürüp aparar qonşuya. Qonşu çömçüyə su tökər, o 
da suyu atır göyə, başlıyır oxumağa.  
Xıdır Nəbi 
 
Naxçıvanda ən çox sevilən bayramlardan biri də Xıdır 
Nəbi bayramıdır. Hər il fevral ayının təxminən ikinci həftəsinin 
ilk cümə axşamı qeyd olunur. O zamana qədər ilk iki cümə 
axşamı xanların və bəylərin bayramı hesab olunur. 
Xıdırın gəlişi münasibətilə yerli camaat qovud və 
qovurğa hazırlayar, oğlanlar evlərə torba ataralr. 
Üydülmüş qovudu bayram axşamı gecəsi çöldə teştin 
içində saxlayardılar. Rəvayətə görə, dan üzü açılanda Xıdır 
Nəbi atı ilə gəlib bütün evlərədə qoyulmuş qovudlara xeyir–
duasını veririmiş. Mən bir neçə dəfə nənəmin üzündə sevinc 
görmüşəm. O, çox məmnun bir tərzdə deyərdi ki, gecə qurban 
olduğum gəlib, atının nalı qovudun üstündə açıq–aydın 
görünürdü. Şübhəsiz ki, biz bunun nə demək olduğunu o qədər 
də başa düşmürdük və qovudun gülab tökülmüş şərbətlə 
ovulmasını, lavaş dürməyi kimi sinilərə yığılmasını 
gözləyərdik. Bayram günü isə mütləq qovurğa qovrular ki, 
onun da içinə ailənin vəziyyətinə görə cəviz, fındıq, badam, 
küncüt, çətənə, buğda, yemiş və qarpız tumu, kişmiş əlavə 
edərdilər. Yəni qovurğasız ev olmazdı. Yası düşən və bu 
səbəbdən bayram edə bilməyənə qohum–əqraba, qonşular pay 
göndərərdilər. Baxmayaraq ki, hər evdə bu mərasim mütləq 
qeyd olunur. Bununla belə oğlanlar əllərinə dəyənək və torba 
 
 114 
götürüb, qapı–qapı gəzər və Xıdır Nəbiyə xalqın illərlə 
qəlbində yaşatdığı ən səmimi istəklərini bildirərdilər: 
 
Xıdıra Xıdır deyəllər, 
Xıdıra çörək verəllər. 
Mən Xıdırın nəyiyəm? 
Ayağının nalıyam, 
Xanım, ayağa dursana, 
Yükün dalın açsana. 
Torbanı doldursana, 
Qonağı yola salsana. 
Qara toyuğun qanadı, 
Kim vurdu, kim sanadı? 
Məhlənizə gələndə 
Itlər bizi taladı. 
 
Yalnız bu parçanı dedikdən sonra qapılar açılar və 
uşaqlara bayram payı verilərdi. Qovurğadan həyətdəki toyuq–
cücəyə atardılar ki, qışdan çıxmış toyuqlar tezliklə yumurta 
versinlər. Müqəddəs bir bayram olduğundan qovurğanın yerə 
dağılmasına və ayaqlanmasına imkan vermək olmaz. 
 
 115 
Xına gecəsi 
 
Xına gecəsi hakuşka getməklə bitmir, eyni zamanda 
məclis əhli əlinə–ayağına xına qoyar, qaşlarına rasıx çəkərdilər, 
səhərə qədər yuxusuz qalıb, deyə–gülə toyun dolmasını bükər, 
düyüsünü arıtlayar, ət çəkər, eyni vaxtda lətifələr söyləyərdilər. 
Bu zaman yorğunluqdan gedib yatanları yorğan–döşəyə tikər, 
saç–saça hörər, üz–gözlərini gülünc boyayardılar. Səhər 
oyananlar yorğan–döşəkdən qalxa bilməz, saç–saça 
bağlandıqlarından başlarını qaldırdıqları zaman bir–birini 
incidər, gülüşə səbəb olardılar. Əsl qəhqəhə isə ayna qabağında 
sir–sifətini görüncə qopardı. 
Xına gecəsi məzəli olsun deyə, qoca qarılardan biri 
cavan gəlin kimi geyinər, üz–gözünü bağlayar, barmaqlarına 
üskük taxar və xına yaxan, dolma bükən, deyib–gülən 
qadınların yanına gələrdi. Hamı onun rəqs etmək fikrində 
olduğunu başa düşərdi. Qadınlardan biri qədim bir hava ilə 
"gəlini" yarı xoş, yarı zor ortalığa çəkər, qalanlar da bir neçə 
dəqiqəlik iş–gücü buraxıb əl çalardılar. "Gəlin" bu rəqsi 
barmaqlarındakı üskükləri bir–birinə vuraraq çox məzəli 
oynayardı. Qaval çalan qadın belə oxuyurdu: 
 
Bu torpağın adı Ənzəli, 
Çopur Ağəli! 
Bir addım da tullan irəli, 
Ay mənim balam! 
 
"Gəlin" bir az da ortaya gəldikdə nəğmənin davamını 
oxuyardılar: 
 
Oyna bənövşəli xanım, 
Əlləri şüşəli xanım. 
 
 
 116 
Bu rəqslər bitər–bitməz qadınlardan biri yalançı 
"gəlin"in baş yaylığını açar və bu zaman rəqs edənin kim 
olduğu aşkar olar, gülüş səhərə qədər davam edərdi. Ortalığa 
çəkilmiş "gəlin" rəqs edə–edə deyərdi: 
 
Qaynanam öləndə özüm ağlaram, 
Şiş götürüb dabanınnan dağlaram. 
Eşşəh kimi samannıxda bağlaram. 
 
Qaynana, qaynana, xanım qaynana, 
Tumanıvı geyim, gedim meydana. 
 
Rəqs edən "gəlin" yaşlı olduğundan qayınana–gəlin 
münasibətinə nə qədər sataşsa da, ondan heç kim inciməz. 
Əksinə, gülüşərdilər. Bəzən hakuşkadakı sözlər həddi–hüdudu 
aşardı. 
 
 117 
VI. PIRLƏR, OCAQLAR 
 
Ocaqtəpə 
 
Ocaxtəpə ziyarətgahdı. Der, burda qədim şəhər ətəyində 
çoban qoyun otarır, görür ki, şəhərdən toz – duman qalxdı. Der, 
bu, o qədər dəhşətdi olup ki, dağlar da silkələnip. Ocaxtəpiyə 
qayıdan çoban gözdərinə inanmır. Göör ki, Lələ köçüp, yurdu 
qalıp, nə şəhər var, nə də ins – cins. Indi də Ocaxtəpədəki 
qədim evlərin xarabalıxları durur.  
 
Piri piri 
 
 Pəzməri kəndinin yaxınnığında «Piri piri» adlanan pir 
vardı. Belə rəvayət edillər ki, həmin yer kəndlilərin yaylağına 
çevrilmişdi. Burada çobannar çadır qurup, payıza kimi 
qalırdılar. Bir gün çoban günorta obuya gələrkən çadırın 
içinnən çıxan ilan görür. Çoban qaçır ki, ilanı öldürsün, ancaq 
ilan çınqılın içinə girir. Çoban başlıyır çınqılı qazmağa ki, ilanı 
öldürsün. Çınqılın içində dərin bir yuva görünür. O, başqa 
çobannarnan birlihdə oranı qazır və çox heyrətdənillər. 
Qazdıxları quyunun içində iki məzar görüllər. Məzarın biri 
balaca, biri isə böyüh idi. Belə güman edillər ki, həmin 
məzarlar imamlarımızın nəslinnən olan ata və balanındı. Həmin 
günnən ora ziyarətgaha çevrilip. 
 Kənddərdən hamı ora nəzir deyir. Hamı «Piri piri»ni 
ziyarət edir. Son zamannara kimi bu pirin qapısında həmişə bir 
ilan durur, girənə heç nə etmirdi. Ancaq kim içəridən bir əşya 
götürüb çıxırdısa ilan qapının ağzında durub o şəxsi çölə 
buraxmırdı, ta ki o əşyanı yerinə qoymuyunca.  
 
 
 
 
 
 118 
Kündəli   pir 
 
 Kəndimizin qırağında bir kündəli pir var. Ora cındalı 
pir də deyərik. Kimin ki, bir niyyəti, diləyi olsa, aparıb oradakı 
dağdağan ağacının budaqlarına parça bağlayar. Dağdağannan 
bir az o yana təndirdi. Təndirin daşlarının üstü elədi ki, 
deyirsən bə xamır kündələridi, quruyub–qalıb. 
 Deyir, bir vaxtlar çörək yaman boluymuş. Odur ki, aclıq 
əzabı, Allah sınağı yaddan çıxıbmış. Çörəyi zibilliyə atırmışlar. 
 Bir gün arvadlar bu təndirdə çörək yapırmışlar. 
Uşaqlardan biri çörəyə dilinən demək olmayan hörmətsizlik 
eləyir.  
 Təndir də daşa çöyrülür, kündələr də. O vaxtdan 
buranın adı qalır Kündəli pir. 
 
Vaxım  yerlər 
 
 Bizlər vaxım yerləri müqəddəs bilərik. Oraları əkmək, 
qazanc götürmək olmaz, günahdı. Əkib–becərsən də əlin boşda 
qalar, xeyir gotürməzsən, xəstəlik taparsan. Bir də necə 
əkəsən? Odey, Kündəli pirdən azca bu yana da vaxımdı.  
 Dədə–babadan deyərlər ki, orda buynuzlu, qocalıb–
qartalmış bir ilan var. Kim oranı əkmək istəsə, ilan gələr 
üstünə, vaxımın qırağınacan onu qovar. 
 
Mirməjlum ağa ocağı 
 
 Muğannı kəndində Mirməjlum ağa ocağı hamının and 
yeridi. Der, bu ocağa axşmçağılar ovlar gələrmiş sağılmağa. 
 
*  *  * 
 Der, bir gün Mirəziz ağa bərk hesdənir, elə hala gəlir ki, 
tüfəngi götürüp evin qabağındakı tut ağacına güllə atır. 
 
 119 
Görənnər der, bir vaxtdan sora güllə dəən yer şişir, sora da 
körpə uşax şəklini alır. 
 
*  *  * 
 Muğannı kəndində biri yaman xəsdələnir. Heş yerdən 
də şəfa görünmür. Bir axşam bunun gözdərinə bir nurani kişi 
görsənir, buna der ki, səən nicatın Mirəziz ağanın ocağındadı. 
Bu üç gün hər axşam geer ocağa, səri dönür gəlir. Dördüncü 
gün sağalır. 
 Odu ki, deyillər, Mirəziz ağanın ocağı köməyin olsun. 
 
*  *  * 
 Der ki, bu ocaqda gecələr şam yanarmış. Xəsdələr o 
şamı əlinə götürəndə nicat taparmış. 
 
*  *  * 
 Bu ocaqda bir daş var. O daş, der, hər axşam yerini 
dəyişir. 
 
Qutan təpə 
 
 Qutan təpənin başında ocax olup. Qədimnərdən hələ ora 
nəzir deyəllər. Nə niyyət eləsən, əmələ gələr. 
 
 
 120 
VII. YUXU YOZMALAR 
 
* Yuxuda pencəh, şalvar arxa, köməhdi.  
*Yuxuda üzüm görməx göz yaşıdı. 
 * Təndir qəbirdi.  
 * Ip yoldu.  
 * Quyrux bolluxdu.  
 * Qurd ajlıxdı.  
 * Qılınc müharibədi.  
 * Xalça yoldu.  
 * Qan qovuşuxdu.  
 * Pul səsdi.  
 * Su aydınnıxdı.  
 * Öpuşməh ayrılıxdı. 
 * At ucalıxdı.  
 * Alma övladdı.  
 * Çörəh urzadı.  
* Ilan – nəфəsdi.  
 * It – düşməndi.  
 * Pıçax – oğlandı.  
 * Konфet, şokalad – şirinnikdir.  
 * Tut, üzüm – göz yaşıdı.  
 * Yuxuda yol getmək – qəşənhdi. 
* Yuxuda ilan görməx, elə bil ki, nəfisdi. Sən, məsələn, 
bir şey yemisən,    
   qonşuna, yanındakına verməmisən. 
* Yuxuda qoyun, keçi görməx dəvlətdi. 
* Yuxuda qız görməx xoşbaxlıxdı. 
* At görməx, bala, ucalıxdı. Yuxuda at görən, həyatda 
get – gedə ucalır. 
* Su oldux qədər aydınnıxdı. 
  Allah hər qapıdan su axıtsın. 
* Yuxuda ölüyə pay verməx yaxşı deil. 
 
 121 
* Yuxuda diş çəhməx görməx yana yozar, yanı özündə 
olmaz da o çıxıntı.      
  Elə bil ki, ayrı yerdə olar. 
* Yuxuda özünü asan görməx adamın günahdan 
silkinməyidi. 
* Yuxuda yağ görürsən, deyirsən, bılaşıxdı. 
* Qət görəndə, bal görəndə, deyirsən, şirinnixdi. 
 *Yuxuda yağ bulanıxdı, bal şirinniydi, soğan acılıxdı, 
üzüm göz yaşıdı. 
* Yuxuda çəmənlik görmək, deyir, yaxşı əlamətdi. 
* Yuxuda balıq görmək xeyirliyədi. 
* Gözü nəzərli adamın ayaqqabısının bir tayının 
murdarlanmağı yaxşıdı.    
   Belədə gözünün nəzəri itər. 
* Yuxuda özünü çörək yapan görsən, sevin. Ruzin 
artacaq. 
* Yuxuda yanan təndir görsən, zərər çəkərsən. 
* Yuxuda görülən qurbağa düşmən kimi yozular. 
* Yuxuda ziyarət yerlərini görmək savab qazanmaqdı. 
* Yuxuda nanə görmək xeyirliyədi. 
* Yuxuda ata–ananın səni vurmağı yaxşı deyil,– 
deyərlər. Deməli, onnar   
   sənnən narazıdırlar. 
* Yuxuda zərgər görmək, deyərlər, pis əlamətdi. 
* Yuxuda lil su bulanıxlıxdı. Həmişə deyərih görən, 
bulanıx su nəyin       
    işarəsidi, nə baş verəcəh? 
* Yuxuda üzüm görməh göz yaşıdı. Deyəllər, yuxuda 
üzüm görmüşəm,  
   Allah, sən axırın xeyir elə. 
* Yuxuda qırmızı görməh yaxşıdı. 
 
 
 122 
VIII. OVSUNLAR 
 
Yağış yağdırma ovsunu 
 
  Çax daşı,  
Çaxmaq daşı,  
   Allah versin  
  Yağışı… 
  Su səpdim.. 
  Dağdan gələn 
  Seldi ho… 
  Dərələrdə göldü ho… 
  Su səpdim,  
  Suyu səpdim,  
  Çal daşı,  
  Çaxmaq daşı,  
  Allah versin  
  Yağışı.  
  *  *  * 
  Daş başıma,  
  Yaş başım,  
  Yaş oldu,  
  Üst başım,  
  Suda daşım  
     Quda daşım. 
  Bala daşım  
  Gələr, 
  Getməz,  
  Yağışım,  
  Daş başım,  
  Yaş başım,  
  Yaş oldu 
  Üst başım.  
 
 
 123 
 
Yağış kəsmə  
  Qodu daşı,  
  Odu daşı,  
  Qodu kəssin  
  Yağışı.  
  Odu daşı,  
  Budu daşı,  
  Buludların  
  Gudu daşı,  
  Bişirmişəm  
  Xəmir aşı,  
  Qonaq gəlsin 
  Hodu daşı,  
  Dərirdim,  
  Qızıl günü  
  Aparsın 
  Yağışı.  
  Qodu daşı,  
  Odu daşı,  
  Qodu kəssin  
  Yağışı. 
 
Baş ağrısı ovsunu 
 
  Humay üst humaya,    
  Davud hökmü humaya.  
  Lalın qu so… 
  Başın qu so… 
  Yataq yanı 
  Balışın qu so…  
  Asdım davanı 
  Qovdum havanı 
  Qu so, qu so… 
 
 124 
  Qu so, qu so…  
 
Il yarası ovsunu  
  Il yarası  
  Il – ilə.  
  Il yarası 
  Фil–фilə.  
  Apardım verdim 
  Hilə.  
  Siçan südü 
  Tısbağa ödü 
  Çəkdim yarasına, 
  Qoşaladım 
  Qanı gəldi. 
  Uф, uф kökü çıxdı.  
  Şan gəldi,    
  Buraxdım axar,  
  Suya sürünü, 
  Həzrət Süleyman möhrünü 
  Yaxasına nalladım, 
  Çəkdim yaxasından  
  Ilyarasından  
Bir dəфəlik  
   Il yarası  
  Il–ilə,  
  Il yarası  
  Фil–фilə.  
  Aparıb  
  Verdim 
  Hilə.  
  Hil yetirdi  
  Gedən ilə.  
 
Qorxu sındırma  
 
 125 
 
  Həccümü 
  Nalladım. 
  Həccümü  
  Nalladım.  
  Yol gedəndə  
  Yolun aydın, 
  Yağın aydın,  
  Yolun aydın.  
  Ayaq altından  
  Torpaq aldım 
  Başın üstünə  
Kölgə saldım.  
  Kürəyinə  
  Qırmızı taxdım.  
  Yad yerinə  
  Mıxca çaxdım.  
  Həcci gəz,  
  Həcci gəz,  
  Kar keçəl,  
  Kor keçəl,  
  Çolaq keçəl,  
  Sənə xəbər 
  Yetirməz.  
 
Qurdağzı bağlama  
 
  Aslan ağızlı.  
  Qurd.  
  Qaфlan ağızlı  
  Ağ qurd,  
  Qara qurd,  
  Boz qurd,  
  Bozqurd qurd.  
 
 126 
  Gözünə  
  Pərdə gəlsin.  
  Cənglərin  
  Qurusun,  
  Ağzın qapansın.  
  Ağzına  
  Qara qıфıl  
  Vurdum, 
  Yolunda  
  Tələ qurdum. 
  Tuzladım  
  Qara gülləri,  
  Sənə  
  Bolası giriş, 
  Pay göndərib. 
  Nənəni kirişlədim 
  Yaralarım yağladım,  
  Sağ yerlərini 
  Dağladım.   
 
Boğaz qaytarma  
 
  Allı qız,  
  Şallı qız.  
  Yepic yaraqlar səni.  
  Dədən soraqlar səni 
  Qayanı necə dəldin?  
  Necə gəldin? 
  Gündüz gəldin,  
  Anan dizinə döyər,  
  Nənən dodağı əyər.  
  Gecə gəlmisən  
  Gecə qayıt.  
  Gündüz gəlmisən, 
 
 127 
  Gündüz qayıt.  
  Qayıt, qayıt, qayıt.  
  Qayıt, qayıt, qayıt.  
  Azarın, bezarın yerə, 
  Yerin sağlamlığı sənə. 
Dəmrov qaytarma  
 
  Kəhər atdan 
   Düş, qızım, 
  Kökünü qazdım  
   Bax, bax…  
  Döşünü yazdım  
   Bax, bax…  
  Kosanın dırnağında 
   Gəlmisən.  
  Nənənin barmağında  
   Gəlmisən,    
  Barmaqda qayıt.  
  Kökünü qazdım bax, bax.  
  Döşünü yazdım bax, bax.  
  Dəmirov babanı holladım 
  Kəhər atdan salladım.  
 
Nəzər bağlama 
 
  Qoltuğunda üzərrik 
  Asdırmışam.  
  Kürəyində qaratikan  
  Basdırmışam.  
  Qalxan sındıran  
  Gözünə  
  Kəl çatdadan sözünə 
  Tfu.. tфu…  
    
 
 128 
Ahın torpağa.  
Uфun torpağa,  
Tфu, tфu, tфu…  
Tфu, tфu, tфu… 
 
 
  Göz ağrısı ovsunu  
 
   Sayna üstə 
   Uфu, uфu,  
  Ayna üstə 
   Uфu, Uфu.  
  Saman düşüb samanın, 
  Yaman düşüb yamanın.  
  Tarı durub yoxlasın.  
  Tutum əldə noxvasın,  
  Yeldən gəlib qadası.  
  Gildən gəlib əbası.  
  Mövlan dedi toxtasın.  
  Qapağını bağlasın,  
  Qarasını saxlasın,    
  Nərzə çapır atını.  
  Ağrı–uğru qatanı, satanı.  
  Sayna üstə üфu, üфu 
  Ayna üstə Uфu, Uфu…  
 
 129 
IX. ALQIŞLAR 
 
* Allah hər qapıdan su axıtsın. 
* Əlinə qoyduğun xına halalın olsun. 
* Ayağın altda nimçə halal olsun. 
* Səə görüm başıı üsdündə həmişə ağam olsun. 
* Nə ki arzun var, o arza çatasan. 
* Həmişə şirin olasız. 
* Ata–ananın balası olasız. 
* Həmişə içinizdə mehribannıx olsun. 
* Uruzuzu Allah başınızdan töhsün. 
* Yeridihcə Allah başınızdan uruzu töhsün. 
* Pis gözdən, pis nəzərdən uzax olasız. 
* Allah üstüzə xeyir ələsin. 
* Yeddi kimsənə köməyiz olsun. 
 
 130 
X. QARĞIŞLAR 
 
Çatmasın arzusuna  
 Mənim kimi xar olsun.  
 Etdiyi o zülümlər  
 Qoy tarı–mar olsun. 
*  *  * 
 
 Ananın ürəyi yaz günü kimi löyünbəlöyün olsun. 
*  *  * 
Səni it donunda öləsən. 
*  *  * 
Göydağda yatan yeddi kimsənə sənə qənim olsun. 
*  *  * 
Axırın itsin. 
*  *  * 
 
Get, Allah bilsin, sən bil. 
Köküz kəsilsin. 
Səni it damında öləsən elə. 
 
*  *  * 
Yannara piltə qoyulsun. 
*  *  * 
Yeddi il bir tərəfi üstə, yeddi il bir tərəfi üstə qalasan. 
*  *  * 
Ağza yeyilmə düşsün. 
*  *  * 
Səni görüm zarıncı qalasan. 
*  *  * 
Vırğın ciyarıı çıxatsın. 
*  *  * 
Səsin sal altınnan gəlsin. 
*  *  * 
 
 131 
Eviin dirəyi uçsun. 
*  *  * 
Kölgən kəsilsin. 
*  *  * 
Gəlin düyməsin aşmıyasan. 
*  *  * 
Dədə deyəndə burnun tütsün (göynəsin). 
*  *  * 
Səni pısım–pısım gedəsən. 
*  *  * 
Can saxlıyanın canı qara yerdə çürüsün. 
*  *  * 
Kökün üstündə od qalansın. 
Yurdunda soğan – sarımsax əkilsin 
Səni görüm qara yaylıx qalasan. 
Bir başmağınan yetmiş qapı açasan. 
 
*  *  * 
Üza dəvə tüpürsün. 
 
 132 
XI.NAĞILLAR 
 
Qırx qönçə xanım 
 
 Dedim getmə qal, 
Sən ol abdal. 
   Mən olum diləфkar. 
           Dilimdən nə deyim yarə 
       Eşq odunu bəyan eylə, 
           Ya məni öldür, qan eylə, 
           Ya seyrağıbı gözdən sal. 
 
 Bəli, biri varımış, biri yoxumuş, allahdan başqa heç kəs 
yoxumuş. Bir padşah varımış. Bu padşahın dövləti-malı, cəh-
cəlalı başdan aşmışdı, amma övlad üzünə həsrət qalmışdı. Bu 
padşah çox arvad alır, heç birindən övladı olmurdu. 
Münəccimlər bunun taleyinə baxıb deyirlər ki, gərək bir naxırçı 
qızı alasan, ondan övladın olsun. Padşah münəccimlərin 
sözündən çıxmayıb, фağır bir naxırçı qızı alır. 
Padşahdan bu arvadın boynuna uşaq düşür. Bəli, doqquz ay, 
doqquz gün, doqquz gecə, doqquz saat, doqquz saniyə 
keçdikdən sonra arvad naxoşlayır. 
 Padşahın baş hərəmi öz vəzirinin bacısı idi. Bu, 
arvadları başına toplayıb dedi: 
- Necə olsun ki, biz arvadlardan uşaq olmasın, ancaq naxırçı 
qızından uşaq olsun? Naxırçı qızı doğandan sonra tay biz heç, 
gözdən düşəcəyik.  
 Baş hərəm bir küpəgirən qarı çağırıb, əhvalatı ona 
söylədi. Qarı bunu əvvəl boynuna götürmədi. Bir qədər 
qızıldan-zaddan boyun olandan sonra öz üstünə götürdü ki, 
mən mamaynan işi düzəldərəm. Baş hərəm dedi: 
- Necə düzəldərsən? 
 Qarı dedi: 
 
 133 
- Arvad doğanda nə təhər olursa-olsun uşağı gizlədib, onun 
yerinə it küçüyü qoyduraram.  
 Qarı mamanı öyrədib, ona çoxlu pul verdi. Bəli, vaxt 
yetişdi, arvad doğan zaman onun iki gözəl uşağı oldu. Mama o 
saat uşaqları gizlətdi, yerinə it küçüyü qoydu və padşaha tez 
xəbər yetirdi ki, arvadın it küçüyü doğmuşdur. Padşah 
qəzəblənib, əmr etdi ki, dərhal arvadı zindana salsınlar. Amma 
vəzir qabağa yeriyib, padşaha dedi: 
- Qibleyi-aləm, bu yaxşı iş deyil. Təzə doğan arvadı zindana 
salmaq sizə yaramaz. Başqa yerdən eşidib bizə gülərlər.Yaxşısı 
budur ki, arvadı qov, şəhərin bir kənarında, bir xaraba yerdə 
qalsın. Gündə xörək-mörəklərin artıqlarından göndərərik, 
birtəhərnən dolanar. 
 Baş hərəm yenə qarını çağırıb uşaqların halını soruşdu. 
Qarı dedi: 
- Xanım, bir qutu qayırtdırıb, uşaqları içinə qoyub, atdıq 
dənizə.  
 Sizə xəbər verim qutudan. 
 Dəryanın üzündə qutu üzə-üzə getdi çıxdı bir 
dəyirmana. Dəyirmançı dən üyüdən yerdə gördü ki, dəyirmanın 
novuna bir qutu ilişib. Tez qutunu gətirdi, açıb gördü ki, körpə 
uşaqdı. Həmin dəyirmançının heç uşağı olmamışdı, uşaqları 
evə gətirib arvadına dedi: 
- Arvad, övladımız yoxdu deyən, Allah bu uşaqları bizə yetirib. 
Gərək bunlara öz gözümüzün işığı kimi baxaq. 
 Bu minvalnan uşaqlar on beş yaşına yetişdilər. 
Dəyirmançı ilə arvadı öldü. Bir bacı, bir qardaş qaldılar. Bir 
gün qardaş yuxuda gördü ki, bir at dayanıb qapıda, buna deyir 
ki, gəl mənnən gedək, axırın xoşbaxtlıqdır. Oğlan yuxudan 
oyanıb gördü ki, doğrudan da eşikdə bir at dayanıb. Rəvayətə 
görə, bu at yel atı imiş. At dilə gəlib dedi: 
- Ay oğlan, min belimə, bərabər gedək, səni elə bir yerə 
aparacağam ki, orda xoşbəxt olacaqsan.  
 
 134 
Oğlan tez ata minib yola düşdü. At yel kimi uçurdu. 
Dərələrdən yel kimi, badeyi-sərsər kimi, gethaget, bir qalaçaya 
yetişdilər. At dayanıb dedi: 
- Oğlan, düş. 
 Oğlan düşüb qalaçaya yaxınlaşdı. Gördü ki, qırx arşın 
ucalıqda bir hasarlı qalaçadı. Həmin qalaçanın da bir dəmir 
qapısı var. 
 At dedi: 
- Oğlan, mən gedirəm, sən burda qalarsan. Hər vaxt mən sənə 
lazım olsam, bu tüklərimdən oda tutarsan, hazır olaram.  
 Oğlan qapıya yaxınlaşıb, bir təkan vurdu. Qapı 
açılmadı. Ikinci təkan vuranda qapı açıldı. Oğlan içəri girib 
gördü ki, burda bir-birindən bəzəkli qırx otaq var. Otaqları bir-
bir gəzdi, amma heç bir adam görmədi.  
 Bəli, üç gün burda qaldıqdan sonra yadına düşdü ki, 
bacısını da bura gətirmək lazımdır. Tez tükü oda tutdu, at hazır 
oldu. Ata minib yola düşdü. Bir neçə saatdan sonra bacısının 
yanına gəldi. Bacısı üç gün idi ki, фikir eləyib ağlayırdı. 
Qardaşının gəlməsini görüb yaman sevindi. Qardaşı dedi: 
- Bacı, ta durmaq vaxtı deyil, bizim qismətimiz başqa yerdədir. 
Dur min tərkimə, bərabər gedək.Bacısı da durdu ayağa, ikisi də 
mindilər ata. At bunları həmin qalaçanın yanına gətirdi. Oğlan 
ipək dəsmalını çıxarıb, atın tərini sildi. Keçdilər otağa, bir-bir 
otaqları gəzib, bacısına göstərdi. Bacısı da bu imarəti bəyəndi. 
Bunlar burda qalmaqda olsunlar. Bunların səsləri, soraqları hər 
yerə yayıldı. Hamı danışırdı ki, bəs фilan qalaçada bir bacı-
qardaş yaşayır. Qız olduqca gözəl, qardaşı da pəhləvandır. 
Gündə ov ovlayıb gətirir. bunlar burda yaşamaqda olsunlar, gəl 
sənə xəbər verim baş hərəmdən.  
 Gözünə döndüyüm padşahın baş hərəmi eşitdi ki, bəs 
фilan yerdə bir bacı-qardaş şad gün keçirirlər. Tez qarını 
çağırıb dedi: 
- Qarı nənə, nə  təhər olmuş olsa, bu gün mənə bir xəbər 
gətirməlisən, görək o oğlannan qız kimdi. Qarı əvvəlcə getmək 
 
 135 
istəmədi. Axırda baş hərəm ona birqədər qızıldan-zaddan 
verdikdən sonra qarı dedi: 
- Buy, qarı nənə sənə qurban, niyə getmirəm, gedərəm, bir də 
üstəlik. Qarı çadrasını başına saldı.Yavaş-yavaş gedib özünü 
qalaçanın yanıa yetirdi. Başladı ah-vaynan qapını döyməyə. 
Oğlan ova getmişdi, evdə yoxuydu. Qız qapını açdı, gördü ki, 
bir nəфər qarıdı. Qarı qızı görən kimi dedi: 
- Buy, qarı nənən sənə qurban, heç rəvadı ki,sənin kimi gözəl, 
göyçək bir qız bu qalaçada tək-tənha qalsın? Heç kəsin də 
xəbəri olmasın? Bəs kişi xeylağından-zaddan nəyin var? 
 Qız dedi: 
- Qarı nənə, bir qardaşım var, o da ova gedib. 
 Qarı əhvalatı bilib, durdu getməyə. Çadrasını başına 
salıb dedi ki, darıxma, qızım, mən tez-tez gələrəm, söhbətdən-
zaddan elərik, günün xoş keçər. Qarı mürgüləyə-mürgüləyə 
özünü baş hərəmin yanına yetirdi. Baş hərəm oturub фikir 
edirdi ki, görəsən, qarı nə xəbərnən gələcək. O, yəqin eləmişdi 
ki, bu oğlannan qız padşahın naxırçı arvadından olan 
uşqlardı.Odur ki, çarə axtarırdı ki,oğlanı yox eləsin. Bu vaxt 
qarı tövşəyə-tövşəyə özünü yetirib dedi: 
- Xanım, həmin qalaçada bir oğlan və bir qız yaşayır. Özləri də 
bacı-qardaşdılar. Baş hərəm tez barmağını dişləyib dedi: 
- Aha, ey dili-qaфil, bu həmin uşaqlardı. Mən nə təhər eləyim 
ki, onların başını batırım. 
 Qarını çağırıb dedi: 
- Qarı nənə, bu səфər sənə bir çətin işim düşüb. Nə təhər 
olursa-olsun, gərək ona əməl eləyəsən.  
 Qarılarda adətdir, bir az nəm-nüm eləyər. Bu qarı da bir 
az nəm-nüm eləyir.  
 Xanım dedi: 
- Gərək yenə gedəsən həmin qalaçaya, birtəhər eləyib o qızı 
başdan çıxarasan ki, qardaşını bir gedər-gəlməz yola göndərsin.   
 Qarı əvvəl boynuna almadı, sonra qızılları görən kimi 
razı oldu. Yenə çadrasını başına örtüb: 
 
 136 
- Buy, qarı nənən sənə qurban, o mənim əlimdə asan bir şeydi, 
düzəldərəm gedər, geri qayıtmaz,- deyib üz qoydu qalaçaya 
sarı. O gün oğlan yenə şikara getmişdi. Qarı qapını döydü. Qız 
gəlib qapını açdı, gördü ki, qarıdı, bunu otağa apardı. Qarı bir 
xeyli söhbətdən sonra dedi: 
- Qarı nənən sənə qurban, heç yaraşar ki, sənin kimi alagözlü, 
qələmqaşlı gözəl bir xanım bu qalaçada tək qalsın? Yaxşısı 
budur ki, qardaşını göndər, getsin,Yəmən səhrasında olan 
rəngarəng ağacı gətirsin. O ağac gələr sizin həyətinizdə olar. 
Yenə sən ona baxıb фərəhlənərsən. Qarı bu söznən qızın ağlını 
aldı. Qız da razı oldu. Qarı gedəndən sonra qız başladı qaş-
qabağını tökməyə. Qardaşı ovdan gəlib gördü ki, bacısı 
фikirlidi. Yanına gəlib soruşdu: 
- Nə olubdu belə фikirlisən? Məgər mən ölmüşəm ki, фikir 
çəkirsən? 
 Bacısı ağlamsınıb dedi: 
- Necə фikir çəkməyim, ölənəcən mən bu dörd divarın 
arasından çıxmayacağam. Mən burada darıxıram. Gərək 
gedəsən Yəmən çölündə olan rəngarəng ağacdan bir yarpaq 
gətirəsən.  
 Qardaşı gülümsünüb dedi: 
- Yaxşı, bundan ötrü də adam keфini pozar? Bu ki, mənim 
əlimdə su içimi kimi bir şeydi. 
 Qardaşı gəldi atın yanına, yəhəri atın belinə qoyub ora-
burasını tumarladı. At ona dedi: 
- Oğlan, bəs hara gedirsən? 
 Oğlan dedi: 
- Bacıma фilan ağacın yarpağından gətirməyə gedirəm. 
 At dedi: 
- Oğlan, o yer qorxulu yerdi, ora gedən gəlməz. Ancaq sən mən 
deyənə qulaq asarsan. Min mənim üstümə gedək. 
 Oğlan atın üstünə minib onu məhmizlədi. At yel kimi 
uçdu. Çox gedib, az gedib böyük bir səhrada bir qalaçaya 
 
 137 
yetişdilər. Oğlan gördü ki, qırx ərşin hündürlükdə bir hasardı. 
At dedi: 
- Sən bərk dur, qorxma, mən özümü atacağam hasarın o tayına. 
Həyətdə nə qədər desən naz-nemət vardır. Görəcəksən ki, bir 
tərəфdə bir gözəl xanım oturubdur. Onun qırx hörüyü var. Hər 
hörüyünü bir qız tumarlayır. O biri tərəфdən görəcəksən ki, bir 
bığıburma keçəpapaq oturub ki, yanında qırx nəфər keçəpapaq 
qulluqçusu var. Bir tərəфdə at, o biri tərəфdə it bağlanıbdı. 
Həyət nə həyət, adamın ağlın başından çıxarır. Sən bunların 
heç birisinə фikir verməyib həyətin ortasındakı rəngarəng 
ağacdan bir yarpaq qopardarsan. Yarpağı qopardandan sonra 
hücum eləyəcəklər səni tutmağa. Hər tərəфdən qışqırtı, bağırtı 
səsi eşidəcəksən. Sən bunların heç birisinə qulaq asmayıb 
üstümdə bərk durarsan.  
 Bunu deyib, at barıdan tullandı. Oğlan baxdı gördü ki, 
doğrudanda at dediyindən bir az da artıq bəzək-düzəkli, naz-
nemət bir həyətdi. Bunların heç birisinə фikir verməyib, özünü 
verdi ağacın yanına. Ağacdan bir yarpaq qopardıb, getmək 
istədi. Hər tərəфdən qışqır-bağır qopdu, ancaq özünü 
sındırmayıb, atın üstündə bərk durdu. At hasarı aşıb yel kimi 
gəldi. Yetişdilər öz qalaçalarına. Atdan düşüb , tərini öz ipək 
dəsmalıynan silib, atı buraxdı. Baxıb gördü ki, ağac bunlardan 
qabaq gəlib həyətdə bitibdi. Bacısı ağaca tamaşa eləyir. Ağac-
nə ağac, gün vuran kimi hər yarpağı bir rəngə çalır, par-par 
parıldayır. Bir neçə gün bu qaydaynan qız gününü keçirdi.  
 Bəli, baş hərəm eşitdi ki, oğlan yenə salamat qayıdıb. 
Neyləyim, neyləməyim deyib фikirləşdi. Yenə qarını çağırıb 
yanına dedi: 
- Qarı nənə, bir işim düşübdü sənə. 
 Qarı əvvəlkindən də artıq nəm-nüm eləməyə başlayıb 
dedi: 
- Qarı nənən sənə qurban, xəstəyəm, vallah, heç yana gedəsi 
deyiləm.  
 
 138 
 Xanım bir qədər pul göstərən kimi qarının gözləri par-
par çaldı. Qarı pulu görən kimi dedi: 
- Neyləyim, xanımsan, gərək gedim. 
 Xanım dedi: 
- Qarı nənə, oğlanı bu səфər elə bir yerə göndərərsən ki, getsin, 
gəlməsin.   
 Qarı dedi: 
- Bax, mənim bu gözlərim üstə, oğlanı göndərərəm gedər Qırx 
Qönçə xanımı gətirməyə. O elə bir yerdədi ki, ora quş 
quşluğuynan qanad sala bilməz.  
 Xanım razılaşıb bərk-bərk tapşırdı ki, tez oğlanı həmin 
səфərə göndərsinlər. Qarı başmaqlarını geyib üz qoydu 
qalaçaya sarı getməyə. Qalaçaya yetişib qapını döydü. Qız 
gəlib, qapını açıb, qarını yuxarı apardı. Qarı ağacı həyətdə 
görəndə qıza dedi: 
- Indi gördün ki, bir az qəlbin açılır? Indi qardaşın sənin üçün 
gedib Qırx Qönçə xanımı da gətirsə, sənnən yoldaş olar, ta heç 
qəlbin tutulmaz.  
 Bu söz qızın beyninə batdı. Qarı xatircəm olub getdi. 
Yenə oğlan ovdan gəlib gördü gördü ki, bacısı qaşqabaqlıdı. 
Yanına gəlib dedi: 
- Bacı, yenə nə olub sənə, qaşqabağını tökübsən? 
- Əlbəttə tökərəm, tək-tənha qalıram burda, ürəyim partlayır. 
Getdin ağacı gətirdin, bir qədər ürəyim açıldı. Indi də gedib 
Qırx Qönçə xanımı gətirsən, həm sənə yoldaş olar, həm də 
mənə. 
 Qardaşı razı olub dedi: 
- Elə bundan ötrü ürəyini sıxırsan? 
 Oğlan o saat gedib əhvalatı ata nəql elədi. At dedi: 
- Oğlan, xəbərin var ki, bu səфər ölümə gedirsən? 
 Oğlan dedi: 
-Bilsəm ki, gedib gəlməyəcəyəm, yenə də gedəcəyəm. 
 At dedi: 
- Elə isə min belimə, ancaq mən dediyimdən çıxma.  
 
 139 
 Oğlan ayağını qoydu üzəngiyə, at yel kimi götürüldü. 
Günə bir mənzil, teyyi mənazil, gethaget özlərini yetirdilər 
həmin qalaçaya. At bir yerdə durub dedi: 
- Oğlan, yenə mən atılacağam həmin yerə. O şeyləri ki, keçən 
gün görmüşdün, yenə həmin şeyləri görəcəksən. Görəcəksən 
ki, Qırx Qönçə xanım qırx qulluqçuynan həyətdə oturub. 
Yetişib yapışarsan qızın qolundan. Qız getmək istəməyəcək, nə 
qədər yalvarsa, qulaq asma, elə ki, dedi: «Həzrəti Süleyman 
eşqinə, burax məni, sənnən gedəcəyəm». Onda burax. Həmin 
saat alarsan qızı tərkinə, mən sizi kənara çıxaracağam. Nəbadə-
nəbadə qızın dilinə inanasan ha. Yoxsa qulluqçular həmin saat 
səni parça-parça edərlər. Oğlan atın dediyi kimi elədi. At 
birdən atıldı həyətə. Oğlan gördü ki, Qırx Qönçə xanım öz 
qulluqçularıynan oturub. Özünü onun yanına yetirib tutdu 
əlindən. Istədi ki, qaldırıb ata mindirsin, qız başladı 
yalvarmağa. 
-Sən allah, mənə dəymə, mən sənnən gedərəm, burax məni, 
mən söz verirəm  sənlə getməyə.Oğlanın ürəyi yanıb istədi ki, 
qızı özbaşına buraxsın. At silkəndi. Oğlan tez başa düşdü, yenə 
qızın əlindən dartmağa başladı. Qız bu səфər dedi ki, həzrət 
Süleyman eşqinə, mən söz verirəm sənnən getməyə, məni 
burax. Oğlan qızı buraxdı. Qız atılıb mindi oğlanın tərkinə. At 
quş kimi hasarı aşıb yel kimi gəlib qalaçaya çatdı. Atdan düşüb 
yuxarı çıxdılar. Oğlan yenə atın tərini silib buraxdı. Qız gördü 
ki, qardaşı bir gözəl qıznan gəlir. Özünü tez yetirib, qucaqlaşıb 
öpüşdülər. Xoş-beş, on beşdən sonra başladılar gün keçirməyə.  
 Gəl sənə xəbər verim padşahdan. Bir gün padşah vəzirə 
dedi ki, vəzir hazırlaş bir şikara çıxaq. Vəzir işi əvvəldən 
bilirdi, əgər işin üstü açılsaydı padşah vəziri, bir də bacısını 
öldürəcəkdi. Vəzir naəlac qalıb hazırlıq apardı. Qıznan oğlan 
olan qalaçanın yanında böyük, güllü bir çəmən var idi. 
Padşahın фikri həmin yerə getməkdə idi. Qərəz, hazırlaşdılar, 
at, qatır, dəvə yükləriynən bir qədər qoşun götürüb şikara 
çıxdılar. Özləri də gəlib həmin qalaçanın yanında çəmənlikdə 
 
 140 
düşdülər. Oğlan gördü ki, padşah öz qoşunuynan gəlib bunların 
çəmənliyində düşdü. Фikir elədi ki, gedib desin ki, nə haqnan 
mənim çəmənliyimə düşübsən. Bu vaxt bacısı dedi: 
-Qardaş, necə olsa, yenə qoca padşahdı. Sənə yaramaz ona elə 
sözlər deyəsən. Get xoş gəldin de, görüş. 
 Oğlan padşahın yanına gəldi, baş əyib salam verdi. 
Oğlan, doğrudan da, gözəl oğlan idi. Padşah oğlanı görən kimi, 
ona ürəkdən məhəbbət bağladı. Çay-çörək yeyib qurtardıqdan 
sonra soruşdu: 
- Bəs, adın nədi. 
 Oğlan dedi: 
-Nəsir, dəyirmançı oğluyam. Bu sözü eşidən kimi elə bil 
padşahın başına bir qazan qaynar su tökdülər. Öz-özünə 
фikirləşdi: sən padşah olasan, səndən olan övlad olsun it 
küçüyü, amma dəyirmançıdan belə gözəl övlad olsun. Bunu 
фikir eləyib əhvalı qarışdı. Vəzirə dedi ki, hazırlaş, başım 
ağrıyır, getməliyəm. Bunlar durub səфərdən qayıtdılar, oğlan 
da durub qayıtdı öz evinə.  
 Baş hərəm günü-gündən фikir eləyirdi ki, ay dadi-
bidad, bu oğlan yenə də sağ-salamat qayıtdı. Tez hərəmlərdən 
bir neçəsini çağırıb, məsləhət elədilər ki, bir çarə tapsınlar. 
Hamısı bu фikrə gəldilər ki, qarının əliynən oğlanı ağır səфərə 
göndərsinlər. Səhər baş hərəm qarını çağırtdırıb dedi: 
- Qarı nənə, bilmirəm, göydə allah, yerdə sən, bu səфər nə 
təhər olmuş olsa, o oğlanı yox eləməlisən.  
 Qarı nəm-nüm eləməyə başladı. Sonra qızılın ucunu 
görən kimi razı oldu. Qərəz, qarı bir neçə qızılı alandan sonra 
yavaş-yavaş  qalaçaya tərəф getdi. Qız iki gün idi ki, 
naxoşlamışdı. Birtəhər hiyləynən qapını açıb qızın yanına 
çıxdı. O yandan, bu yandan söhbət eləyəndən sonra qıza dedi: 
- Mən dediyimə qulaq asmasan, günü-gündən saralıb 
solacaqsan. 
 Qız dedi: 
 
 141 
- Nə çarə eləyim, qardaşım Qırx Qönçə xanımı gətirib onunla 
gündə keyф eyləyirlər. Mən də burada yorğan-döşəkdə 
qalmışam. 
 Qarı dedi: 
-Sənə bir yaxşı məsləhət eləyim. Qardaşını çağırıb ona de, 
getsin qara dev yurdunda olan ağ almadan gətirsin. Hərgah o 
almaları gətirsə, onnan birin soyub yeyən kimi sağalıb durarsan 
ayağa.  
 Qız qarının sözünə inandı. Bir azdan sonra qardaşı 
gəlib, bacısının halını soruşdu.  
 Bacısı dedi: 
-Iki-üç gündü ki, yorğan-döşəkdə yatıram, heç mənə dava-
dərman eləmirsən.  
 Qardaşı dedi: 
- Nə istəyirsən eləyim.  
 Qız dedi: 
- Gərək gedəsən qara dev yurdunda olan ağ almadan gətirəsən, 
mənim dərmanım ancaq odu. 
 Oğlan gəlib Qönçə xanımın yanına əhvalatı ona bildirdi. 
Qönçə xanım dedi: 
- Ora gedər-gəlməz yoldu. Orda yeddi dev var. O devlərin əlinə 
düşən salamat qurtarmaz. Oğlan cavab verdi: 
- Bacıma söz vermişəm, ölüm də olsa gedəcəyəm. 
 Qönçə xanım dedi: 
- Elə isə al bu üç dənə tükü, işin bərkə düşəndə bunun birisini 
tutarsan oda. Nə təhər olmuş olsa, mən sənin imdadına 
çataram.  
 Oğlan bunlarla görüşüb, gəldi atın yanına. Atın o yan 
bu yanını tumarlayıb yəhərini belinə qoydu.  
 At dedi: 
- Oğlan, yenə qızın sözünə baxıb ölümə gedirsən, gəl bu yoldan 
qayıt. 
 Oğlan dedi: 
-Mənim xasiyyətimi bilirsən, ölüm də olmuş olsa, gedəcəyəm. 
 
 142 
 At dedi: 
-Elə isə min üstümə, yola düşək. 
 Oğlan ata süvar oldu, atı məhmizləyib yola düşdü. 
 Günə bir mənzil, təyyi-mənazil, gethaget özlərini böyük 
bir dağın ətəyinə yetirdilər. At dayanıb dedi: 
- Oğlan, mən burada dururam, sən gedərsən o  iki dağın 
arasına. Qabağında böyük bir meşəlik gələcək, o meşəliyin 
içində tək imarət görəcəksən. Imarətin qabağına bir çeşmə, 
çeşmənin də başında yeddi dev görəcəksən. Bu devlər 
dəyirman daşlarını oynatmağnan məşğuldurlar. Sən ora gedən 
kimi sənə hücum edəcəklər. Almanı qoparıb qayıdarsan. 
Amma nəbada-nəbada, devlərin sözünə inanıb фürsəti onlara 
verəsən ha! 
 Oğlan atı orda qoyub, başladı getməyə. Bir xeyli 
gedəndən sonra girdi meşəliyin içinə. Bir qədər meşəliknən 
gedib at deyən imarətə rast gəldi. Gördü həmin yeddi dev bir 
böyük dəyirman daşını oynadır. Oğlanı görən kimi Qara dev 
qışqırdı: 
- Aha, ay bəni-adəm, sən bizim əlimizə yaxşı düşmüsən. Indi 
biz səni öldürərik. Belə deyib dəyirman daşını фırladıb oğlana 
tərəф atdı. Oğlan başını əydi, dəyirman daşı üstündən ötdü. 
Oğlan qılıncı sivirib devə endirdi. Dev iki parça olub düşdü. O 
birisi devlər bunu görüb qaçmağa başladılar. Belə ki, oğlan 
özünü həmin ağ alma ağacının yanına yetirib almadan bir 
xurcun yığdı. Qayıdıb gəlmək istəyəndə hər tərəфdən səslər 
eşidilirdi. Ay aman, qoymayın, tutun. Oğlan bu səslərə фikir 
verməyib geri baxmadı. Gəlib dağın ətəyində, yenə öz atına 
süvar olub yola düşdü. At yel kimi uçub, qan-tər içində oğlanı 
mənzilinə yetirdi. Oğlan tez atdan düşüb ipək dəsmalınan onun 
tərini silir, almaları da aparıb bacısına verdi. Bacısı almalardan 
birini yeyib ayağa durdu.  
 Bunlar burda qalsın, gəl sənə kimdən xəbər verim, baş 
hərəmdən. 
 
 143 
 Baş hərəm gecə-gündüz yata bilməyib фikir eləyirdi ki, 
hərgah məsələnin üstü açılarsa, padşah bunu və vəziri 
öldürəcəkdir. Odu ki, istəyirdi ki, oğlanın başını batırsın. Bu 
səфər də eşitdi ki, oğlan salamat qayıdıb. Qarını çağırıb dedi: 
- Qarı nənə, bir iş var, əgər bunun dalınca da göndərsən, çox 
ümid var ki, tay salamat qayıtmasın.  
 Qarı dedi: 
- O nədi? 
 Baş hərəm dedi ki, bir təhər eləyib oğlanı Qırx 
Keçəpapağın dalınca göndərmək lazımdı. Özün bilirsən ki, 
oraya quş-quşluğuynan qanad sala bilməz. Qarı razı olub qızın 
yanına getdi. Qız yenə bikeф oturub фikir edirdi. Gördü ki, qarı 
pilləkənlərdən yavaş-yavaş çıxır. Qarı ona yaxınlaşıb dilini işə 
salıb dedi: 
- Qadan-balan alım, allaha şükür, deyəsən sağalmısan. 
 Qız dedi: 
- Bəli, qarı nənə, qardaşım almanı gətirəndən sonra bir az 
babatam.  
 Qarı nənə dedi: 
- Ay qız, mən bilirəm ki, sənin günün pis keçəcək. Çünki 
qardaşın özünə Qırx Qönçə xanımı gətirib, o birisi otaqda keyф 
eləyir. Sən də allaha şükür yekə qızsan, burda tək-tənha 
qalırsan. Indi ki, belədi, qardaşına de ki, gedib, qırx 
Keçəpapağı gətirsin, sən də onnan keyф eləyəsən. 
 Qız qarının sözünə inandı. Qarı gedəndə qıza bərk-bərk 
tapşırdı ki, qardaşını ora göndər. Qarı gedəndən sonra qız bir az 
da qaşqabağını sallayıb balkonda oturmuşdu. Oğlan Qırx 
Qönçə xanımnan eşiyə çıxıb bunu bikeф gördülər. Qardaşı 
yanına gəlib bacısının boynunu qucaqladı. Hər iki gözlərindən 
öpəndən sonra dedi: 
- Bacı, niyə фikir eləyirsən, mən ölməmişəm ki, ürəyində nə ki, 
dərdin var, mənə söylə. Bacardığım yerə kimi dərman elərəm. 
 Qız dedi: 
 
 144 
- Hələ utanmaz-utanmaz danışırsan. Qönçə xanımnan səhərdən 
axşama kimi gəzib dolanıb keyф eləyirsən. Bəs, mən heç adam 
deyiləm? Gərək gedib Qırx Keçəpapağı da mənim üçün 
gətirəsən. Oğlan yenə də qızın ürəyini sındırmayıb, mənim 
gözüm üstə dedi. Bir azdan sonra oğlan atın yanına gəlib 
minmək istədi. At yenə dedi ki, oğlan, hara gedirsən? Oğlan 
dedi ki, gedək Qırx Keçəpapağın dalınca. At dedi:  
- Sən o həyətə neçə dəфə çıxmısan, o dəmdəsgahı bilirsən, 
ancaq sənə deyirəm, ora çox qorxuludur. Təvəkkül allaha, 
gedək. Oğlan ata süvar olub başladı getməyə. Iki saatdan sonra 
özlərini qalaçanın yanına yetirdilər.  
 Gördülər bir yekə Keçəpapaq ortada oturub, dövrəsində 
də Qırx Keçəpapaq qulluqçu var. At dedi: 
- Oğlan, həmin Keçəpapağın yanına gedərsən. Ya allah, deyib 
əl atarsan onun papağına, ancaq onu bil ki, birinci dəфədə 
götürməsən, yarıya qədər quma batacaqsan. Ikinci dəфə götürə 
bilməsən boğaza qədər quma batacağıq, üçüncü dəфə götürə 
bilməsən, sən də, mən də daşa dönəcəyik. Oğlan bu sözləri  
eşidib atın üstündə bərk durdu. At bir dəqiqədə özünü həyətə 
atdı. Oğlan özünü yetirib, əl atdı Keçəpapağın papağına. 
Həyətdəki dəhşət bunu qorxudub əli boşa getdi. At xəbər verdi 
ki, dizə qədər torpağa batdıq. Ikinci dəфə əlini atanda yenə 
boşa getdi. Oğlan atın üstündə boğaza qədər atnan bərabər 
torpağa quylandılar. At oğlanın qulağına dedi: 
-Özünü yığışdır, bu səфər də papağı götürməsən, biz daşa 
dönəcəyik.  
 Elə bil ki, oğlana təzədən qüvvət gəldi. Əlini atıb 
papağı götürdü. Papağı götürən kimi torpaqdan xilas oldular. O 
saat at özünü qalaçanın bu tərəфinə atdı, üz qoydular gəlməyə. 
Dərələrdən sel kimi, təpələrdən yel kimi, badeyi-sərsər kimi 
özlərini yetirdilər evə. Oğlan tələsik atdan düşüb pilləkənlərdən 
çıxmağa başladı. Yarıya qədər çıxanda yadına düşdü ki, atın 
tərini silməyibdir. Tez qayıtdı, atın tərini silməyə başladı. 
 
 145 
 At dedi:- Oğlan, dua elə ki, anan namaz üstə idi. Hərgah 
pilləkənlərin axırında yadına düşsə idi, bu dəm-dəsgah hamısı 
yox olmuşdu. Qərəz, oğlan atı rahat eləyəndən sonra yuxarı 
çıxdı, gördü ki, özlərindən qabaqda Keçəpapaq qırx 
qulluqçusuynan bərabər hazırdılar.  
 Bunlar burda yaşamaqda olsunlar. 
 Padşah o gündən ki, şikardan qayıtmışdı, oğlanın 
фikrini ürəyindən çıxara bilmirdi. Vəziri çağırıb dedi:- Vəzir, 
hazırlaş, sabah şikara çıxacağıq. Vəzir əhvalatı bilirdi. Istəyirdi 
ki, birtəhər padşahın başından şikar фikrini çıxarsın. Onun 
üçün padşaha dedi: 
- Qibleyi-aləm, bir az başımız qatışıqdı, gəl şikarı təyin eləyək 
bir neçə gündən sonraya. Padşah bu səфər vəzirin sözünü qəbul 
eləməyib dedi: 
- Mən nə deyirəm, ona qulaq as, sabah şikara çıxmalıyıq, özü 
də həmin o dəyirmançı oğlunun çəmənliyinə. Qərəz, vəzir 
naəlac qalıb padşahın sözünü qəbul elədi. Sabah oldu, padşah 
vəzir, əyanlar, bir qədər də qoşun götürüb yola düşdülər. Oğlan 
qalaçada oturub söhbətə məşğul idi. Bir də gördü ki, qatırların 
ucu açıldı. Elə güman elədi ki, padşah şikara çıxmışdı. Bu dəфə 
qəzəblənib Qırx Qönçə xanıma dedi ki, mən gedib padşaha 
deyəcəyəm ki, birinci dəфə sənə hörmət elədim. Ikinci dəфə nə 
haqnan bizim çəmənliyə səyahətə gəlmisən. Qırx Qönçə xanım 
əhvalatı bilirdi. Oğlanı soyudub dedi:   
- Ayıbdı, necə olsa, yenə padşahdı, biz gərək onu qonaq 
çağıraq. Sən sabahdan get, padşahı, vəzirini, baş hərəmini və 
bir neçə adamını da qonaq çağır. Oğlan Qırx Qönçə xanımın 
sözünə baxıb getdi. Padşah yenə çəmənlikdə oturub eyş-işrətlə 
məşğul idi. Birdən oğlanı görüb yenə фikri dağıldı. Oğlan 
padşaha yanaşıb, təzim eləyib salam verdi. Padşah salamı 
alandan sonra oğlanı öz yanında oturtdu. Yemək-içməkdən 
sonra oğlan ayağa qalxıb ehtiramnan padşaha dedi: 
- Sabah zəhmət çəkib öz vəzir, vəkil, bir də hərəmləriniznən 
bizə qonaq gələrsiniz.  
 
 146 
 Padşah razı oldu. Bir gün qabaq oğlan çoxlu ov 
vurmuşdu. Qırx Qönçə xanım əmr elədi ləzzətli təamlar hazır 
olundu. Vaxt oldu, padşah dəstəsiynən oğlana qonaq gəldi. 
Padşah, əyanlar qaydaynan oturub çay içəndən sonra yeməyə 
başladılar. Qırx Qönçə xanım süфrəyə oturandan qabaq, iki 
balaca it küçüyü hazır eləmişdi. Birinci tikəyə başlayanda, Qırx 
Qönçə xanım küçükləri içəri buraxıb süфrəyə çağırdı. Böyük 
nimçədə onların qabağına yemək qoydu. Padşahın baş hərəmi 
bu əhvalatı görüb, payız yarpağı kimi əsməyə başladı. Vəzirin 
rəngi qaçdı. Əlqərəz, bunlar özlərini itirmişdilər. Padşah bu 
işdən xeyli rəncidə oldu, ancaq məsələni öz ürəyində o yan-bu 
yana çevirirdi. Təam yeyiləndən sonra padşah özünü saxlaya 
bilməyib, Qırx Qönçə xanımdan əhvalatı xəbər aldı.  
 Padşah bir az da qəzəblənib getmək istədi. Qırx Qönçə 
xanım özünü itirməyib cavab verdi. Padşah burda bir sirr 
olmasını bilib, sözün dalısına qulaq asdı. Qırx Qönçə xanım 
yenə sözünə davam eləyib dedi: 
- Padşahım sağ olsun, bir insannan itin süфrədə xörək 
yeməsində nə böyük iş varmış? Padşah tez barmağını dişlədi, 
qəzəblənib işin həqiqətini bilmək istədi. Qırx Qönçə xanım 
ayağa durub oğlanın, qızın əlindən tutdu, padşahın yanına 
gətirib dedi: 
- Qibleyi-aləm, bu sənin oğlun, bu da sənin qızın, mən də sənin 
gəlinin.  
Keçəpapağı da gətirib dedi: 
- Bu da sənin yeznəndi. 
 Padşah o saat əmr edib vəziri, baş hərəmi, qarını, bir də 
həmin mama ki, uşağı tutmuşdu onu dəli qatırın quyruğuna 
bağlayıb, qatırı qovdurdu. Bir azdan sonra hər tikələri bir daş 
arasında qalıb öldülər. Padşah əmr elədi naxırçı qızını 
gətirdilər. Hər gün xörəklərin artığını yeyən bu arvad əriyib 
çöpə dönmüşdü. Arvad gəlib oğlunu, qızını gördü, əhvalatı 
bilən kimi ürəyi keçib qəşş elədi, tez gülab səpib bunu 
ayıltdılar. Qırx gün, qırx gecə toy eləyib, naxırçı qızını da baş 
 
 147 
hərəm yerinə qoyub keyф elədilər. Yedilər, içdilər, 
mətləblərinə çatdılar. 
 
 
 
 148 
Gül Sənavərə neylədi, Sənavər Gülə neylədi 
 
 Biri var idi, biri yox idi, bir padşah var idi. Bu padşahın 
malının, dövlətinin həddi–hesabı yox idi. Amma özündən 
sonra, gözündə çıraq yandıran heç bir uşağı yox idi. Bu фikir 
padşahı salmışdı malxulyaya. Bir gün bir dərviş gəldi qapıya. 
Baxdı ki, padşah çox фikirdədi. Dedi:  
 – Padşah sağ olsun, sənə nə olub, de bəlkə dərdinə çarə 
elədim.  
 Padşah dedi:  
 – Eh, bütün həkimlər, təbiblər yığıldı bir çarə eləyə 
bilmədilər, sən neyləyəcəksən?  
 – Sən de, padşah, mən çarə edərəm.  
 Padşah açıb dərdin dedi. Dərviş ona üç alma verib dedi:  
 – Hərəsinin bir üzün özün ye, bir üzün də hər arvadının 
birinə ver! Doqquz aydan sonra hər arvaddan bir oğlun olar. 
Ancaq bu şərtlə ki oğlanlarının biri mənimdi.  
 Padşah razı oldu. Dərviş ona üç alma verib getdi. 
Padşah dərvişin tapşırdığı kimi hər almanın bir üzünü özü yedi, 
bir üzün də arvadlarına verdi. Doqquz ay, doqquz gün, doqquz 
saat, doqquz dəqiqə, doqquz saniyədən sonra padşahın hər 
arvaddan bir oğlu oldu. Birinin adın qoydular Məlik 
Məhəmməd, birinin adını Məlik Əhməd, üçüncüsünün də adın 
qoydular Məlik Cümşüd. Bəli, bu uşaqlar böyüdülər. Xoruzlar 
banladı, səhərlər açıldı, çaqqallar uladı, axşamlar oldu, günlər 
dolandı, illər keçdi, bu oğlanlar on beş–on altı yaşlarına 
çatdılar. Padşah hərdən oğlanlarının boyuna baxıb фəxr 
eləyirdi. Bunlar belə yaşamaqda olsunlar, günlərin bir günündə 
dərviş qapını döydü. Bunu ötürdülər padşahın yanına. Padşah 
bunu görcək vədəsi yadına düşdü. Əhvalı qarışdı. Dərviş 
oturdu, bir az o yandan, bu yandan söhbət edəndən sonra, gəldi 
çıxdı mətləbin üstünə ki:  
 – Padşah sağ olsun, əhdi minəlbəфa!  
 
 149 
 Padşah nə qədər buna qızıl, gümüş, mamənal təkliф 
elədisə, dərviş iki ayağın taxdı bir başmağa, dedi:  
 –  Olmaz ki, olmaz. Şərtimiz bu idi ki, oğlanlarının 
birini verəssən mənə. Kişi gərək sözündən qaçmaya.  
 Padşah çox фikirdən sonra dedi:  
 – Dərviş, sən gəl belə eləmə! Axı bu uşaqlar hərəsi bir 
ananın gözünün ağı–qarasıdı. Hansı ana razı olar?  
 Dərviş heç bir söz deməyib qalxdı.  
 Padşah dedi:  
 – Hara?  
 Dərviş dedi:  
 – Şah sağ olsun, sənin heç bir şeyin mənə lazım deyil. 
Əhdinə vəфa eləmədin, məni mürəxxəs elə!  
 Dərviş çıxıb getdi. Küçədə baxdı ki, budu Məlik 
Cümşüd məktəbdən gəlir. Onu aldadıb, götürüb apardı. Az 
getdilər, çox getdilər, uzaqdan böyük bir qalaça göründü. 
Dərviş Məlik Cümşüdə dedi:  
 – Bax, ora bizim evimizdi. Gedib gecəni orada yatarıq, 
sabah Allah qoysa padşahın istədiyini də götürüb sənlə bərabər 
qayıdarıq evinizə.  
 Dərviş Məlik Cümşüdü aldadırdı. O, uşağı yalandan 
aldatmışdı ki, atan məndən bir at alıb, gedək, verim gətir. 
Məlik Cümşüd də uşaqlığından yaman atbaz olduğundan 
şirnikib getmişdi. Dərviş qabaqda, Məlik Cümşüd də dalda 
gəlir. Məlik Cümşüd birdən bir səs eşitdi. Döndü, gördü bir 
kəllədi, bunun yanınca atıla–atıla gəlir, özü də deyir:  
 – Gözəl oğlan, qəşəng oğlan, məni də sənin kimi 
aldadıb gətirdi, yandırıb ətimdən, sümüyümdən qızıl qayırdı.  
 Bu sözləri eşidən kimi Məlik Cümşüdün başında tükləri 
biz–biz durdu. Kəllə deyirdi:  
 – Ancaq qorxma! Evə yetişən kimi o xamır eləyəcək, 
sənə də təndir yandırtdıracaq. Sonra özü əppəyi açacaq, sənə də 
əmr eləyəcək ki, təndirə yapasan. Nəbadə–nəbadə onun sözünə 
qulaq asasan. Yoxsa əyilcək səni basacaq təndirə.  
 
 150 
 Məlik Cümşüd dedi:  
 – Bə mən neynim?  
 Kəllə deydi:  
 – Sən onu aldat. Qoy birinci əppəyi özü yapsın. Onda 
sən onu tez təndirə salıb, duvağını qoy ağzına, otur üstündə. 
Qorxma, hər tərəфdən səs–küy qalxacaq. Amma sən təndirin 
üstündən durma. Elə ki, səs yatdı. Demək öldü, onda dura 
bilərsən.  
 Bunu deyib kəllə atıldı girdi daşın altına. Dərvişlə oğlan 
gəldilər qalaçaya. Dərviş yetişcək qollarını çırmalayıb başladı 
xamır eləməyə.  
 – Bala, mən deyirəm bir az əppək bişirib yeyək. Yaman 
acmışam. Mən xamır eləyincə, sən də dur, təndiri yandır!  
 Oğlan təndiri yandırdı, elə ki, xamır hazır oldu, dərviş 
bir kündə açıb verdi oğlana ki, bala, al bunu vur təndirə. Oğlan 
bir təndirə baxdı, təndir cəhənnəm kimi zəbanə çəkib yanırdı, 
bir də gözlərin döndərib dərvişin üzünə baxdı. Dərvişin üzü elə 
bil ki, dəyişilmişdi. Gözləri kabab şişi kimi qızarmışdı. Məlik 
Cümşüdün ondan lap zəhləsi getməyə başladı, dedi:  
 – Ağa dərviş, özün bilirsən ki, mən padşah oğluyam, 
indiyə kimi nə təndir görmüşəm, nə də ki, çörək yapmışam. 
Sən qabaqca birini yap, mən baxım, öyrənim, sonra qalanını 
mən yaparam.  
Dərviş durdu ayağa, əppəyi götürdü əlinə ki, təndirə 
yapsın, Məlik Cümşüd vaxt itirməyib tez onu təndirə basdı, 
duvağı ağzına qoyub oturdu üstündə. Bir qışqırıq qopdu, bir 
qışqırıq qopdu ki, nə deyim. Elə bil ki, yerin göbəyi çatlayır.  
Məlik Cümşüd kəllənin dediklərini yadında saxlamışdı. 
Hər nə qiyamət qopdusa kəndirqayış kimi yerindən tərpənmədi 
ki, tərpənmədi. Yavaş–yavaş səs yatdı. Elə ki, hər şey qurtardı, 
Məlik Cümşüd durdu ayağa. Gördü bir qapı var. Açıb girdi 
içəriyə, burada o qədər qızıl, gümüş vardı ki, çınqıl kimi. 
Ondan keçdi o biri otağa. Orda qızıldan adam bədənləri gördü. 
Otaq başdan ayağa belə qızıl adam bədənləri ilə dolu idi. Belə–
 
 151 
belə bütün otaqları gəzib, axırda gəlib bir otağa çıxdı. Burda bir 
at var idi, yanında iki balası, bir zümrüd quşu var idi, yanında 
iki balası, bir də bir Aslan var idi, yenə yanında iki balası. 
Ancaq atın qabağına ət tökülmüşdü, quşun qabağına bir az ot 
qoyulmuşdu, aslanın qabağına da bir az arpa. Məlik Cümşüd 
baxdı ki, bu yazıqlar heç birisi bir şey yeyə bilmir. Götürüb 
dəyişdirdi. Əti qoydu quşla aslanın qabağına, otla arpanı tökdü 
atın qabağına. At işi belə görəndə dedi:  
 – Məlik Cümşüd, neçə vaxtdı ki, bu dərviş bizi beləcə 
saxlayır, indi ki, sən bunları dəyişdirib hərəyə öz xörəyini 
verdin, al mən də öz balamın birini verirəm sənə.  
 Bunu görəndə Aslan da dedi:  
 – Məlik Cümşüd mən də bir balamı sənə verirəm.  
 Zümrüd də bir balasını Məlik Cümşüdə verdi. Məlik 
Cümşüd atın bir balasını, zümrüdün bir balasını, aslanın da bir 
balasını götürüb dərvişin qalaçasından çıxdı. Elə bir az 
getmişdi ki, həmin kəllə yenə atlandı, onun qabağına:  
 – Sağ ol, Məlik Cümşüd! Ananın südü sənə halal olsun! 
Indi ki, sən mənim dediklərimə qulaq asıb dərvişi öldürdün, gəl 
mən də sənə bir yaxşı şey öyrədim. Gedərsən bir azdan sonra 
qabağına bir ağ su çıxacaq, həmin suda çimərsən, sonra 
qabağına bir qara su çıxacaq, ondan gözlərinə, kirpiklərinə 
çəkərsən, sonra qırmızı su çıxacaq ki, ondan yanaqlarına 
sürtərsən. Lap axırda bir gümüşü su çıxacaq ki, onunla da 
başını yuyarsan. Məlik Cümşüd kəllənin dediklərinə əməl 
eləyəndən sonra axırıncı suda başını yudu. Oldu on dörd 
gecəlik bir ay. Başının bir tərəфi qızıl, bir tərəфi gümüş. Gəldi 
yetişdi bir şəhərə. Şəhərin kənarında atdan düşdü. Atın, quşun, 
aslanın hərəsinin tükündən bir az çəkib qoydu cibinə. Üçünü də 
buraxdı, gəldi şəhərin qırağına bir çobanın yanına. Ondan bir 
qoyun alıb, kəsdi. Ətin verdi çobana, qarnını tərsə çevirib 
keçirtdi başına, girdi şəhərə. Bir az o yana, bu yana dolanandan 
sonra, gəldi padşahın bağbanının yanına, dedi:  
 
 152 
 – Bağban qardaş, mən sahibsiz bir adamam, mənə bir iş 
ver işləyim.  
 Bağban baxdı ki, bir keçəl oğlandı. O da elə bir adam 
axtarırdı ki, bağın quşlarını qovsun. Alışdılar, verişdilər, oğlan 
bağbana quşqovan oldu. Bu burda quş qovmağında olsun, bu 
padşahın üç dənə mamlı–matan qızı var idi. Hər gün bağdan 
bunlara gül gətirərdi. Kiçik qız bir gün baxdı ki, onun üçün 
bağlanmış gül dəstəsi, o biri bacılarından yaxşıdı, həm də 
onunkunu qızıl tüklə bağlayıblar. Qız bu işdən maraqlandı. Di, 
başladı məsələyə фikir verməyə. Sabahısı gün baxdı ki, bu gün 
də gül dəstəsi gümüş tüklə bağlanıb. Ondan sonra onun 
dəstələri bir gün qızıl tüklə, bir gün də gümüş tüklə bağlanırdı. 
Qız duydu ki, burda bir hikmət var.  
 Bir gün qız səhər tezdən yuxudan durub əyləşdi 
pəncərənin qabağında. Bu pəncərə də həmin bağa baxırdı. 
Baxdı ki, bir keçəl oğlan gül yığır. Amma, hərçənd ki, keçəldi, 
özü çox gözəl oğlandı. Gözlər qara, qaşlar qara, yanaqlar 
qıpqırmızı lalə kimi, siфət ağappaq, elə bil ki, qaymaqdı, böyük 
bacıların gülünü sapla bağladı. Sonra bir o yana, bir bu yana 
baxdı, başından qarını çıxartdı. Qız baxdı ki, nə… oğlanın 
başının bir tərəфi qızıldı, bir tərəфi gümüş. Qız min ürəkdən bir 
ürəyə vuruldu oğlana.  
 Məlik Cümşüd hər gün xırda qızın dəstəsini başından 
çəkdiyi qızıl, gümüş tüklər ilə bağlayıb gətirdi. Amma 
qarovulçu–zad çox idi diyən, фürsət tapıb görüşə bilmirdilər. 
Kiçik qız ağıllı başlı Məlik Cümşüdə eşq yetirmişdi. Ta o hala 
gəlmişdi ki, nə gecə, nə gündüz gözlərinə yuxu–zad getmirdi. 
Yatırdı oğlan, dururdu oğlan, gəzirdi oğlan. Qərəz nə deyim… 
Oğlan elə bil ki, bir tilsimli əjdaha olub keçmişdi onun 
boğazına, əl çəkmirdi ki, çəkmirdi.  
 Qız düşündü, daşındı, axırda başladı bacılarının beynin 
yeyib qulaqların dəng eləməyə ki, «niyə dədəm bizi ərə 
vermir». Elə demə qızlar da belə bir şeyə bənd imişlər, dərdləri 
açıldı. Üç bacı baş–başa verdilər. Neynəsinlər? Elə beləcə 
 
 153 
gedib atalarına bu barədə bir söz demək olmazdı. Axırda kiçik 
qız onlara dedi: 
 – Siz dayanın mən bu işi elə düzəldərəm ki, lap sizin 
ürəyinizcə. Burada heç bir çətinlik zad yoxdu, lap su kimi 
düzəldərik.  
 Böyük bacıları bu kiçik bacının mazaratlığına bələd 
idilər, odu ki, razı oldular. Kiçik qız getdi şahlıq bostanına, 
oradan üç dənə qovun seçdi. Gətirdi evə. Qovunların biri o 
qədər yetişmişdi ki, lap suyu axırdı, ikincisi miyanatəhər idi, 
üçüncüsünün lap vaxtı idi, vaxt eləyirdi ki çatlasın. Bunları 
qoydu bir xonçaya üstünə də bir örtük örtüb, göndərdi padşaha.  
 Bəli, padşaha xəbər gəldi ki, qızlarından sənə bəxşayış 
gəlib. Padşah örtüyü açıb, gördü üç dənə qovun, qaldı məhəttəl. 
Çağırdı vəziri, dedi:  
 – Vəzir, bu nə olsun? Bu necə bəxşayışdı? 
 Vəzir bir az фikirləşib dedi:  
 – Padşah sağ olsun, qızların bu qovunlarla sənə söz 
demək istəyirlər. Bax bu lap yetişmiş qovun böyük qızındı, 
deyir ki, «axı mənim vaxtım keçdi, məni nə vaxt ərə 
verəcəksən». Bu ortancıl qızındı, demək istəyir ki, “axı mənim 
də vaxtım keçdi”. Bu da üçüncü qızındı. Bu da demək istəyir 
ki, «ata, lap yetişmişəm, şax–şax şaqqıldıyıram, çırtmaq vurma 
dağıllam».  
 Padşah gördü ki, elə vəzir deyəndi, фikrə gedib dedi:  
 – Vəzir nə təhər eləyim? Hardan bilək ki, bunların 
meyli kimədir?  
 Vəzir dedi:  
 – Padşah sağ olsun, onu həvalə elə mənə. Sabah əmr 
elərəm bütün camaat yığılar sarayın qabağına. Qızlar da 
çıxarlar balaxanaya. Adamlar gəlib, bir–bir ordan keçərlər. 
Qızların meyli kimə olsa, onun dalınca alma atar, biz də işi 
bilərik. Padşahın bu tədbirdən çox xoşu gəldi. Bəli, əmr 
olundu, bütün camaat yığışdı, qızlar da üç dənə tərlan kimi 
pəncərədə qərar tutdular. Təbillər çalındı, adamlar başladı 
 
 154 
pəncərənin qabağından birbəbir keçməyə. Böyük qız almanı 
atdı vəzirin oğluna, ortancıl qız atdı vəkilin oğluna. Kiçik qız 
heç kəsin dalınca atmadı. Hamı keçdi qurtardı, qız atmadı ki, 
atmadı. Padşah vəziri çağırdı.  
 – Vəzir şəhərdə ta kim qaldı?  
 – Padşah sağ olsun, hamı burdadı. Bircə sənin bağında 
bir keçəl quşqovan qalıb.  
 Padşah məhəttəl qaldı ki, görəsən bu qız kimə getmək 
istəyir. Çar–naçar əmr elədi, gedib quşqovanı, Məlik Cümşüdü 
çağırdılar. Məlik Cümşüd elə gəlib əynində yırtıq paltar, 
pəncərənin qabağından keçəndə, qız almanı, yallah küpədi 
onun dalınca. Padşah onu görcək dəli kimi qalxdı ayağa. Ancaq 
iş işdən keçmişdi. Qız bunu görüb düşdü padşahın ayaqlarına. 
Padşah böyük qızı ilə ortancıl qıza qırx gün, qırx gecə toy 
elədi, hərəsinə bir imarət ayırıb verdi, amma xırda qızına heç, 
toy–zad da eləmədi. Məlik Cümşüdə qoşub, qəsrdən çıxarıb, 
köçürdü təndrəsərə. 
 Bunlar burda yaşamaqda olsunlar, bir gün padşah 
naxoşlayır. Di təbib, məsləhət, axırda dedilər ki, «sən gərək ov 
əti yiyəsən». Bunu eşitcək padşahın kürəkənləri atlanıb, 
çıxdılar ov axtarmağa. Bu tərəфdən də Məlik Cümşüd durub 
çıxdı şəhərin qırağına. Dərədə cibindən tükü çıxardıb 
tutuşdurdu oda. At, zümrüd, aslan gəldi. Oğlan üçünə də əmr 
elədi ki, düşün çöllərə! Bu saat nə qədər ov varsa yığarsınız bu 
dağın başına. Məlik Cümşüd özü də paltarını dəyişib bir 
sövdəgər paltarı geydi, oturdu ovların arasında. Az keçdi, çox 
keçdi kürəkənlər hər yanı axtardılarsa ov əsəri tapılmadı, kor–
peşman evə qayıtmaq istəyirdilər ki, bir də baxdılar bağın üstü 
dolub ovla. Tez atdan düşüb elə hərəsi birini nişanlamışdı ki, 
Məlik Cümşüd qalxdı ayağa:  
 – Hey nə eləyirsiniz?.. Sahibsiz mal–zad deyil ki, 
əlbəhəl nişanlayırsız.  
 Dedilər:  
 – Kimdi bunların sahibi?  
 
 155 
 Məlik Cümşüd dedi:  
 – Görmürsüz?  
 Kürəkənlər baxdılar ki, bu bir əntiqə oğlandı, özü də 
deyəsən sövdəgərdi. Dedilər:  
 – Ay qardaş, bunlardan bir dənə bizə satarsan?  
 – Çox bahadı ala bilməzsiz.  
 – Hər neçəyə olsa biz alarıq, qayınatamız naxoşdu, 
həkimlər ona ov əti buyurublar, hər yeri axtarmışıq 
tapmamışıq.  
 Məlik Cümşüd dedi:  
 – Hə… Çox yaxşı… mən sizə bir ov verərəm, ancaq iki 
şərtlə. Əvvəla hərənizin budundan bir damğa basaram, ikinci 
də ki, ovun başın özüm kəsərəm.  
 Ikinci şərt asan şey idi. Nə olar, qoy özü kəssin. Ancaq 
birinci şərt bir az naqəhətli idi. Damğa, özü də buddan… 
kürəkənlər bir az фikirləşdilər. Əgər əliboş qayıdıb 
qayınatalarının yanına getsələr, bu başdan–ayağa 
biyabırçılıqdı. Hamı da deyəcək ki, iki–iki öküz boyda adam 
gedib bir dənə ov vura bilmədilər, hələ adlarınını da igid 
qoyublar. Ovu da ki, bu zalım oğlu damğasız vermir. Axırda 
böyük kürəkən dedi:  
 – Ay balam, bizim budumuzu kim görəcək ki, damğanı 
da görə, gəl razı olaq!  
 Qərəz, razı oldular. Məlik Cümşüd bunların hərəsinin 
buduna bir damğa vurub, əsdər atı kimi nişanladı. Bir ov tutdu, 
yıxdı yerə, «dadı başına, dadı başına» deyə–deyə başın kəsdi, 
verdi bunlara. Bunlar gedəndən sonra ovları ötürdü, atı, quşu, 
aslanı da azad eləyib, ovun baş ayağını götürüb, gəldi evə. Qız 
bunu görcək dedi:  
 – Haradan belə? Bunlar nədi?  
 Məlik Cümşüd dedi:  
 – Çölə getmişdim. Padşahın kürəkənləri bir ov vurdular, 
kəsib cəmdəyin apardılar, baş ayağın da atdılar yerə. Mən də 
götürüb gətirdim ki, bişirəsən yeyək.  
 
 156 
 Qız durdu ayağa, ocağı yandırdı, kəlləpaçanı saldı 
çölməyə. Təndirəsərin divarındakı qurumlardan da içinə 
tökülə–tökülə çölmək başladı qaynamağa.  
 Kürəkənlər ovu gətirdilər. Tez bişirdilər, gətirdilər 
padşahın qabağına. Padşah qarnı tutunca yedi, amma heç bir 
şey çıxmadı. Heç bir mənффət vermədi. Ətin heç dadı da yox 
idi. Padşahın ağzında lap kül dadı verirdi. Bu tərəфdən elə ki, 
bizim balaca qızın bişirdiyi qurumlu kəlləpaça hazır oldu, bir 
nəlbəkiyə bir az ətindən, suyundan çəkib apardı anasının 
yanına ki, “atama pay gətirmişəm”. Padşahın qızdan o qədər 
zəhləsi getmişdi ki, yemək də istəmirdi, ancaq anası ağlaya–
ağlaya yalvardı ki:  
 – Axı bu sənin doğma qızındı, indi bir qələtdi eləyib, 
ürəyi sınıqdı, heç olmasa barmağını batır! 
 Qərəz, padşah bir barmağını batırıb yaladı. Baxdı ki, 
ədə deyəsən gözləri işıqlanır. De bir tikə də bundan vurdu. Elə 
bil ki, dirildi. Bir «hə» eyləyib elə nəlbəkini yerli–dibli ötürdü 
içəriyə. Azar dünən getmisən, bu gün, elə bil ki, padşahın 
dərdinin dərmanı bu qurumlu kəlləpaça imiş. Tamam sağaldı. 
Sabahısı əmr elədi onları təndirəsərdən çıxarıb, ondan bir az 
yaxşı, divarları çatlamış köhnə bir saman damına köçürtdülər.  
 Məlik Cümşüd gündə gedib bağa quş qovur, axşamlar 
gəlib qız ilə bir yerdə kasıbçılıq ilə ömrünü keçirirdi. Padşaha 
bir gün xəbər gəldi ki, ayrı bir padşah gəlir, bu padşahla 
davaya. De hazırlıq başlandı. Foclar bölündü, meymənə verildi 
böyük kürəkənə, meysərə verildi ortancıl kürəkənə, dava 
başlandı. Axşama qədər vuruşdular. Düşmən padşah 
qoşununun lap əhədini kəsdi. O biri günkü davada padşah 
basıldı, yaman qırğın oldu. Əgər xoşbəxtlikdən axşam 
düşməsəydi, düşmən şəhəri–zadı verli–veran eləyəcəkdi.  
 Padşahın gecə səhərə kimi gözünə yuxu getmədi. 
Yuxuda cürbəcür qorxulu vəqiələr görürdü. Bəli, səhər oldu, 
meydan quruldu, hamı girişdi davaya. Bizim Məlik Cümşüd də 
arvadına dedi ki:  
 
 157 
 – Get atanın mehtərinə denən, mənə də bir qatırdan–
zadan versin, gedim davaya.  
  Qız dedi:  
 – Sən gedib davaya neyləyəcəksən? Gedib yıxılıb ayaq 
altda qalıb ölərsən.  
 Oğlan dedi:  
 – Heç olmasa yenə qaraltı olaram ki.  
 Qərəz, qız gedib mehtərə dedi. Mehtər buna bir dənə 
qotur, axsaq qatır verdi. Məlik Cümşüd mindi qatıra, taytıya–
taytıya üz qoydu çölə. Gəldi, dərədə qatırdan düşdü. Ayaqların 
bağlayıb yıxdı yerə, cibindən tükü çıxarıb tutuşdurdu oda. Bəli, 
at, quş, aslan üçü də gəldilər. Atın yəhərinə əvvəldən bağlamış 
olduğu qırmızı paltarı geyindi, yeddi yerdən özünü qıфılbənd 
eyləyib, quş kimi qalxdı atın belinə. Ayaq üzəngidə, diz 
qabırğada, üz qoydu dava meydanına.  
 Düşmən padşahın qoşununun lap nəфəsini təng 
eləmişdi. Qoşun az qalırdı ki, sınıb qaçsın. Padşah da, vəzir, 
vəkil ilə durub davaya tamaşa edirdi. Bir də gördülər ki, 
günbatan tərəфdən bir toz qalxdı. Tozun içindən bir at çıxdı, 
yanında aslan, başının üstündə zümrüd quşu, düz birbaş özünü 
vurdu düşmən qoşununun içinə. Bir sağa hücum elədi, bir sola 
hücum elədi, düşmənin içinə bir vəlvələ saldı ki, qələm lazımdı 
yaza. Bir tərəфdən özü, bir tərəфdən at, bir tərəфdən aslan, bir 
tərəфdən quş, daha özün hesabını apar, gör nə olar… Padşahın 
qoşunu bunu görcək qeyrətə gəlib, başladı hücuma. axşama 
yaxın xeyli düşməni dala oturtdular. Elə ki, qaranlıq başladı 
düşməyə, oğlan tez aradan çıxdı. Padşah ha istədi ki, gəlib ona 
kömək edən bu oğlanı bir görüb tanısın ki, kimdi, ancaq oğlan 
çoxdan aradan çıxıb getmişdi. De axşam hamı şad qayıtdı evə. 
Məlik Cümşüd də yenə axsaq qatırı minib taytıya–taytıya gəldi 
evinə.  
 Sabahısı səhər tezdən yenə durub qatırını minib düzəldi 
yola. Elə ki, dərəyə çatdı, tükü tutuşdurdu oda. Yenə mindi 
atına, yanında aslan, başının üstündə zümrüd quşu, hücum 
 
 158 
elədi düşmənə. Gün əyilənə yaxın düşmən tab gətirməyib 
qaçmağa başladı. Nə təhər oldusa davada Məlik Cümşüd 
əlindən yaralandı. Elə özü də padşahın həndəvərindəydi. 
Padşah əlüstü cibindən dəsmalını çıxarıb, onun əlini bağladı. 
Düşmən qaçdı, dava qurtardı, hamı qayıtdı evə. Məlik Cümşüd 
yenə aradan çıxdı, heç kəs onu tanımadı. Gedib qatırını mindi, 
gəldi evinə. Arvadı onu bu halda görcək, soruşdu:  
 – Əlinə nə olub?  
 Dedi:  
 – Heç zad. Elə durmuşdum, yaylım ox gəlib dəydi 
əlimə.  
 Gecə yara Məlik Cümşüdü çox narahat elədi. Heç 
özün–sözün bilmirdi. Qız onun yarasını açıb təzədən məlhəm 
qoyub bağladı. Dəsmal da çox qanlı olduğuna görə dəyişdirib, 
yuyub sərdi həyətdə şəritə. Səhər padşah çıxmışdı həyətə, bir 
də baxdı ki, dünənki atlının yarasına bağladığı dəsmal sərilib 
həyətdəki şəritə. Tez qızı çağırtdırıb soruşdu:  
 – Bu nə dəsmaldı?  
 Qız dedi:  
 – Hal–hekayə belə… dünən oğlanın əlinə yaylım ox 
dəyib, bu dəsmal onun yarasının dəsmalıdır.  
 Padşah dedi:  
 – Hey gidi namərd, burada iş var deyəsən.  
 Çağırdı vəziri, əhvalatı ona danışdı. Vəzir durdu ayağa, 
getdi Məlik Cümşüdün yanına, gördü həmin oğlandı ki, var. 
Məlik Cümşüd yatmışdı deyən qarını da başından çıxartmışdı, 
qızıl–gümüş tükləri görünürdü. Dedi:  
 – Oğlan, sən niyə özünü bizdən gizlədirsən? Padşah 
səni görmək istəyir. Aç görək sən kimsən?  
 Məlik Cümşüd dedi:  
 – Gedin axşamüstü balaxananın eyvanında olun, gəlib 
oradan keçəcəyəm. Görüb, onda kim olduğumu bilərsiniz.  
 Vəzir gəlib əhvalatı padşaha danışdı. Bəli, xəbər verildi, 
bütün əyan–əşrəф yığıldı balaxananın eyvanına. Bir də 
 
 159 
gördülər ki, budur əvvəldən keçəl bildikləri Məlik Cümşüd 
həmin qırmızı dava paltarı əynində, həmin at altında, yanında 
aslan, başının üstündə zümrüd quşu ona kölgəlik eyləyə–eyləyə 
ley kimi gəlir. Padşah bunu görcək utandığından qıp–qırmızı 
qızardı. Ona indiyə kimi pislik elədiyinə peşman oldu. De 
oğlan gəldi, atdan düşüb ehtiramla padşahın əlindən öpdü. 
Padşah göz gəzdirib gördü ki, o bir kürəkənləri yoxdu. Məlik 
Cümşüd bunu görüb dedi:  
 – Padşah sağ olsun, əmr eləyin sizin kürəkənləriniz 
gəlsin. Onlar mənim həlqəbəguşumdurlar.  
 Padşah məhəttəl qalıb soruşdu:  
 – Bu nə sirrdi?  
 Məlik Cümşüd ov məsələsini, necə ov satıb hərəsinin 
buduna bir damğa basmışdı, bizim dediyimiz kimi, açıb 
padşaha dedi. Padşah adam göndərdi kürəkənlərinin dalınca. 
Gəlib xəbər gətirdilər ki, kürəkənlər naxoşlayıb yatıblar. 
Padşah bildi ki, onlar yəqin məsələni başa düşüb oğlanı 
tanıyıblar, ona görə utandıqlarından gizləniblər. Əmr elədi ki, 
bu saat nə təhər olsa, gərək gələlər bura. Gedib oğlanları 
gətirdilər. Əmr elədi, onların budlarını açıb baxdılar, gördülər 
ki, doğrudan da Məlik Cümşüdün dediyi kimi, hərəsinə bir 
damğa vurulub. Padşah əmr elədi, indi də o biri kürəkənin 
birini saman damına, o birini də təndirəsərə köçürdüb, Məlik 
Cümşüdlə kiçik qızı köçürtdü öz yanına. Özünü də bütün 
qoşuna böyük elədi.  
 Ay keçdi, gün dolandı, günlərin bir günündə oğlan 
evdən çıxıb bazara gedirdi, bir də gördü ki, yolun üstündə bir 
qoca qarı durub ağlayır. Qarı oğlanı görcək dedi:  
 – Ay bala, başına dönüm, belə o gözlərinin qadasın mən 
alım. Qürbətdə bir oğlum var, ondan kağız gəlib bir adam 
tapmıram ki, oxusun.  
 Oğlanın yazığı gəlib ondan kağızı aldı ki, oxuya, arvad 
dedi:  
 
 160 
 – Ay bala, zamana dönüb, camaat xarab olub, belə 
durmuşuq küçədə, sonra qonum–qonşudan biri bizi görər, 
biyabır olarıq, sabah bir sicirrəmə söz qoşub, bir zurna–qaval 
çıxardarlar ki, sənin də adın bədnam olar, mənim də. Yaxşısı 
budur, gəl zəhmət çək, gir həyətdə oxu!  
 Oğlan girdi həyətə. Elə qarı qapını örtcək dəyişilib oldu 
bir küpəgirən iфritə. Oğlan baxdı ki, bura tilsimmiş. Qarı 
əlindəki ağacı havada silkələyib dedi:  
 – De görüm, Gül Sənavərə neynədi, Sənavər Gülə 
neynədi?  
 Oğlan məəttəl qalıb dedi:  
 – Mən nə bilim?  
 Qarı bu cavabı eşitcəyin əlindəki ağacla onu vurub dedi:  
 – Onda ol daş!  
 Oğlan oldu daş, qaldı yerində.  
 Bu burada, bu dəmdə qalsın, biz qayıdaq dala. Elə ki, 
dərviş  padşah oğlu Məlik Cümşüdü aldadıb apardı, padşah ha 
gözlədi oğlan qayıtmadı, de ətraф–əknaф, ora–bura adamlar 
saldı, car çəkdi, bütün hər yeri ələk–фələk elədi oğlan 
tapılmadı ki, tapılmadı. Bəli, bildilər ki, oğlan dərvişin 
hiyləsinə düçar olub. Yas tutdular, qara geydilər, bütün şəhər 
yasa batdı.  
 Bu dərd oğlanın qardaşlarına yaman əsər eləmişdi. 
Uşaqlıqda bir–birinə bab olmuşdular, musayıb olmuşdular. 
Qardaşlar ikisi də gündən günə əriyirdilər. Neçə dəфə ortancıl 
qardaş Məlik Əhməd qardaşının dalınca getmək istədisə, 
padşah qoymadı ki, gedər, dərviş onun da başına əngəl gətirər. 
Axırda gördü ki, yox, əgər belə getsə onsuz da Məlik Əhməd 
qardaşının dərdindən əriyib–əriyib axırda bir gün öləcək, çar–
naçar axırda rüsxət verdi. Elə Məlik Əhməd bir belə şeyə bənd 
idi. O saat atı minib yola düzəldi. Bir neçə gün yol gedəndən 
sonra, gördü uzaqda bir qalaça görünür. Üz qoydu qalaçaya 
tərəф. Elə bir az getmişdi ki, bir də gördü deyəsən yanından bir 
səs gəlir. Dönüb baxanda gördü bir kəllədi, atıla–atıla yanınca 
 
 161 
gəlir. Burasını deyim ki, bu qardaşların üçü də yaman bir–
birinə oxşayırdılar.  
 Kəllə buna dedi:  
 – Məlik Cümşüd, bə niyə belə? Bəs bu siфətə niyə 
düşmüsən?  
 Oğlan elə qardaşının adını eşitcək ürəyi tappıldadı, öz–
özünə dedi: «aha yaxşı oldu ki, o məni Məlik Cümşüd bildi. 
Indi mən bütün işləri bilərəm». Kəllə elə doğrudan da onu 
Məlik Cümşüd bilmişdi.  
 Məlik Əhməd dedi:  
 – Başıma çox qəzalar gəldi, kəllə!... 
 Kəllə dedi:   
 – Eybi yoxdu, ondan ötrü niyə ürəyini sıxırsan? Bax o 
ki, dərvişin qalaçasını görürsən, get atı, aslanı, zümrüdü gör, 
sonra gələrsən yanıma.  
 Məlik Əhmədin keyфi lap başladı üştürünki vurmağa. 
Özün birbaş verdi qalaçaya. Bir–bir otaqları gəzirdi ki, bəlkə 
qardaşından bir əsər tapa bilə. Ta ki, gəzə–gəzə gəlib qırxıncı 
otağa çatdı. Baxdı ki, bir at yanında bir balası, bir aslan 
yanında  bir balası, bir də bir zümrüd quşu yanında bir balası, 
burada bağlanıblar. Bunlar da onu Məlik Cümşüd bilib, 
soruşdular:  
 – Ey Məlik Cümşüd, bu nə işdi, bə bizim balalarımızı 
neynədin?  
 Məlik Əhməd tez cavab verdi: 
 – Deməyə də utanıram. Başıma çox qəzalar gəldi. Sizin 
yanınızda lap üzüqarayam.  
 At onun sözünü kəsdi:  
 – Ondan ötrü niyə ürəyini sıxırsan? Ala bu biri balamı 
min!   
 Zümrüd dedi:  
 – Ala mən də bu biri balamı verim sənə.  
 Aslan dedi:  
 – Al, bu da mənimki, götür qurban olsun sənə!  
 
 162 
 Məlik Əhməd atı mindi, quş başının üstündə, aslanın 
balası yanında, üz qoydu yola. Elə bir az getmişdi ki, kəllə 
atılıb çıxdı bunun qabağına.  
 – Dayan, Məlik Cümşüd, görürəm başına gələn qəza–
qədər sənin фəhmini qaraldıb. Mən sənə dediyim sular 
buradadı. Yenə birinci ağ suda çim, sonrakı qırmızı sudan 
yanaqlarına sürt, qara sudan qaşlarına, kirpiklərinə çəkib sonra 
gedərsən.  
 Məlik Əhməd başa düşdü ki, qardaşı həmin bu 
yollardan keçib, bu şeyləri də eləyib. Atı vurdu, yola düşdü. 
Kəlləni dediklərinin hamısını eyləyib. Qardaşı Məlik Cümşüdə 
lap oxşadı. Məlik Cümşüdü tanıyan adamlardan hankısı onu 
görsəydi, hökmən deyərdi ki, elə bu odu, lap elə bil ki, bir 
almaydılar yarı bölünmüşdülər.  
 Bəli, Məlik Əhməd kəllənin dediklərini eləyəndən sonra 
düzəldi yola. De az getdi, çox getdi, gedib yetişdi bir şəhərə. 
Içəri girəndə baxdı ki, bütün şəhər qara bayraqlarla bəzənib. 
Yol uzunu nə qədər adama rast gəldisə, arvadlı–kişili hamısı 
qara geyinmişdi. Məlik Əhməd lap mat qaldı. Bazara çıxdı, 
baxdı ki, camaat bunu görcək qara bayraqları çıxardıb, qırmızı 
bayraq saldı. Öz üstündəki qara paltarları tez çıxardıb, hara isə 
üz tutub qaçırlar. Hamı qışqırır, bağırır. Məlik Əhməd səs–
küyün içində ancaq bunu anlaya bildi ki, hamı deyir: «Vəliəhd 
gəldi».  
 Məlik Əhməd məsələni anladı. Bildi ki, onu qardaşı 
Məlik Cümşüdə oxşadırlar. Düşdü фikrə ki, yaxşı indi mən 
neynəyim? Görəsən qardaşım burada nəçi imiş? Mən özümü 
burada necə qələmə verim? Elə bu фikirlə yavaş–yavaş atını 
sürürdü ki, bir də gördü, qabaqda qoşunun ucu açıldı. Demə 
padşaha muştuluq veriblər ki, kürəkənin gəldi. O da qoşunu, 
vəzir–vüzəranı yığıb kürəkənin pişvazına çıxıb. Elə padşah 
Məlik Əhmədə çatcaq heç фürsət vermədi ki, o ağzını açsın, 
boynunu qucaqlayıb üzündən–gözündən öpməyə başladı. 
Məlik Əhməd baxdı ki, qiyamət başqa qiyamətdi.  
 
 163 
 Məlik Əhməd фikirləşdi ki, əgər mən işi açsam, bəlkə 
qardaşımı tapmaq mümkün olmadı, elə yaxşısı budu, qoy elə 
bilsinlər. Odu ki, dedi:  
 – Heç zad, canım, çıxmışdım ova, bir ceyrana rast 
gəldim, qovhaqov–qovhaqov belə yubandım.  
 De şəhər təzədən bəzəndi. Gəldilər barigaha. 
Axşamüstü idi. Bir az ordan–burdan söhbət–zad etdilər, tainki 
qaranlıq düşdü. Hərə öz mənzilinə çəkildi. Məlik Əhməd də öz 
dəyirəsinə gəldi. Içəri girdi, bir də gördü nə… dünya gözəli 
kimi bir qız durub evdə. Фikirləşdi ki, görəsən bu kim ola… 
elə bu фikirdəydi ki, qız özün atdı bunun üstünə. Qollarını 
boynuna salıb başladı danışmağa ki, ay nə bilim indiyə kimi 
hardaydın? Niyə gedəndə mənə deməmişdin? Ay nə bilim az 
qalmışdım səndən sonra özümü öldürəm… Məlik Əhməd 
anladı ki, bu qardaşı Məlik Cümşüdün arvadıdı. Qaldı avara ki, 
indi  bu nə eləsin? Qərəz, Məlik Əhməd birtəhər bunu 
sakitləşdirib bəhanə elədi ki, mənim yuxum gəlir, yatmaq 
istəyirəm. Tez soyunub girdi yerinə. Ancaq əvvəlkindən də 
böyük bir əngələ keçdi. Qız dinməz–söyləməz soyunub yıxıldı 
onun yanına. Bəli, işlər lap düzəldi.  
 Məlik Əhməd qılıncın qoydu oratlığa ki:  
 – Bax, bu qılıncdan bu yana keçməyəsən.  
 Qız dedi:  
 – Niyə?  
 Məlik Əhməd dedi:  
 – Onun səbəbini sonra deyərəm.  
 Qız Məlik Əhmədin bu hərəkətindən küsüb üzünü 
döndərdi o yana, yatdı. Məlik Əhmədin canı qurtardı.  
 Səhər yuxudan durdular. Məlik Əhməd dedi, çıxım 
küçə–bacanı bir dolanım, bəlkə qardaşımdan bir iz tapdım. Elə 
bir az küçə ilə getmişdi, gördü ki, bir qarı əlində bir kağız 
durub ağlayır. Qarı bunu görcək başladı yalvarmağa ki:  
 – Ay bala, qürbətdə bir oğlum var, ondan kağız gəlib, 
bir adam tapmıram ki, mənim üçün bunu oxuya.  
 
 164 
 Məlik Əhməd kağızı aldı ki, oxuya, qarı oyana, bu yana 
baxıb dedi:  
 – Ay bala, bizi burada görüb səhər sicirrəmə söz 
qoşarlar, gəl həyətdə oxu!  
 Elə Məlik Əhməd həyətə girmişdi ki, qapı bağlandı. 
Gördü ki, bəli, düşüb tilsimə. Qarı əlində bir çubuq zahir oldu.  
 – De görüm Gül Sənavərə neynədi, Sənavər Gülə 
neynədi?  
 Məlik Əhməd məəttəl qalıb dedi:  
 – Mən nə bilim?  
 Qarı onun başına bir çubuq vurdu.  
 – Onda sən də ol daş!... 
 Bu da qalsın burda, sənə kimdən xəbər verim, üçüncü 
qardaş Məlik Məhəmməddən. Məlik Məhəmməd gördü ki, 
qardaşı Məlik Əhməd də getdi, gəlib çıxmadı. Bir çox 
xahişdən, iltimasdan sonra atasından izin alıb düzəldi yola. 
Həmin yoldan gəlib keçəndə kəllə bunu da Məlik Cümşüdə 
oxşadıb dedi:  
 – Məlik Cümşüd, bu nədi? Yenə bu hala düşdün?  
 Məlik Məhəmməd anladı ki, qardaşları bu yol ilə 
gediblər. De özün nişan verməyib, фənd ilə kəllədən bütün 
əhvalatı öyrənib gəldi dərvişin qalaçasına. At bunu görcək 
soruşdu:  
 – Məlik Cümşüd, yenə balamı itirdin?  
 – Itirdim. 
 – Ürəyini sıxma gəl, min öz üstümə!  
 Bəli, Məlik Məhəmməd atın özünü mindi, aslanın özü 
də düşdü bunun yanına, zümrüd də oğlanın başının üstündə 
yola düşdü. Bu da kəllənin dediyi kimi sularda çimdi, gözünə, 
qaşına çəkdi, yanaqlarına sürtdü, başını yudu gəlib axırda 
padşahın şəhərinə yetdi. Bunu da padşah gəlib pişvaz elədi. Bu 
da qılıncın ortaya qoyub gecəni yatdı. Səhər bazara gedəndə 
qarıya rast gəldi. Qarı nənə əlində kağız ağlayırdı. Elə Məlik 
Məhəmmədi görcək aldadıb içəri saldı:  
 
 165 
 – De görüm, Gül Sənavərə neynədi, Sənavər gülə 
neynədi?  
 Məlik Məhəmməd bir balaca фikirləşəndən sonra dedi:  
 – Mənə qırx gün möhlət ver! Qırx gündən sonra sənə 
deyərəm.  
 Qarı bunu daş eləməyib ötürdü. Məlik Məhəmməd çıxıb 
tükü oda tutdu, at, quş və aslan üçü də hazır oldular. Ata dedi:  
 – Götür məni Sənavər padşahın vilayətinə! 
 At dedi:  
 – Bu yol çox əziyyətli, qorxulu, tilsimli yoldu. Mən səni 
qırx günə aparıb gətirə bilmərəm. Yaxşısı budu, qoy səni 
zümrüd quşu aparsın.  
 Məlik Məhəmməd yol üçün lazım olan şeyləri alıb, özü 
də zümrüd quşuna minib qalxdılar göyə. Bir neçə gün sonra 
zümrüd quşu bir qalaçanın yanında düşüb, Məlik Məhəmmədi 
yerə qoyub dedi:  
 – Bax, Məlik Məhəmməd, Sənavər padşah indi bu 
qalaçada olur. Al tükümü, qorxma get, lazım olcaq yandırarsan, 
mən gələrəm.  
 Məlik Məhəmməd quşu buraxıb qalaçanın qapısını 
döydü. Soruşdular:  
 – Kimsən, kimi istəyirsən? 
 Dedi:  
 – Qəribəm, bu gecə Sənavər padşaha qonaq olmaq 
istəyirəm.  
 Qapını açıb, Məlik Məhəmmədi Sənavər padşahın 
yanına gətirdilər. Baxdı ki, Sənavər qoca bir kişidi. Bəli, 
görüşdülər, xoş–beş, on beş, Sənavər ondan soruşdu:  
 – Nə işin var, bala?! 
 Məlik Məhəmməd dedi:  
 – Qibleyi–aləm sağ olsun, mən Gül ilə sənin əhvalatını 
bilməkdən ötrü sənin yanına gəlmişəm.  
 Sənavər padşah gülüb dedi:  
 
 166 
 – Bala, məndən hər nə istəsəydin çox razılıqla verərdim. 
Amma bunu deyə bilmərəm. Bu bir sirrdi ki, bunu gərək bir 
allah bilə, bir də mən.  
 Məlik Məhəmməd çox təvəqqe elədi, heç bir şey 
çıxmadı. Sənavər padşah razı olmurdu ki, olmurdu. Bir az 
söhbətdən sonra xörək gəldi.  
 Məlik Məhəmməd baxdı ki, qabaqca ipək yorğan–
döşəkdə bir it gətirdilər. Xörəyi qabaqca qoydular, itin 
qabağına. It yeyib doyandan sonra, artığını qoydular göyərçinin 
qabağına. Göyərçin yemədi. Ondan sonra bir adam kəlləsi 
gətirdilər, bir ağacla onu döydülər. Göyərçin bunu görəndə 
yanıqlı bir ah çəkib başladı yeməyə. Məlik Məhəmməd lap 
qaldı məəttəl. Özünü saxlaya bilmədi, Sənavər padşahdan 
soruşdu:  
 – Qibleyi–aləm, mən bu məsələyə lap mat qaldım. Bu 
nə kəllədi? O nə itdi? O nə göyərçindi? Bu nə məsələdi?  
 Sənavər padşah gülüb dedi:  
 – Elə bunu sənə desəm, onda sən Güllə mənim 
əhvalatımı bilmiş olarsan. Bu it də, bu göyərçin də, bu kəllə də 
hamısı bu məsələdə olublar.  
 Məlik Məhəmməd dedi:   
 – Qibleyi–aləm, mənim marağım birə–beş artdı. Ölsəm 
də bu əhvalatı bilməmiş, buradan gedən deyiləm.  
 Sənavər padşah dedi:  
 – Indi ki, belədi, mən bu əhvalatı sənə danışaram, ancaq 
bir şərtlə. O da budu ki, əhvalatı danışıb qurtarandan sonra səni 
öldürərəm.  
 Məlik Məhəmməd razı oldu. Sənavər padşah başladı:  
 – Mən qırx ölkədən bac–xərac alan bir padşah oğluyam. 
Bu Gül də mənim baş hərəmim idi. Mənim bir yaxşı atım var 
idi ki, həmişə ona kişmiş yedirdərdim. Amma nə qədər xərc 
qoyurdumsa, bu günü–gündən dala gedib arıqlayırdı. Axır bir 
gün mehtəri çağırıb soruşdum ki, balam, bu ata mən bu qədər 
xərc qoyuram, bu niyə kökəlmir!  
 
 167 
 Mehtər cavabında mənə dedi:  
 – Qibleyi–aləm sağ olsun, at haradan kökəlsin ki, 
gündüzlər yedirdib, gecələr səhərə kimi minirsən.  
 Mən фikrə getdim, necə yəni gecələr səhərə kimi 
minirsən. Mən gecələr atı minmirdim. Bunu minən kimdi? 
Ancaq bu barədə bir söz deməyib onu mürəxxəs elədim. 
Фikrim bu idi ki, gecə mənim adımla atımı minəni tutum. Ona 
görə də gecə özümü yuxuya vurub gözləyirdim ki, görüm 
mehtəri kim səsləyəcək. Gecənin bir vaxtı gördüm ki, arvadım 
Gül yavaşca yanımdan durdu. Mənə diqqətlə baxdı ki, görsün 
yatmışam, ya yox. Mən də bunu görüb özümü lap yuxuluğa 
vurdum. Elə bil ki, bir ildi yatmışam. Elə ki, Gül arxayın oldu 
ki, mən yatmışam, mənim paltarımı geydi, qılıncımı çəkib üç 
dəфə başımın üstündə silkələdi, sonra yavaşca qapıdan çıxdı. 
Baxdım ki, həyətdə mehtəri çağırır.  
 – Mehtər, atı ver!.. 
 Mehtər atı gətirdi. Özü də yazıq deyirdi:  
 – Görürsənmi, qibleyi–aləm. Gecələr belə minirsən, 
səhər də məni danlayırsan ki, at niyə arıqlayır? Ta mən başıma 
nə kül töküm?  
 Arvadım Gül bunun sözlərinə qulaq asmayıb, heç bir 
cavab da verməyib atı minib, yola düzəldi. Mən də yallah 
bunun dalınca… Gethaget, gedib bir dağa çıxdıq. Dağın 
dibində Gül atdan düşüb bağladı, özü girdi mağaraya. Mən də 
onun dalınca özümü mağaraya soxub qaranlıq bir bucaqda 
gizləndim. Həmən ipək yorğan–döşəkdə gördüyün bu it də 
mənim yanımca evdən gəlmişdi. Baxdım ki, mağarada yekə 
bədənli bir lotu əyləşib, özü də bir kiфirin biri. Gül özün verdi 
lotunun yanına. Lotu heç ona фikir də vermədi. Gül qaravaş 
kimi bir az qapıda durdu, durdu, axırda qabağa gedib qolun 
lotunun boynuna saldı. Lotu onu itələyib yıxdı yerə, qışqırdı 
üstünə ki:  
 – Indiyə kimi hansı cəhənnəmdəydin? 
 Gül ağlaya–ağlaya onun qabağında diz çökdü ki:  
 
 168 
 – Vallah ərimi indicə yuxuya verib gəlmişəm.  
 Lotu ona bir sillə vurdu. Gül ona yalvarmağa başladı. 
Düzü bu mənə çox ağır gəldi. Mən Sənavər padşah olum, 
mənim baş hərəmimi bir itin birisi sillə ilə vursun. Lotu ilə 
əlbəyaxa olduq. Az qalmışdı ki, lotunu yıxım, bir də baxdım ki, 
öz arvadım Gül lotuya kömək eləyir ki, məni öldürsün. Bu 
hində həmin bu it mənim harayıma çatdı. Daldan lotunu yırtıb, 
mənə kömək elədi. Lotunu öldürdük, Gülü də götürüb evə 
gəldim. Elə qapıya yetişəndə Gül arxadan mənim başıma bir 
ağac vurub dedi:  
 – Indi ki, sən mənim sevgilimi öldürdün, ol it!  
 Mən oldum qotur bir it, düşdüm küçələrin canına. Iki 
gün ac küçə–bacanı gəzdim. Axırı sürünə–sürünə gəlib bir 
qəssab dükanının yanına çıxdım. Deyəsən qəssabın mənə 
yazığı gəlirdi. Ancaq mənə nə qədər sümük atdısa itlər boğub 
əlimdən aldı. Itdikdə heç əlim yox idi, açıq görürdüm ki, mən 
iki–üç günə acından ölərəm. Gözlədim, qəssab axşam dükanı 
bağlayıb evinə gedəndə, mən də düşdüm onun dalına. Gedib 
yetişdik, qəssab girdi həyətə, mən də onun dalınca. Qəssabın 
qızı oturmuşdu həyətdə. Elə mən həyətə gircək saçlarını üzünə 
töküb qışqırdı.  
 – Dədə, bu nəməhrəm kişini niyə həyətə gətirmisən?  
 Qəssab o yana, bu yana baxıb məəttəl qalmışdı ki, 
naməhrəm kişi kimdi?  
 Qız dedi:  
 – Dədə, bu it Sənavər padşahdı.  
 – Ay qız, kəs səsini! O nə sözdü? Sənavər padşah eşidər 
dərimizə saman təpər.  
 – Vallah, bu Sənavər padşahdı. Bunu yəqin arvadı Gül 
bu hala salıb. Mən bu saat bunu sağaldaram.  
 Bunu deyib qız bir kasa su gətirdi, bir əфsun oxuyub 
pülədi suya, tökdü mənim başıma. Sonra çubuqla məni vurub 
dedi: «Ol Sənavər padşah».  
 
 169 
 Mən oldum Sənavər padşah, qayıtdım evə, gəldim 
qapıya, evə gircək Gül məni gördü, əlindəki çubuqla məni 
vurub dedi:  
 – Ol eşşək. Mən oldum eşşək. Elə küçəyə çıxcaq bir 
rəncbər kişi məni sahibsiz görüb tutdu. Axşama qədər mənə 
küləş daşıtdı. Belim ta lap yağır olmuşdu. Axşam birtəhər 
əkilib yenə özümü qəssabın dükanına yetirib düşdüm onun 
dalına. Bəli, qəssab da məni sahibsiz görüb kəmal–ehtiramla 
qıçların aşırdı üstümə, evinəcən məni mindi. Həyətə girəndə 
qız yenə məni tanıdı. Yenə əфsun oxuyub, məni əvvəlki halıma 
qaytardı. Özü də dedi:  
 – Əgər bu dəфə də Gül фürsət tapıb səni heyvandan–
zaddan eləsə, ta sənin dərmanın yoxdu, ala bu çubuğu, bu dəфə 
də sən çalış onu bir şey elə!  
 Çubuğu alıb evə gəldim. Qapını döydüm. Elə Gül 
çıxcaq, фürsət verməyib çubuqla onun başından vurdum. 
Ancaq ürəyimdən gəlmədi ki, onu başqa heyvan eləyim, dedim 
«ol göyərçin!». Sonra padşahlıqdan əl çəkib bunları da götürüb 
çəkildim bu qalaçaya. Indi qabaqca xörəyi verirəm itə, it 
doyandan sonra artığını verirəm ona. Yemək istəmir onda mən 
də o lotunun kəlləsini döydürürəm. O kəllənin döyülməyinə tab 
eləyə bilməyib xörəyi yeyir. Indi bala, bil, gör, Gül Sənavərə 
neynəyib, Sənavər Gülə neynəyib?  
 Oğlan dedi:  
 – Sağ ol, indi ixtiyarın var məni öldürəsən. Ancaq izin 
ver çıxım dəstəmaz alım, gəlim, iki rükət namaz qılım, sonra.  
 Sənavər padşah razı oldu. Bilirdi ki, qalaçanın divarları 
uca, qapısı da bağlı, oğlan heç bir yerə qaça bilməyəcək. Məlik 
Məhəmməd çıxıb qalaçanın həyətinə, quşun tükünü oda tutdu. 
Quş gəldi, minib qalxdı göyə.  
 Qırxıncı gün qarı bir də gördü ki, bir şey gurultu ilə 
düşdü həyətə. Çıxıb gördü ki, Məlik Məhəmməddi. Məlik 
Məhəmməd bütün Sənavər padşahdan öyrəndiklərini bizim 
bildiyimiz kimi ona danışdı. Qarı dedi:  
 
 170 
 – Mən bunu öyrənmək üçün minlərcə adamları daş 
eləmişəm. Indi ki, sən öyrənib mənə dedin, ala hamısın 
dirildim, verim sənə. Ancaq Sənavər Gülü elədisə, gör indi 
Gülün bacısı Sənavərin başına nə işlər gətirəcək… 
 Qarı bir əфsun oxudu, daşlar hamısı oldu adam. Məlik 
Məhəmməd qardaşlarını tapdı. Gəlib Məlik Cümşüdün arvadını 
da götürüb öz vilayətlərinə getdilər.           
               
 
 
 
 
 
 
 171 
Adil padşahın nağılı 
 
Biri vardı, biri yoxdu, yer varıdı, göy yoxdu, amma 
yerin üsdündə bir padşah vardı... Onun ədli, insafı bütün 
vilayətə yayılmışdı. Deyillər ki, bu padşah nəfəs alanda dağ–
daş, otdar sevinərdi ki, bizim ətrimizi, havamızı udur, məfəs 
verəndə gül, ətir qoxsu gələrdi. 
Onun məmləkətində aj–yalavaş yoxudu. Torpax 
arzusunda olana torpax, mal–mülk istəyənə mal–mülk verərdi. 
O qədər səxavətliydi ki, Allah–tala da onnan varın qısmazdı. 
Xəzinəsi ha dolub daşardı. Amma ki, bu paşahın züriyyəti 
yoxuydu. Elə fikir eləyirdi ayə mənnən sora bu məmləkəti kim 
yolluyub yola verəcəh. Padşah çox fikirrəşdi, az fikirrəşdi, 
böyüh vəziri yanına çağırıb dedi: 
Vəzir, sən bilisən mənim səltənətimdə bir ocax 
yandıranım, bir tüstü çıxardanım yoxdu. Mən istiyirəm taxtı–
tacımı elə bir adama verim ki, mənnən sora rəyyətim yenə 
halallıxdan sapıxmasın, bu vilayət dağılıb getməsin. 
Vəzir bir az fikirrəşdi dedi ki, paşşah sağ olsun nə tər 
desən həylə də bir yön qılarıx, inşallah hər şey sənin ürəyincə 
olar. Paşah taxtınnan "Ya Allah" deyib qalxdı. Vəzirinə əmr 
etdi ki, bu ölkədə nə qədər halal adam var, caar gətdir, 
sarayıma yığ, deynən padşahın fərmayışıdır. Qoy onnar gəlsin, 
mənim onnara tapşırığım var. 
Vəzir padşahın dediyi kimi də elədi. Vilayətin hər 
yanına adam saldırdı el – obada kimi halal bildilər padşahın 
sarayına göndərdilər. 
Elə ki, sabah açıldı, üzuza xeyirri sabahlar açılsın şahın 
sarayına xeyli halal adamnar cəmləşdi. Padşaha xəbər apardılar 
ki, qibleyi – aləm sağ olsun fərmayışınıza kimininsə malı – 
mülkündə gözü qalmıyan, halal əkib – halal biçənnər saraya 
təşrif gətiriblər. 
Şah xeyli sevindi onu gözdüyənnərin yanına gəldi. 
Ağsaqqal qarasaqqal nə xərtəm halal adam vardı, hamısına bir 
 
 172 
– bir nəzər elədi. Əmma nədənsə padşahın gözdəri donux, bət – 
bənizi soluxmuş görükürdü. O bütün səfin qabağından keçib 
taxtına əyləşdi. Əlini – əlinə vurup əmr etdi: 
– Vəzir, söylə mənim amanatdarımı gətirsinnər. Vəzir 
baş, əyib, dalı – dalı qapıdan çıxdı. Bir az keşdi nökər –nayib 
əllərində gül dipçəyi saraya varid oldular. Padşah yerinnən 
qalxdı hər halal adama bir dibçəh bir də bir tum verdi. Sora da 
əmr etdi ki, 40 günnən sora hər kəs becərdiyi güllə burda əmrə 
müntəzir olsunnar. Hər kimin gülü lap şux olsa, lap ətirri olsa 
bilsin ki, bu varıdat, bu taxtac ona çatacax. Baş əyib bir – bir 
mürəxxəs oldular. 
Günnər keşdi, vədə tamam oldu əmma padşahın 
gözdərində bir intizar, üzündə bir təlaş vardı. Elə bil bu Adil 
paşşah ayağ üstə bir müqəvvəydi. Heş dinib danışmırdı. 
Elə ki, sabah açıldı, üzuza bir də xeyirri sabahlar 
açılsın, halallar cəm oldu saray doldu ətiriynən. Padşaha xəbər 
getdi ki, bə adamlar gəlib, saray hələ belə behiş ətri görmüyüb. 
Şahın qaş – qabağı açılmırdı. Eşdə də bir göy guruldayıp bir 
yağış yağırdı ki, tut ucunnan çıx göyə. 
Padşah asta – asta bu halaladamların yanına gəldi. Hərə 
öz dipçəyindəki gülü padşahın qabağına qoyub. Təzim edib 
dipçəyinin yanında durur. Əmma bu adamnarın içində bir 
yetim cuvanəzən vardı ki, bət – bənizi ağappax idi. O, nə qədər 
əlləşmişdi toxum göyərməmişdi. Heş bura gəlməx də 
istəməmişdi. Padşahın onu öldürəcəyinnən qorxurdu. Ancax 
anası demişdi ki, bala get gör təzə padşah kim olacax, barı səni 
orda görsün, bizdə kasıblığın daşın atax. 
Padşah asta – asta gəlib bu cuvanəzənin qabağında 
durub təəccüblə ona baxdı, hökmlə dedi: 
– Sən niyə mənim fərmayışimi pozmusan. Hanı səən 
gülün? 
Oğlan, bu yetim ağappax oldu, qorxudan dili – ağzı 
təpidi. Hannan hana bir tər gücünü yığıb dedi: 
 
 173 
– Ey Adil padşah, Allah da şahıddır ki, mən naxələflih 
eləməmişəm. Əmma ha ona su verdim, ha günə görsətdim, ha 
istiyə qoyub, sərinə daşıdım heş nə bitmədi ki, bitmədi. Bilirəm 
padşahın fərmayışınnan çıxanın başı kəndirdə olur. Ey adil 
padşahı, sənnən bir ricam var. Məni öldürəsən, bilirəm. Əmma 
bir qoca anam var. Onun kimi – kimsənəsi yoxdu. Ona bir az 
puldan – paradan ver ki, məndə ərxəyin gedim o dünyaya. 
Padşah səssiz – səmirsiz qəyıdıb taxtına çıxdı. O yetim 
cuvanəzəni yanına çağırdı. Hamı qorxu içində uşağa baxırdı. 
Padşah gülümsünüp yerindən qalxdı, bu cuvanəzənin öz 
yerində taxdında əyləşdirdi, başınnan tacını götürüp dedi: 
Ey mənim rəyyətim. Bilin və ağah olun. Şükürər olsun 
məni yaradana ki, Allah məni namud qoymadı. Məmləkətimin 
halal adamı elə bu oğlandı. Mən bütün tumları bişirip 
vermişdim bu adamnara. Bilirdim ki, heç nə göyərmiyəcəh. 
Onnar halal olsalar da var – dövlət, mal – mülk, tax – tac 
hamısın yoldan çıxatdı. Bircə bu yetim uşax haxdan dönmədi. 
Odu ki, mən də sizi bu halal adama amanat etdim. 
Hamı çox şad oldu. Yağış kəsdi, gün çıxdı. Göydən üç 
alma düşdü. Biri mənim, bir nağıl dənin, biri də özümün... 
 
 
 174 
Hazarandastan bülbülü 
 
 Biri var idi, biri yox idi, bir padşah var idi. Bu padşahın 
bir bağı var idi ki, ruzigarın gözü belə bir bağ görməmişdi. 
Gül–gülü çağırır, içindən göz yaşı kimi çeşmələr axırdı. Bağın 
içində padşah dünyanın hər tərəфindən cürbəcür ağaclar 
gətirdib, əkdirmişdi. Qərəz, nə deyim bağda can dərmanı desən 
vardı. Bu bağın şöhrəti bütün ətraф–əknaфa yayılmışdı. 
Dünyanın hər tərəфindən dəstə–dəstə adamlar tamaşasına 
gəlirdi.  
Bir gün yenə ayrı şəhərdən üç nəфər bu bağı görməyə 
gəlmişdi. Padşahnan bağı gəzdilər, dolandılar. Bağın 
qapısından eşiyə çıxanda, qonaqlardan biri bir ah çəkib dedi:  
– Çox gözəl bağdı, amma heyiф ki, Hazarandastan 
gülüynən Hazarandastan bülbülü bu bağda yoxdu.  
Ikinci qonaq bir ah çəkib dedi: 
 – Çox gözəl bağdı, heyiф ki, Bili–Bilqeyis xanım burda 
deyil.  
 Üçüncü qonaq da eləcə bir ah çəkib dedi:  
 – Çox gözəl bağdı, amma heyiф ki, Süleymani–Ərəbat 
bu bağın içində deyil.  
 Qonaqlar getdilər, padşah düşdü фikrə, vəzir vərəvurd 
eləyib gördü ki, padşah çox фikirdədi, dedi: 
 – Padşah sağ olsun, nə oldu фikrə getdin?  
 Padşah dedi:  
 – Vəzir, qonaqların sözü məni фikrə saldı. Hər nə təhər 
olsa gərək Hazarandastan bülbülü, Bili–Bilqeyis xanım, bir də 
Süleymani–Ərəbat bu bağa gətirilə.  
 Vəzir dedi:  
 – Padşah sağ olsun, burda nə var ki, səni фikrə salır? 
Şükür olsun üç oğlun var. Çağır, əmr elə, gedib gətirsinlər. Bəs 
onlar nə vaxt sənə lazım olacaqlar?  
 
 175 
 Padşah görür ki, vəzir doğru deyir. Onun doğrudan da 
üç oğlu vardı. Əmr elədi çağırdılar. Elə ki, oğlanların üçü də 
gəldi padşahın bərabərinə, padşah dedi:  
 – Oğlanlarım, mənim bağım misli görünməmiş bir 
bağdı. Amma dörd dənə əsgiyi var, onlar da: Hazarandastan 
bülbülü, Hazarandastan gülü, Bili– Bilqeyis xanım, bir də ki, 
Süleymani–Ərəbatdı. Bilmirəm, göy göbəyini yerə dayasa da, 
gərək onları tapıb gətirəsiniz.  
 Oğlanlar atalarının əlindən öpüb atlarını minib yola 
düşdülər. Günə bir mənzil, təyyi–mənazil, yetişdilər üç yolun 
ayrıcına. Atlardan düşüb bir az rahatlanandan sonra oradakı 
böyük bir daşın altına bir üzük qoydular ki, hansı tez gələrsə o 
birilərinin dalınca getsin, atlarını minib, vəli–vəsilərini eləyib, 
öpüşüb ayrıldılar.  
 O biri qardaşları getməkdə olsunlar, sizə kimdən deyim, 
kiçik qardaşdan.  
 Bu kiçik qardaş bir neçə gün yol gedəndən sonra gəlib 
bir şəhərə yetişdi. Bir evin qabağında atdan düşüb gördü ki, bir 
qoca kişi dayanıb qapıda, dedi:  
 – Qoca, qəribəm, yol adamıyam, bu gecəni məni qonaq 
saxlayarsanmı? 
 Qoca: 
 – Niyə saxlamıram, bala?! Qonaq Allah qonağıdı.  
 Ev yiyəsi qoca, gün keçirmiş, dünyanın isti–soyuğun 
görüb, acı–şirinin dadmış bir adamdı. Gecə söhbət vaxtı 
oğlanın Süleymani–Ərəbatdan ötrü bura gəldiyini bilib dedi:  
 – Bala, sən gəl bu sevdadan əl çək! Çox igidlər, çox 
pəhləvanlar bunun üçün gedib, bir də dala qayıtmayıblar. Hələ 
sənin dimdiyinin sarısı heç getməyib, ağızından hələ süd 
qoxusu gəlir.  
 Oğlan dedi:  
 – Yox, dədəmə söz vermişəm, gərək eləyəm. Onda qoca 
dedi: 
 
 176 
 – Oğlan, indi ki, belə oldu qoy sənə deyim. O at hər gün 
bir çeşmə var, gəlib o çeşmədən su içir. Onu ancaq orda tutmaq 
olar. Ancaq o çeşmənin yanına getmək üçün gərək yeddi dənə 
odlu dərədən keçəsən.  
 Oğlan hər şeyi ondan öyrənib səhər atı mindi. Yola 
düşəndə qoca dedi:  
 – Çeşmənin başında bir ağac var. Çıxıb həmin ağacda 
gizlənərsən. Sübhi–sadıx zamanı bir dəstə at gələcək, cəhd 
eyləyib kəməndi qabaqdakı atın boynuna sal, özün də tez denən 
«at, Süleyman peyğəmbər eşqinə dayan!». Əgər elə deməsən, 
at səni də ağacı da yerindən oynadıb həlak edər. Elə ki, mindin 
ata, dala baxmadan dörddəmiyə çap! Daldan çoxlu səslər 
gələcək ki, «ay tutun, ay vurun»! nəbadə dönüb dala baxasan, 
baxsan daş olarsan.  
 Oğlan atı sürdü, az getdi, çox getdi, bir də gördü ki, 
uzaqdan işıq gəlir. Yaxınlaşdıqca işıq yekəldi, elə oldu ki, elə 
bil uzaqda məşəl yanır. Bir az getdikdən sonra baxdı ki, 
qabaqdakı işıq qocanın dediyi odlu dərədi. Dərənin istisi oğlanı 
təngişdirməyə başladı. Ancaq buna фikir verməyib yoluna 
davam elədi. Getdi yetişdi odlu dərənin başına. Dərə nə dərə, 
elə bil Allah cəhənnəmi bura köçürdüb.  
 Oğlan baxmayıb özün vurdu odun içinə. Dərədən 
çıxanda göy guruldadı, şümşürük oynadı, bir gurultu qopdu ki, 
həmlə arvad olsa, qorxudan uşaq salardı. Oğlan qocanın 
dediyinə əməl eləyib, heç bir tərəфə baxmayıb, özünü ikinci 
dərəyə vurdu. Belə–belə dərələrin yeddisini də keçib çıxdı bir 
düzəngaha. Bir qədər atı sürəndən sonra gəlib bir çəmənzara 
çıxdı. Çəmənin ortasında uca bir ağac var idi. Ağacın altında 
bir çeşmə çıxıb, abi–zəmzəm suyu kimi axırdı. Oğlan baxdı ki, 
elə qocanın dediyi yerdi ki, var. Atdan düşdü, əyləşib çəmənin 
başında bir az toqqasının altını bərkidəndən sonra, çıxıb ağacda 
oturub gözləməyə başladı. 
 Səhərə yaxın bir də gördü ki, budur yer titrədi, göy 
şaqqıldadı, şümşürük oynadı, təpənin dalından bir dəstə at 
 
 177 
çıxdı. Atlar üz qoydular çeşməyə tərəф getməyə. Oğlan yerin 
möhkəmləndirib kəməndi hazırladı. Atlar gəlib çeşməyə 
çatdılar. Oğlan baxdı qabaqdakı ata, gördü doğrudan da at bir 
atdı ki, Qırat onun yanında bir pula dəyməz.  
 Oğlan kəməndi atdı atın boynuna. At iki əlləri üstündə 
qalxdı göyə, oğlanı çəkdi, oğlan düz düşdü onun belinə. At bir 
də qalxdı ki, onu vursun yerə, oğlan dedi: 
 – Ay at, Süleyman eşqinə dayan!.. 
 At həzrət Süleymanın adını eşitcək dayandı. Oğlan onu 
dəhnə çilov vurub, başın döndərdi. Daldan nə qədər qışqırtı, 
bağırtı gəldisə, oğlan dönüb baxmadı, birbaşa atı sürdü. Beş 
günə gəldiyini iki saatda keçib qocanın olduğu şəhərə çatdı. 
Oradan keçib birbaş yola düzəldi. Gəldi haman üç yolun 
ayrıcına yetişdi. Daşın altına baxıb gördü ki, üzük ordadı. Bildi 
ki, hələ qardaşları qayıtmayıblar. Odu ki, üz qoydu ortancıla 
qardaşının getdiyi yola. Günə bir mənzil gəlib çatdı bir şəhərə. 
Şəhərin qırağında düşüb atın tükündən bir az çəkdi, özü girdi 
şəhərə, baxdı ki, möhkəm acıb, dedi: Gedib bir az yemək 
yeyim. Bu фikirnən gəlib bir aşbaz tükanına girdi. Əyləşib 
xörək istədi. Aşpaz şəyirdi xorək gətirəndə oğlan gördü ki, öz 
qardaşıdı, soruşdu:  
 – Bəs qardaş, bu nə hal?  
 Qardaşı dedi: – Qardaş işim tutmadı, heç bir şey tapa 
bilmədim. Axırda aşpazxana sahibinə yataqxana pulu verə 
bilmədiyimə görə, indi məni burda şəyird eləyib işlədir. Oğlan 
onun borcunu verib aşpazdan aldı, şəhərdən də ona bir at aldı, 
sonra da lazım olan başqa şeylər alıb şəhərin qırağına gəldilər. 
Oğlan cibindən Süleymani–Ərəbatın tükünü çıxarıb 
tutuzdurdu. Süleymani–Ərəbat badi–sərsər kimi gəldi. Hər iki 
qardaş mindi, sürüb birbaş çatdılar üç yolun ayrıcına. Daşın 
altına baxıb gördülər ki, üzük ordadı. Kiçik qardaş ortancıla 
dedi:  
 – Qardaş, sən qal burda, mən gedim böyük qardaşımızın 
dalınca.  
 
 178 
 Ortancıl qardaş orda qaldı, bizim bu kiçik mazarat 
üçüncü yola düzəldi. Az getdi, çox getdi, gəlib bir şəhərə çatdı. 
Baxdı ki, böyük bir qəsr var. Bu qəsrin balaxanasında bir qız 
oturub, bir qız oturub ki, gözəlliyi göylərdən bac istəyir. Amma 
qəsrin qabağında bir dəstə фəhlə palçıq ayaxlayır. Oğlan 
yanaşdı фəhlələrə ki, soruşsun görsün, bu balaxanadakı qız 
kimdi. Bir də nə gördü?! Böyük qardaşı фəhlə paltarında 
qıçlarını da çirmələyib, burada palçıq ayaxlayır. Bunu görəndə 
oğlanın az qaldı ki, ruhu bədənindən uçsun, dedi:  
 – Qardaş, bu nə haldı?  
 Qardaşı dedi: 
 – Qardaş, bu qızı ki görürsən, bu Bili–Bilqeyis xanımdı. 
Hazarandastan gülü ilə, Hazarandastan bülbülü də ondadır. Bu 
palçıq ayaxlayanlar da ki, hərəsi bir padşahın oğludu. Gəliblər 
ki, onu alsınlar. O da hər gələnnən güləşib yıxıb, hər yıxılana 
beləcə ömrünün axırınacan burada palçıq ayaqlatdırır.  
 Oğlan dedi:  
 – Qorxma, qardaş, bu saat onun saçlarını əlimə 
dolayaram.  
 Başını yuxarıya qaldırıb dedi:  
 – Qız, düş aşağı! 
 Qız dedi:  
 – Nə istəyirsən?  
 Oğlan dedi:  
 – Sənnən güləşmək istəyirəm.  
 Qız gülüb dedi:  
 – Bir baxginən bu palçıq ayaxlayanlara. Bunlar hərəsi 
bir pəhləvandı. Indi burda palçıq ayaxlayırlar. Mənim sənə 
yazığım gəlir. Sən yaxşı bir oğlansan, özünü bədbəxt eləmə, 
çıx get!  
 Oğlan dedi: 
 – Uzun danışmağın yeri yoxdu. Bunları da görürəm, 
səni də, düş gəl yerə!  
 Qız dedi:  
 
 179 
 – Get oğlan, sənin ağzından hələ süd qoxusu gəlir. 
Anan yazıqdı, sənin hələ bələnməli vaxtındı, get özünü bədnam 
eləmə!  
 Oğlan dedi:  
 – Sənin cənginə indiyə kimi görünür ki, pəhləvan 
düşməyib, indi məndən gözün qorxduğuna görə aşağı düşə 
bilmirsən.  
 Qız hirsləndi: 
 – Oğlan, mən sənə qıymırdım, sənə yazığım gəlirdi. 
Indi ki, sən belə danışdın, çox yaxşı, gəl güləşək. Ancaq bir 
şərtnən. Sən məni yıxa bilsən, ixtiyar sənindi, nə istəsən elə, 
mən səni yıxdım başını kəsəcəyəm.  
 Oğlan dedi:  
 – Mən razıyam, şərtin gözüm üstə.  
 Meydan sulandı, süpürüldü, küştü başlandı. Üç gün, üç 
gecə güləşdilər. Oğlan axır canın dişinə yığıb bir tilişdirmə 
vurub qızın arxasın qoydu yerə.  
 Qız dedi:  
 – Ixtiyar sənindi, öldürə bilərsən.  
 Oğlan əlini onun kürəyinə vurdu. Qız dedi:  
 – Bu gündən mən sənin qulunam.  
 Oğlan palçıq ayaxlayanların hamısını azad elədi. 
Hazarandastan bülbülünü, Hazarandastan gülünü, Bili–Bilqeyis 
xanımı, bir də ki, qardaşını götürüb yola düşdü. Günə bir 
mənzil gəlib çatdılar üç yolun ayrıcına, gördülər ortancıl qardaş 
orda bunların yolunu gözləyir. Çadırlar quruldu, qazanlar 
asıldı, yedilər, içdilər, hərə öz çadırına yatmağa getdi. Gecə nə 
ortancıl qardaşın, nə də böyük qardaşın gözünə yuxu getmədi. 
Onlar bilmirdilər ki, atalarının yanına nə üzlə çıxacaqlar. 
Gecənin bir vaxtı böyük qardaş durub getdi ortancıl qardaşın 
yanına. Bir az götür–qoy eləyəndən sonra bu qərara gəldilər ki, 
qardaşlarının əl–ayağını bağlayıb salsınlar quyuya. Onun 
gətirdiyi bütün bu şeyləri aparıb öz adlarından versinlər 
padşaha.  
 
 180 
Oğlan şirin yuxuda yatmışdı. Deyərlər ki, səhərin 
yuxusu ölümdən betərdi. Qardaşlar onun ayağını kəndirnən 
bərk sarıyıb gətirib Yusiф kimi bir quyuya salırlar. Səhər 
tezdən bütün qəфlə–qatırı yükləyib hazırladılar. Bili–Bilqeyis 
xanım soruşdu:  
– Bəs oğlan hanı?       
 Qardaşlar dedilər ki, o gecəynən atama muştulux 
aparıb.  
 Hər şeyi hazırladılar, amma nə qədər elədilərsə, 
Süleymani–Ərəbat onlara baş vermədi ki, vermədi. Axırda 
gördülər ki, tuta bilməyəcəklər, onu çar–naçar buraxıb atların 
içindən bir yaxşı at seçdilər. Süleymani Ərəbatsız yola 
düşdülər. Gəlib yetişdilər atalarının hüzuruna. Ataları şeyləri 
görüb çox sevindi. Kiçik oğlunu soruşdu, dedilər:  
 – O, heç bir şey gətirə bilməmişdi, ona görə də üzüqara 
olduğundan sənin yanına gələ bilmədi.  
 Əlqərəz, padşahı aldatdılar. O da bunların dediklərinə 
inandı. Bili–Bilqeyis xanım üçün məxsusi bir otaq ayırdılar, 
yaşamağa başladılar.  
 Onlar öz yaşamaqlarında olsunlar, sənə kimdən xəbər 
verim, kiçik oğlandan.  
 Bir vaxt səhərin yeli onun burnuna dəyəndə, ayılıb 
gördü ki, bir quyunun içindədi, qardaşlarının xəyanətini başa 
düşdü, dedi:  
 – Hey gidi dünya, mən onlara nə elədim, onlar mənə nə 
elədilər…  
 Ancaq gec idi. Əlləşdi ki, bir təhər quyudan çıxsın, 
ancaq quyu çox dərinidi, heç bir dənə də ayaq yerisi yoxudu. 
Odu ki, çıxa bilmədi.  
 Yadınızdadırmı Süleymani–Ərəbat onlara baş verməyib 
burda qalmışdı, öz sahibini axtarırdı. Qoxuluya–qoxuluya gəlib 
quyunun başına çatdı. Gördü ki, oğlan quyudadı. Gedib 
yaxındakı ağaclardan bir az meyvədən, zaddan yığıb gətirib 
 
 181 
quyuya saldı. At həmişə belə eləyirdi, gecələr də quyunun 
başında yatırdı.  
 Bir gün bir karvan gəlib burda düşdü. Baxdılar ki, 
quyunun başında yaxşı bir at var. Istədilər onu tutsunlar. Nə 
qədər elədilərsə, at baş verməyib elə quyunun ətraфında 
dolanırdı. Axırda dedilər ki, qoy görək bu quyuda nə sirr var ki, 
bu at burdan o yana getmir. Quyuya səsləndilər. Oğlan ordan 
səs verdi. Qərəz, oğlanı quyudan çıxartdılar, əhval–pursanlıq 
elədilər, o da açıb bütün başına gələnləri danışdı, sonra onlara 
razılıq eləyib, Süleymani–Ərəbatın üstünə süvar oldu, üz 
qoydu öz şəhərlərinə. Gəlib şəhərin qırağında atdan düşdü, 
tükündən bir az çəkib cibinə qoydu, cilovun boynuna dolayıb, 
ötürdü. Gedib bir aşbaza şəyird oldu.  
 Bu burada işləməyində olsun. Bir gün padşah adam 
göndərirdi, Bili–Bilqeyis xanıma ki, hazırlaşsın, onu alır böyük 
oğluna. Bili–Bilqeyis xanım padşahla heç görüşməmişdi. 
Hazarandastan bülbülüynən gülü də vermirdi. Çəkilib öz 
otağında qara geyinib yasa batmışdı. Padşahın siфarişinə cavab 
göndərdi ki, mənim nişanlım hələ gəlməyib, kim məni almaq 
istəyirsə, gərək məni yıxa, sonra ala.  
 Padşah oğluna əmr elədi ki, onu yıxsın.  
 Oğlan onun gücünü bilirdi, yaxşı bilirdi ki, onu yıxmaq 
bunun çörəyi deyil. Odu ki, özün vurdu naxoşluğa. Oğlanın bu 
naxoşluğu çox uzun çəkdi. Padşah vəzirdən soruşdu:  
 – Vəzir, bu məsələdən ağlın nə kəsir?  
 Vəzir dedi:  
 – Şah sağ olsun, sənin oğlun məhəbbətin gücündən 
naxoşlayıb, toy olmayınca o, sağalmayacaq.  
 Padşah əmr elədi, toy tədarükü başlandı. Bili–Bilqeyis 
xanım gördü ki, işi zorla başladılar, öz ürəyində dedi:  
 – Yaxşı, mən də özüm bilərəm nə edərəm.  
 Bəli, toy quruldu, carçılar car çəkdi, qonaqlar çağırıldı, 
gəldi toyun axırıncı günü ki, gəlin gedəcəkdi, atlılar atlandı, at 
 
 182 
çapmağa başladılar. Padşah da öz əyan–əşraфıynan oturub 
tamaşa eləyirdi. Bili–Bilqeyis xanım da pəncərədən baxırdı.  
 Aşpaz bizim oğlanı  dükanda qoyub at çapmağa 
getmişdi. Elə ki, o getdi, oğlan durub ayağa, atın tükünü 
çıxardıb tutuzdurdu. At hazır oldu, ayaq üzəngiyə, diz 
qabırğaya, yatdı atın boynuna, badi–sərsər kimi özünü vurdu 
çapışanların arasına. Padşah bir də gördü ki, budu bir oğlan 
gəlir, bir at minib, bir at minib ki, daha nə deyim. At yernən, 
göynən əlləşir. Oğlan bir o yana çapdı, bir bu yana çapdı, bir 
məhmizdə bütün çapışanları keçdi… üçüncü dəфədə padşahın 
böyük oğlunun boynunu vurdu, qaçdı.  
 Padşah nərə çəkdi ki:  
 – Amandı tutun, kim tutsa, varımın yarısını ona 
verəcəyəm.  
 Atlar düşdülər oğlanın dalına, oğlan gördü budu bütün 
pəhləvanlar gəlir. Hərçənd ki, o onların heç birindən 
qorxmurdu, amma bildi ki, dayanıb dava eləsə onu 
tanıyacaqlar, odu ki, üzün ata tutub dedi:  
 – Süleyman eşqinə, at, məni götür!    
 Elə söz ağzından qurtarmamışdı ki, at iki əlləri üstündə 
qalxdı göyə, ucadan bir kişnədi, elə götürüldü ki, elə bil ox 
yayından çıxıb, bir göz qırpımında gözdən itdi. Toy yasa 
döndü, hər şey qara boyandı. Bütün şəhər qırx gün yas saxladı. 
Amma Bili–Bilqeyis oğlanı tanımışdı. Indi daha lap 
arxayınlamışdı ki, oğlan sağdı, özü də burdadı.  
 Bu işdən düz bir il keçdi. Elə həmişə aşpaz heyiфsilənib 
deyərdi:  
 – Köpəkoğlu conənbər görmüş, hardansa gəlib toyu yas 
elədi. Amma oğlan da əntiqə oğlanıdı ha… adamın heç 
dilindən gəlmir ki, ona qarğış eləsin.  
 Oğlan da həmişə cavabında deyərdi:  
 – Vay köpəkoğlu, amma heyiф ki, mən getməmişdim 
görəm.  
 
 183 
 Atalar yaxşı deyiblər ki, « ölən elə ölən yerdə qalar». 
Odu ki, indi də bir neçə vaxt qara–mara bağlayandan sonra 
böyük oğlan yavaş–yavaş yaddan çıxdı.  
 Padşah Bili–Bilqeyis xanıma siфariş göndərir ki, əl–
ayağını sazlasın, onun kəbinin kəsdirib ortancıl oğluna.  
 Bəli, yenə tədarük görüldü, qazanlar asıldı, düyülər 
salındı suya. Toy başlandı. Ancaq Bili–Bilqeyis xanım bu dəфə 
arxayındı. O yəqin eləmişdi ki, oğlan buradadı.  
 Bəli, at çapılan gün yenə oğlan, əvvəl dediyimiz kimi, 
aşpaz gedəndən sonra dükanı bağlayıb şəhərin qırağına çıxdı, 
atın tükünü tutuzdurdu. At hazır oldu, qıçın aşırdı atın belinə, 
özünü vurdu çapanların içinə. Camaat hən–hün eyləyib onu 
tutunca, o, ortancıl oğlanın da boynunu vurub, atı sürdü düz 
padşahın qabağına. Atdan düşüb dayandı şahın bərabərində. 
Padşah gördü öz oğludu. Qolun onun boynuna salıb dedi:  
 – Oğul, bu nə işdi gördün?  
 Oğlan dedi:  
 – Ata, yoldaşına xəyanət eləyənin cəzası belə olmalıdı, 
əgərçi qardaş da olsa.  
 Padşah təəccübdən dedi:  
 – Necə? Bu nə sözdü? 
 Oğlan bütün əhvalatı bizim bildiyimiz kimi danışdı. 
Hamı onu haqlı gördü. Yas təzdən toya döndü. Qırx gün, qırx 
gecə toy eləyib, Bili–Bilqeyis xanımı kiçik oğlana aldılar. 
Bağın düz ortasında bir qəsr tikdirib onları ora köçürdülər. 
Hazarandastan gülü bir tərəфdə, Hazarandastan bülbülü bir 
tərəфdə, Bili–Bilqeyis xanımnan oğlan da onların ortasında… 
bəh–bəh, keçmə bu bağın ləzzətindən.  
 Onlar yedilər, içdilər, yerə keçdilər. Siz də yeyin, için,  
 
 
 
mətləbinizə yetişin! Göydən üç alma düşdü, biri mənim, biri 
nağıl deyənin, biri də özümün, siz sağ, mən salamat.       
 
 184 
              
 
 185 
Hambal Əhməd 
 
 Biri vardı, biri yoxdu. Çox böyük şəhərin birində bir 
dövlətli tacir vardı. Bu tacir səhər çörəyini yeyəndən sonra 
həmişə bazara gedərdi ki, görsün təzə nə cür mallar satırlar, 
alış–veriş necə gedir. Həmişə bazarda nə cür yaxşı mal 
satılsaydı, hamısı bu tacirin evində tapılardı. Bir gün yenə tacir 
bazardan çoxlu mal almışdı. Bu malın hamısını bir sandığa 
yığıb, getdi bir hambal axtarsın ki, gəlib bu şeyləri arabaya 
yığsın, küçə qapısından da evə daşısın.  
 Bir az gəzəndən sonra gördü ki, kənarda bir hambal 
oturub. Bu hambalın adı Əhməd idi. Tacir əl eyləyib onu 
çağırdı:  
 – Ay hambal, gəl bu şeyləri arabaya yığ, apar evə, orda 
da arabadan götürüb qoyarsan evə.  
 Hambal Əhməd gəldi. Bir ora baxdı, bir bura baxdı, bir 
də şeylərə baxdı dedi:  
 – Qoy bu şeyləri mənim dalıma.  
 Tacir dedi:  
 – Ay hambal, bunu araba gücnən çəkib aparır, sən nə 
danışırsan, belin zadın sınar, sonra məni xataya salarsan.  
 Hambal Əhməd dedi:  
 – Ay tacir ağa, burda nə var ki, az yükdü, sənin işin 
deyil, sən ancaq mənim yanımcan  gəl.  
 Tacir bir iki adam çağırdı, köməkləşib sandığı hambal 
Əhmədin belinə qoydular. Hambal Əhməd sandığı götürüb 
atdana–atdana yola düşdü. Tacir də mat–mat baxa–baxa bunun 
dalınca gedirdi.  
 Evə çatdılar, hambal Əhməd sandığı yerə qoyub, oturdu 
ki, bir az dincəlsin. Əhməd yerə oturanda, tacir фikirləşdi ki, 
dəli şeytan deyir ki, tut bu hambalı apar padşahın yanına, bir az 
pul qır. Onsuz da padşah pəhləvan axtarır. Hambal Əhməd bir 
az dincələndən sonra ayağa durdu ki, getsin, tacir onun 
qabağını kəsib dedi:  
 
 186 
 – Mən səni buraxan–zad deyiləm. Bu saat mənnən 
gedəcəksən padşahın yanına.  
 Hambal dedi:  
 – Ay tacir ağa, mən hara, padşah hara, sən gəl məndən 
əl çək, heç zəhmət haqqı da istəmirəm, qoy çıxım gedim.  
 Tacir hökmnən dedi, olmaz ki, olmaz.  
 Nə isə tacir yarı zor, yarı xoş hambalı padşahın yanına 
apardı. Ora çatdı, qapını döydü, padşahın nökərlərindən biri 
gəlib, qapını açıb dedi:  
 – Nə istəyirsən?     
  Tacir dedi:  
 – Padşaha xəbər verin ki, onun üçün bir qüvvətli 
pəhləvan gətirmişəm.  
 Nökər qapını örtüb padşahın yanına getdi, üstündən bir 
az keçəndən sonra gəlib dedi:  
 – Padşah buyurdu ki, içəri gəlsinlər.  
 Tacir hambal Əhmədnən nökərin dalına düşüb padşahın 
hüzuruna gəldilər. Padşah hambal Əhmədə baxıb gördü ki, heç 
pəhləvanlarının içində bu boyda pəhləvan yoxdu. Tez əmr elədi 
ki, buna yaxşı paltar verilsin, yer verilsin. Padşah tacirə də pul 
verib yola saldı.   
 Hambal Əhmədə yaxşı paltar verdilər, otaq verdilər. 
Əhməd öz hambal paltarlarını soyunub bir sandığa qoydu, 
açarını da öz cibində saxladı. Geyinib–keçinəndən sonra bağa 
gəzməyə çıxdı. Bağda gəzəndə demə padşahın qızı da öz 
pəncərəsində oturub, ona tamaşa eləyirmiş. Bir ürəkdən min 
ürəyə padşahın qızı buna vuruldu. Demə qız buna baxanda 
hambal Əhmədin də gözü onda imiş. Bu da qıza aşiq olubmuş. 
Əhməd qaldı məəttəl ki, qızınan harda söhbət eləsin.  
 Bir gün yenə qızı görmək üçün baxçaya çıxdı. Qızın 
yatdığı otağın pəncərəsinə baxdı, gördü ki, qız ağacların 
dalında oturub ona baxır. Demə qız da gözləyirmiş. İkisi də 
bir–birinə yaxınlaşıb görüşdülər, ürəklərini bir–birinə açdılar. 
Bu gündən sonra Əhmədinən qız həmişə burda görüşürdülər.  
 
 187 
 Günlərin bir günündə bir böyük əjdaha şəhər çayının 
üstünü kəsib, şəhəri qoydu susuz. Padşah pəhləvanlarının 
hamısını yanına çağırıb, əmr elədi ki, əjdahanı öldürsünlər. 
Əhməd gördü ki, bunu əjdaha qabağına göndərirlər, tez 
cibindən sandığın açarını çıxartdı, gedib sandığı açdı, hambal 
paltarını çıxarıb geydi. Çıxıb getmək istəyəndə qız onu görüb 
dedi:  
 – Ay Əhməd, neyləyirsən? Mən səni sevirəm, sən də 
məni, yavaş–yavaş atam da razı olur. Sən getsən bizim işimiz 
necə olar? Gəl sən get davaya, qorxma, heç zad olmaz.  
 Əhməd dedi:  
 – Yox, atam, mənim işim deyil. Get işinin dalıncan. 
Mən gərək özümü ölümə verəm, nə var, sən məni istəyirsən. 
Nə gəlib sənətimə. Gedib təzdən hambal olacağam. Mən hara, 
əjdaha hara.  
 Qız təzədən başladı yalvarmağa:  
 – Ay Əhməd, sənin nə işin var ki, özünü əjdaha 
qabağına verəsən. Qoşunu göndər əjdahanın qabağına, özün də 
de ki, mən daldan hücum eləyəcəyəm. Elə ki, qoşun töküldü 
əjdahanın üstünə sən özünü çək bir qırağa. Nə işin var 
əjdahaynan davaya çıxırsan. Get bir kölgədə yat, elə ki, 
vurhavur sakitləşdi, onda sən də bir yandan çıx gəl evə.  
 Bu sözlər bir az Əhmədin qulağına girdi. Təzədən 
hambal paltarlarını çıxardıb sandığa qoydu. Pəhləvan 
paltarlarını geyib qoşunun yanına gəldi.  
 Qoşun cəmləndi, şeypur çalındı, hambal Əhməd 
qoşunun qabağına düşüb, çaya tərəф getməyə başladılar. Çaya 
yaxınlaşanda Əhməd qoşunu dağıdıb göndərdi əjdahanın 
qabağına, özü də qızın dediyi kimi, çəkilib bir ağacın 
kölgəsində yatdı.  
 Bir az keçmişdi, Əhməd gözlərini təzəcə açmışdı ki, bir 
də nə gördü! Vay dədə vay! Bir əjdaha gəlir ki, adamı lap 
vəhmə basır. Əhməd gördü ki, yox işlər şuluqdu. Əjdaha bir 
baş onun üstünə gəlir. Öz canın qurtarmaq üçün xəncəri 
 
 188 
belindən çıxarıb, əlinə aldı. Əjdaha buna yaxınlaşıb hücum 
eləyəndə Əhməd bütün qüvvətini yığıb əjdahanı iki böldü, o 
saat qan göyə фəvvarə verdi.  
 Padşaha muştuluqçu getdi ki, Əhməd əjdahanı öldürdü. 
Əhmədi padşahın hüzuruna gətirdilər. Padşah camaatı yığıb 
dedi:  
 – Məni istəyən, buna xələt!  
  Hər tərəфdən buna xələt töküldü. Şəhər suynan sirab 
oldu. Əhməd də xələtini yığıb, qızın yanına gəldi. Qız onu 
görən kimi yaxınlaşıb dedi:  
 – Sənə demədimmi əjdaha sənə heç nə edə bilməz. Indi 
get atamdan məni istə.  
 Əhməd padşahın yanına elçi göndərdi. Padşah çox 
şadlıxnan qızını ona adaxladı. Bir neçə ay keyфnən, səфaynan 
gün keçirdilər. Bir gün xəbər çatdı ki, ikinci əjdaha suyun 
qabağını kəsib.  
 Padşah vəziri çağırıb dedi:  
 – Vəzir, bir tədbir tök, şəhər susuzluqdan qırılır.  
Vəzir dedi:  
– Padşah sağ olsun, nə var ki, Əhmədi göndər, gedib 
öldürsün.  
Padşah tez Əhmədi çağırıb dedi:  
– Əhməd, mən görürəm ki, sən çox igid adamsan. Ikinci 
əjdaha gəlib suyun qabağını kəsib. Gedib onu öldürməyi sənə 
tapşırıram.  
 Əhməd bu sözləri eşidən kimi cibindən açarı çıxarıb 
birbaş sandıq olan otağa getdi. Sandığın ağzını açdı, içindən 
hambal paltarını çıxardıb geyməyə başladı. Qız qaça–qaça 
gəlirdi ki, Əhmədə ürək versin, gedib gördü Əhməd yenə 
hambal paltarını geyib getmək istəyir.  
Qız yenə buna yalvarmağa başladı.: 
 – Ay Əhməd, allaha bax, tarıya bax, gəl sən mənim 
sözümdən çıxma. Indi biz nişanlıyıq. Sən nə ürəknən məni 
buraxıb gedirsən, gəl sən yenə get.  
 
 189 
 Əhməd onun sözünü kəsib dedi:  
 – Xeyir a, gələsən bunun xatiri üçün yenə ölümə 
gedəsən. Bir dəфə getdim, gücnən qurtardım. Indi ikinci dəфə 
gedib heç qayıtmayım? Xeyir, mənim işim deyil.  
 Qız dedi:  
 – Ay Əhməd, başına dönüm, qurbanın olum, o dəфə 
gedəndə yerdə yatmışdın əjdaha sənin üstünə gəldi, indi 
gedəndə ağacda yat, heç əjdaha da çıxa bilməsin.  
 Bu söz Əhmədin xoşuna gəldi. O təzədən hambal 
paltarını soyunub, öz pəhləvan paltarını geyinib, qoşunun 
yanına gəldi. Qoşun düzülüb onu gözləyirdi. Şeypur çalındı, 
əmr olundu, qoşun yola düşdü.  
 Bir az gedəndən sonra, çayın qırağına çatdılar.  
 Əhməd dedi:  
 – Siz qabaqdan hücum eləyin, mən də gedib onu daldan 
tutacağam.  
 Qoşun qabaqdan əjdahanın üstünə töküldü. Qoşun 
qorxmurdu, çünki bilirdi ki, hər necə olsa, Əhməd əjdahanı 
öldürəcək. Əhməd elə ki, gördü qoşun getdi, bir hündür ağacın 
başına çıxıb yatdı. Elə təzəcə oyanmışdı ki, nə, budu, əjdaha 
onun üstünə gəlir.  
 Əhməd gördü ki, işlər pisdi. Tez ağacdan yerə düşdü, 
gördü xəncərin işə salmasa, öz canı gedəcək. Tez xəncəri əlinə 
aldı, əjdaha buna çatan kimi, Əhməd bütün gücünü yığıb 
xəncərinən əjdahanın başından vurdu. Qan əjdahanın başından 
фəvvarə kimi axdı; əjdaha ölüb, yerə sərildi.  
 Qoşun gəlib gördü ki, Əhməd əjdahanı öldürüb, özü də 
ayağını əjdahanın döşünə qoyub dayanmışdı. Tez padşaha 
muştuluqçu getdi ki, Əhməd əjdahanı öldürübdü. Camaat 
töküldü, Əhmədi qucaqlarına alıb, birbaş padşahın hüzuruna 
gətirdilər. Padşah Əhmədi görən kimi yanına çağırıb alnından 
öpdü, dedi:  
 – Məni istəyən buna xələt versin!  
 
 190 
 Camaat əlindən gələni Əhmədə xələt verib, onun başına 
фırlanırdı. Əhməd xələtlərini götürüb öz otağına getdi. Qız 
eşitdi ki, Əhməd əjdahanı öldürüb, sevincək Əhmədin otağına 
qaçdı. Görüşdülər, öpüşdülər, sonra qız dedi:  
 – Əhməd, sənə dedim ki, get, əjdaha sənə heç bir şey 
eləyə bilməz.  
 Əhməd cavab verib, dedi ki, doğrudur, bu dəфə sən 
dediyin kimi ağacda yatmışdım, amma köpək oğlunun əjdahası 
elə bil mənnən güləşməyə gəlib. Iyləyə–iyləyə gəlib məni 
tapdı. Gördüm ki, yerimdə sakit otursam, bu məni tikə–tikə 
eləcəyək, tez xəncərimi çıxarıb onu iki böldüm.  
 Qız çox sevindi. Gecə oldu, hərə öz otağına çəkilib 
yatdı.  
 Bir neçə gün belə keçdi. Bir gün padşah Əhmədi yanına 
çağırıb dedi:  
 – Əhməd, mən toy tədarükü görürəm. Bu günlərdə 
sənin toyundu. Bu işə sən nə deyirsən?  
 Əhməd heç nə deməyib başını aşağı saldı. Padşah gördü 
ki, baş aşağı salmaq razılıq bildirir.  
 Bir neçə gün toy tədarükü görüldü, qıza toy paltarları 
tikildi, qonaqlar çağırıldı. Iki gündən sonra toy başlanacaqdı.  
 Bir gün padşah evində oturmuşdu, gördü ki, qonşu 
məmləkətin adamları gəlib padşahlarından kağız gətiriblər. 
Padşah vəziri çağırıb kağızı oxutdurdu. Bildirdilər ki, qonşu 
məmləkətin padşahı bunları davaya çağırır.  
 Səhəri gün padşah başladı dava tədarükünə. Əhmədi 
yanına çağırıb dedi:  
 – Əhməd, bilirəm bu xəbər sənin ürəyini sıxacaq, amma 
gərək deyəm. Qonşu məmləkətin padşahı bizi davaya çağırır. 
Indi biz dava tədarükü görürük. Sənin toyun hələ qaldı. Sən 
özün də davaya hazırlaş. Sabah dava başlanır.  
 Əhməd dava sözünü eşidən kimi əlini saldı cibinə, 
haçarını çıxarıb, gəldi birbaş sandıq olan otağa. Sandığın ağzını 
açdı, hambal paltarını çıxarıb geydi, qalanını götürüb bir baş 
 
 191 
çıxmaq istəyirdi ki, qız içəri girdi. Qız gördü ki, Əhməd yenə 
hambal paltarını geyinib, soruşdu:  
 – Ay Əhməd, yenə nə olub bu paltarını geyinmisən?  
 Əhməd dedi:  
 – Necə yəni nə olub? Atan iki kərə məni əjdaha 
qabağına göndərib bəs deyil, indi də qoşun qabağına göndərir. 
Gic deyiləm ki… getsin özü də! Niyə mən havayı–havayı 
canımı qurdlara verim?  
 Qız yenə durdu yalvarmağa:  
 – Ay Əhməd, allaha bax. Gəl sən mənim sözümə bax, 
get davaya. Əjdahanı öldürəndə sənə nə oldu ki, indi də nə 
olsun?  
 Əhməd qızın üzünə baxıb dedi:  
 – Uzun danışma, mən davaya gedən–zad deyiləm, 
əjdahaydı, təkidi, mən onu öldürdüm, indi də əjdaha deyil ki… 
oxun biri gəlib sancıldı ürəyimə, sonra nə olsun? Mən qoşun 
qabağına gedə bilmərəm.  
 Qız dedi:  
 – Ay dəli, axı sən özünü niyə üzə verirsən. Min ata, 
denən ki, mən həmişə düşmənə daldan hücum edərəm, siz 
qabaqdan gedin. Onlar qabaqdan hücum eləyəndə, sən də qaçıb 
bir yanda gizlənərsən. Bu da əjdaha deyil ki, dalınca gəlsin. 
Yoxsa toyumuza iki gün qalıb məni niyə bədbəxt eləyirsən.  
 Bu sözlər bir az Əhmədin ürəyini yumşaltdı. Əhməd 
razı olub, əmr elədi ki, bir at gətirsinlər.  
 Nökər tez yüyürüb tövlədən bir yaxşı at seçib gətirdi. 
Əhməd atdan çox qorxurdu. O, ata yaxınlaşanda, əl vurdu atın 
qarnına. Bu atın qarnına əl atan kimi, at qarnını tərpətdi. 
Əhməd qorxub əmr elədi ki, bu at pisdi, yaxşısını gətirsinlər. O 
elə bir at axtarırdı ki, yabı kimi, nə qədər əl vursan da 
tərpənməsin. Nökərlər Əhmədin əmrinə görə gedib tövlədən bir 
başqa at seçib gətirdilər. Əhməd bunun qarnına əl vurdu, gördü 
ki, bu da qarnın tərpətdi. Əmr elədi başqa at gətirsinlər. Elə–elə 
 
 192 
beş–altı at gətirib, hamısının qarnına əl vurub gördü ki, 
qarınları tərpənir.  
 Nökər gördü ki, hansı at gətirirsə Əhmədin xoşuna 
gəlmir, axırda dedi:  
 – Ay pəhləvan ağa, əgər istəyirsən özün tövlə həyətinə 
get, mən də atların hamısını çıxardım, hansı xoşuna gəlsə onu 
götür.  
 Əhməd bunun sözünə baxıb tövlə həyətinə getdi, atlara 
bir–bir baxdı, hamısına əl vurdu, gördü ki, yox, hansına əl 
vurur, özünü dik atır. Heç birini seçmədi. Bir də baxıb gördü 
ki, küncdə bir yazıq at var. Tez ona yaxınlaşdı, nə qədər əl 
vurdu, gördü ki, bunun heç halına təфavüt eləmir. Öz–özünə 
фikirləşdi ki, bu yabı mənim üçün lap yaxşıdı. Tez nökəri 
çağırıb dedi:  
 – Gəl bu atı mənə ver.  
 Nökər atı çəkib bunun yanına gətirdi. Əhməd atın 
üstünə mindi. Gördü ki, lap bunun malıdı. Elə bu at yavaş–
yavaş gedər. Amma öz–özünə dedi:  
 – Hər nə olur–olsun, qoy ayaqlarımı bağlatdırım. Tez 
nökərləri çağırıb dedi:  
 – Gəlin mənim ayaqlarımı atın qarnının altından bir–
birinə bağlayın. Nökərlər bunun ayaqlarını bərk–bərk 
bağladılar. Əhməd bu işləri görəndə, padşah da aynadan 
baxırdı. Öz–özünə dedi:  
 – Adə, bu nə cür adamdı, gör atların içində nə yaxşı at 
seçdi. Kişi doğurdan da minici imiş. Yel atını tapıb.  
 Meydanda qoşun bir–birini qırırdı, padşahın qoşunu 
yavaş–yavaş basılırdı. Padşah da, sərkərdələr də, az qalmışdılar 
özlərini itirsinlər. Elə ki, Əhməd atın üstünə mindi, tay dalısını 
soruşma. At bir başın silkələdi, cilov Əhmədin əlindən çıxdı. 
At bunu birbaş götürdü. At elə gedirdi ki, yel kimi. Əhməd 
gördü ki, uzaqdan bir ağac görünür. At bu ağaca yaxınlaşcaq 
Əhməd əlini atdı ağaca ki, yapışıb atı saxlasın, at  onu elə çəkdi 
ki, ağac kökündən çıxıb qaldı Əhmədin qoltuğunda. Əhməd yel 
 
 193 
atının üstündə, qoltuğunda bir əlli–altmış illik ağac, düşmən 
qoşununun içinə soxuldu. Yel atı o yan–bu yana çırpınırdı. At 
oyan, bu yana qaçdıqca düşmənin əsgərləri Əhmədin 
qoltuğundakı ağacın yerdən sürünən budaqları altında qalıb 
ölürdülər. At da bir yandan əzişdirirdi: bu cür Əhməd düşmən 
qoşunun qırıb qurtardı. Düşmən gördü yox, bu pəhləvan tay lap 
bunların axırına çıxacaq, üz döndərib qaçmağa başladı.  
 Əhməd qoşunun içində o yan–bu yana qaçıb, meydanı 
ver–veyran elədi. Amma nə qədər eləyirdisə, atın cilovunu 
saxlaya bilmirdi. At onu lap yarımcan eləmişdi. Bu halda 
düşmən qoşunun sərkərdəsi Cilovxan da öz yaxın 
adamlarıynan dağın başında durub davaya tamaşa eləyirdi. 
Əhməd gördü ki, at onu lap öldürəcək, ağacı salıb atın boynunu 
qucaqladı. Hər yetənə qışqırırdı ki, cilov–cilov. O yalvarırdı ki, 
atın cilovunu bir adam tutub bunu qurtara. Cilovxan baxdı ki, 
Əhməd bütün qoşunu dağıdıb, indi də cilov–cilov deyib, 
bağıra–bağıra meydanı gəzir. Tez atını minib öz adamlarına 
dedi:  
 – Adə, tez olun, atları minin. Zalım oğlu zalım, bütün 
qoşunumu qırıb, indi də Cilovxan, Cilovxan deyə məni axtarır. 
Tez olun qaçaq ki, gəlib tutsa atamızı yandırar.  
 Əlqərəz, bütün düşmən dağıldı. Yerdə qalan on–onbeş 
yaralı əsgərnən Cilovxan özü də qorxudan qaçdı. Əhmədin də 
lap son nəфəsiydi. Padşahın qoşunları düşmənin dağılıb 
qaçdığını görəndən sonra tökülmüşdülər meydana. Ordan, 
burdan, axır ki, bir təhərnən atı saxlayıb Əhmədi atdan 
endirdilər. Əsgərlər Əhmədi qucaqlarına alıb, gətirib yerinə 
saldılar. Əhməd heç özünü bilmirdi. Bir neçə saatdan sonra 
Əhməd özünə gəldi. Padşah Əhmədi yanına çağırtdırıb 
alnından öpdü, sonra öz tacını çıxardıb onun başına qoydu.  
 Əhməd oldu məmləkətin padşahı. Hambal Əhməd 
dönüb oldu Əhməd şah. Padşah da oldu onun vəziri. Hər şey 
qurtarandan sonra padşah bir gün Əhməddən soruşdu:  
 
 194 
 – Ay bala, Əhməd, o yel atına minəndə ayaqlarını niyə 
atın qarnının altından bağlatdırmışdın?  
 Əhməd bir фikirləşib cavab verdi:  
 – Mən and içmişdim ki, şəhid olmayınca atdan 
düşməyəcəyəm. Odu ki, ayaqlarımı atın qarnının altından 
bağlatdırmışdım. Bu da iyidliyin bir nişanasıdı.  
 Qırx gün, qırx gecə Əhmədlə padşahın qızına toy 
elədilər, şadyanalıq keçirdilər. Onlar şad–şalayın ömür sürüb 
dövran keçirdilər. Sizin də keфiniz kök, damağınız çağ olsun.       
                            
 
            
 
 
 
 
 
 
 
 
 
 
 
 
 
 
 
 
 
 
Məlik Məmməd və Məlik Əhməd 
 
 
 195 
 Biri varıdı, biri yoxudu, Yunan şəhərində bir 
Məmmədhəsən adında padşah varıdı. Bunun heç sonu, züryəti 
yoxudu. Özü də çox zalım padşahıdı. Hamı padşahlar bundan 
ehtiyat eləyirdilər. Bunun qonşusunda da bir naxırçı vardı. Bu 
naxırçının da sonu, züryəti yoxuydu. Padşah фikirləşdi ki, gün 
çıxandan gün batana kimi cəmi padşahlar məndən qorxur, 
özümün də varım–dövlətim yerə–göyə sığışmır. Amma 
neyləyim, bir züryətim yoxdu ki, mən öləndən sonra yerimdə 
qalsın.  
 Padşah gecə yatmışdı. Aləmi–vağyada gördü ki, buna 
deyirlər ki, ey padşah, səhər sübh namazından qabaq dur, get 
bağçadakı hovuzun qırağına. Orda suyun üzündə bir alma üzür, 
onu gətir ortadan tən böl, yarısını ver qonşun naxırçıya ver 
arvadıynan yesin, yarısını da özün hərəminnən ye.  
 Padşah sübh namazından qabaq durdu getdi çarhovuzun 
qırağına. Gördü bəli, çarhovuzda bir alma üzür, tez almanı 
götürdü gəldi evə. Almanı bölüb göndərdi naxırçıya, dedi:  
 – Arvadıynan yesin.  
 Yarısını da özü hərəmiynən yedi.  
 Ay keçdi, il dolandı, bunların hər ikisinin arvadlarının 
boyuna uşaq düşdü. Arvadların hər ikisi vaxt oldu ki, doğdular. 
Bunların hərəsinin bir oğlu oldu. Uşaqların hərəsini bir dayəyə 
verdilər. Bunlar bir yaşından gəldi iki yaşına, ikidən üçə, belə–
belə altı yaşına çatanda, uşaqları məktəbə qoydular. Padşah 
oğlunun adı Məlik Məmməd idi. Naxırçının oğlunun adı da 
Məlik Əhməd idi. Bunları evdən çölə çıxmağa qoymurdular. 
Bir molla tutmuşdular, gəlib ikisinə də dərs verirdi. Uşaqlar 
həmişə qapısı–bacası bağlı bir evdə otururdular. Həyət üzü 
görməmişdilər.  
 Padşah aşbaza tapşırdı ki, nə badə bunların xörəyinə 
sümük qoyasan. Uşaqlar hər ikisi gəldi on beş yaşına çatdı. Bir 
gün aşpaz uşaqların xörəyinə bir sümük qoydu. Bunlar 
xörəklərini yeyib sümüyü oynadırdılar. Sümüy aquşqanın 
şüşəsinə dəyib sındırdı. Birdən evə günün şoxu düşdü. Uşaqlar 
 
 196 
gördülər ki, evdə divara bir göyçək şey düşüb. Başladılar bunu 
tutmağa, nə qədər elədilər, günün şoxunu tuta bilmədilər. 
Molla gələndə gördü ki, uşaqlar qan–tərin içindədi. Bunlar 
mollanı görəndə dedilər:  
 – Bizi niyə burda qırırsan, qoymursan çölü görək? Bax 
çöldən nə göyçək şey düşür.  
 Molla gətirdi aquşqanın sınığından çölü bunlara 
göstərdi. Onlar gördülər ki, kimi quş oynadır, kimi gəzir, kimi 
oynayır, hərə bir işinən məşğuldu. Çöl belə göyçəkdi ki, nə 
təhər… mollaya dedilər:  
 – Get atamıza de, tay biz oxuyub molla olmayacağıq ha. 
Izin versin çölə çıxaq. Bir at da hazırlasın, ova gedək.  
 Molla gedib padşaha dedi:  
 – Uşaqlar deyir ki, bizə icazə versin çıxaq çölə. Özü də 
bir at yəhərləyib hazırlatsın ova çıxacağıq.  
 Padşah car çəkdirdi, qoşunun hamısına xəbər verdi ki, 
mənim oğlanlarımın yanınca sabah ova gedəcəksiniz. Məlik 
Əhmədinən Məlik Məmməd bir–birinə oxşayırdı. Ancaq Məlik 
Əhməd bir az Məlik Məmməddən ağıydı, yoxsa ikisi də bir–
birindən seçilmirdi.  
 Uşaqlar atlandılar, düşdülər yola, getdilər bir düzəngah 
yerə çıxdılar. Gördülər bəli, burada bir ceyran otlayır. Qoşuna 
əmr elədilər ki, ətdən çəpər çəkin. Ceyran hər kəsin başının 
üstündən tullanıb getsə, boynunu vurduracağıq. Bunlar cərgəyə 
durdular, ceyranın dörd bir tərəфini tutdular. Ceyran o yana 
baxdı, bu yana baxdı Məlik Məmmədin başının üstündən 
tullanıb getdi.  
 Məlik Məmməd dedi:  
 Bir adam mənim dalımca gəlsə, bu ad mənə qənim 
olsun, onu vuracağam.  
 Heç kəs qorxusundan getmədi. Oğlan dedi ki, gərək o 
ceyranı özüm tutam.  
 
 197 
Hər iki qardaş yola düşdülər; ceyranı qova–qova gətirib 
bir qalaçaya saldılar. Istədilər ceyranın dalınca qalaçaya 
girsinlər, gördülər ki, bir oğlan çıxıb deyir:  
 – Ey şahzadələr, mənim ceyranımı niyə qovursunuz?  
 Məlik Məmmədgil oğlana dedilər:  
 – Bizim şikarımızı ver. Ceyran bizim şikarımızdı.  
 Oğlan dedi:  
 – Ay oğlanlar, sizə yazığım gəlir, yoxsa tilsimə 
salardım, heç çıxa bilməzdiniz.  
 Bu oğlan girib içəridən bir şəkil gətirib Məlik 
Məmmədgilə verdi. Məlik Əhməd gördü ki, bir qız şəklidi ki, 
allahı–tala xoş gündə, xoş saatda yaradıb. Bunu görən kimi 
Məlik Məmmədin ürəyi getdi.  
 Bir azdan sonra ayıldı, bunlar geri qayıtdılar. Yol uzunu 
Məlik Əhməd buna təskinlik verirdi ki, o qızı ələ gətirərik. Nə 
фayda qızın yerini bilmədik, hansı padşahın qızıdı. Məlik 
Əhməd bir elə pəhləvandı ki, Rüstəmə əvəz. 
 Qardaşına dedi:  
 – Qardaş, bu başı ya bədəndən gərək cida eyləyəm, ya 
da o qızı tapam.  
 Məlik Məmməd evə qayıdıb şəkli gətirib qoydu atasının 
qabağına.  
 Atası dedi:  
 – Ey oğul, o boş фikirdi, bu qız yeddiqardaş devin 
bacısıdı. Mən düz yeddi dəфə onların üstünə qoşun 
göndərmişəm, qoşunumu təmiz qırmışdılar. Onu almaq olmaz. 
Həmin qızın adına Güli–Qahqah deyərlər. O qıza cəmi 
padşahlar aşıqdı, ancaq ələ gətirə bilmirlər. O qız tilsimlidi. 
Mən sizə qoşun verə bilmərəm ki, aparıb qırdırasınız. O qızın 
bəlkə könlü olub, özü gəlsə, bu iş mümkündü.  
 Məlik Əhməd dedi:  
 – Ay padşah, mənə qoşun lazım deyil, ancaq yolunu de 
ki, hara gedəcəyəm. Bu baş nə qədər ki, sağdı, gərək o qızı 
gətirəm.  
 
 198 
 Padşah dedi: 
 Bəli, məşriq tərəфə getsəniz, qızı tapa bilərsiniz.  
 Hər ikisi azuqəsini götürüb, atlarına minib sübh tezdən 
yola düşdülər. Günbatanda gedib bir yerə çatdılar. Gördülər bir 
qırx pilləkənli bir evin aynasınnan bir qız baxır. Bunu görəndə 
Məlik Məmmədin az qaldı ürəyi getsin. Məlik Əhməd ona bir 
az təsəlli verib dedi:  
 – Bizi biabır eləmə, özünü toxdat.  
 Qız da Məlik Məmmədi görən kimi, bir könüldən min 
könülə ona aşiq oldu. Qız dedi:  
 – Ey oğlan, mənə çox padşahlar aşıqdı, amma 
qardaşlarım onların qoşununu qırıb tərk edib, məni heç kəsə 
vermirlər, ancaq sənə indi bir şey öyrədəcəyəm. Mənim bir 
taxtım var ki, gərək onu suda elə axıdasan, suya dəyməyə. Bir 
də bir qazanım var, yeddi dəmirçi hərəsi onun bir küncündə 
oturub çəkic döyür. Qazan o qədər böyükdü ki, bunların səsi 
bir–birinə çatmır. Gərək onu suynan doldurub götürəsən bir 
gilə də su yerə düşməyə. Mən də qardaşlarıma demişəm ki, hər 
kəs taxt axıtsa, o qazanı da doldurub gətirsə, ona gedəcəyəm. 
Gələndə sənə deyəcəklər ki, bu taxt axıt, qazanı da doldur. 
Onda sən də de ki, taxt, Güli–Qahqah eşqinə nə sən suya dəy, 
nə su sənə. Qazanı da doldur, deynən: qazan, Gülü–Qahqah 
eşqinə qalx. Qazan özü qalxacax. O vaxt qardaşlarım heç bir 
söz deməyib, məni sənə verəcəklər.   
 Axşam oldu, qızın qardaşları gəlib gördü ki, iki oğlan 
oturub. Birinin siфətinə baxanda elə bil Rüstəm qəbirdən dirilib 
gəlib. Böyük qardaş dedi:  
 – Mənim bacımın bir taxtası var, onu gərək elə axıdasan 
ki, nə taxta suya, nə su taxtaya dəyə. Bir də qazan var, yeddi 
dəmirçi hərəsi bir küncündə çəkic döyür, onların səsi bir–birinə 
getmir. Onu da sudan doldurarsan elə götürərsən ki, bir gilə də 
su yerə dəyməyə. Əgər onları eləyə bilməsəniz, ikinizin də 
boynunu vuracağam.  
 Oğlan qazanın qulpundan yapışıb basdı suya, dedi:  
 
 199 
 – Gül–Qahqah eşqinə, qazan qalx.   
 Qazan qalxdı. Sonra oğlan taxtanı götürüb atdı suya, 
dedi:  
 – Taxta, Gülü–Qahqah eşqinə nə suya dəy, nə su sənə 
dəysin.  
 – Bəli, taxta sudan bir az qəlbi axmağa başladı. 
Qardaşlar bunu görən kimi, bir molla gətirib qızın kəbinini 
Məlik Məmmədə kəsdirdilər.  
 Məlik Məmməd qıznan oturub evdə söhbət edirdi. 
Şikara gedəndə bu qızın yeddi qardaşı bir də Məlik Əhməd 
gedirdi. Bir gün qıznan Məlik Məmməd söhbət edirdi. Birdən 
Məlik Məmməd əlini qızın kurəyinə vurdu, gördü bir yumru 
var, dedi:  
 – Ay qız, deyirlər hər gözəldə bir eyib olar, bu yumru 
nədi?  
 Qız dedi:  
 – O eyb deyil. Mənə bir ağ dev aşiqdi, qırx ildi onu 
tutub salmışam tilsimə. Bu, o tilsimli evlərin açarıdı.  
 Məlik Məmməd o saat dedi:  
 – Gərək o evləri açıb devi mənə göstərəsən.  
 Qız dedi:  
 – Gəl açdırma qapıları, dev məni götürüb aparacaq.  
 Nə qədər elədisə, olmadı, yenə dedi:  
 – Məlik Məmməd, gəl açdırma, açsan, ta məni 
görməyəcəksən.  
 Məlik Məmməd dedi:              
  – Xeyr, aç! 
 Qız qapıların otuz doqquzunu açıb, qırxıncıda dedi:  
 – Məlik Məmməd, gəl açdırma.  
 Məlik Məmməd dedi:  
 – Xeyr, aç!  
 Qız yenə dedi:  
 – Qapını açan kimi dev məni aparacaq, gəl açdırma.  
 Oğlan dedi:  
 
 200 
 – Xeyr, gərək açasan!  
 Qız qapını açdı. Açan kimi dev qızı götürüb, "ya Əli 
mədəd" deyib getdi. Məlik Məmməd qaldı məhəttəl, bilmirdi 
ki, nə eləsin.  
 Bu qalsın burda. Sizə kimdən xəbər verim, Məlik 
Əhmədgildən. Bunlar baxırdılar, gördülər dev qızı aparır. Qızın 
qardaşları dedi:  
 – Evin dağılmasın, Məlik Əhməd, qızı dev apardı.  
 Məlik Əhməd o saat atını minib, üz çevirdi qızın 
dalınca, Məlik Məmməd də qardaşların yanında qaldı.  
 Məlik Əhməd dedi:  
 – Qırx günün səфərinə gedirəm. Qırx günəcən gəldim 
gəldim, gələmmədim heç.  
 Məlik Əhməd üz qoydu getməyə. O qədər getdi ki, 
çıxdı bir şəhərə. Gördü burda bir adam var, adına Əhmədi–
kəmxörək deyirlər.  
 Məlik Əhməd soruşdu: 
 – Buna niyə Əhmədi–kəmxörək deyirlər?  
 Cavab verdilər ki:  
 – Çünki gündə yarım put düyünün xörəyini yeyir.  
 Əhmədi–çilingi adlı da bir adam vardı. Bu Əhmədi–
kəmxörəknən Əhmədi–çilingi Məlik Əhmədi görən kimi, onu 
apardılar bir quyunun başına; kəndiri bunun belinə bağladılar, 
saldılar quyunun içinə.  
 Məlik Əhməd girib gördü ki, dev başını qızın dizinə 
qoyub yatır. Qız Məlik Əhmədi görən kimi dedi:  
 – Vay, Məlik Əhməd, niyə gəldin bura. Bu bir məlundu 
ki, oyansa, səni öldürəcək, çıx get.  
 Oğlan dedi:  
 – Sən dinmə.  
 Qız dedi:  
 – Məlik Əhməd, sən gətir bunu yavaşca öldür.  
 Məlik Əhməd dedi:  
 
 201 
 – Mən namərd deyiləm namərdliknən yatanı öldürəm, 
mən mərdliknən vuruşub onu öldürəcəyəm.  
 Bunu deyib qılıncı sivirdi başladı devin dabanını 
ovmağa. Dev yuxudan bidar olub, qıza bir şapalaq çəkdi ki, 
niyə qoyursan məni milçək yeyə.  
 Məlik Əhməd bir nərə çəkdi ki, az qaldı dağ–daş 
titrəsin. Dev yuxudan ayılıb əlini atıb Məlik Əhmədin 
toqqaşından yapışdı. Yeddi dəyirman daşını bir daşa bənd 
eləmişdi. Bunu götürüb qalxızdı, gətirdi ki, Məlik Əhmədin 
başına salsın. O saat Məlik Əhməd devin başına bir qılınc 
çəkdi. Devin başı iki parça olub canı cəhənnəmə vasil oldu.  
 Burdan qızı da götürüb gəldi quyunun ağzına.  
 Qız dedi:  
 – Əvvəl sən çıx. Mən çıxsam, səni quyuda qoyub, məni 
apararlar.  
 Məlik Əhməd dedi:  
 – Xeyr çıx.  
 Qız dedi:  
 – Indi ki, belədi, mən çıxıram, əgər səni quyuda 
qoysalar, al bu düdüyü çal. Onda boyu bir qarış, saqqalı iki 
qarış gəlib deyəcək ki, bir də çal. Onda sən de ki, məni çıxart, 
bir də çalım. Nə vaxt onu çalsan, o saat yanında hazır olacaq. 
Nə istəsən hazır edəcək.  
 Məlik Əhməd qızı bir sandığa qoydu, bağlayıb dedi:  
 – Çəkin.  
 Quyunun başındakılar qızı çəkdilər, gördülər bir qızdı 
ki, heç olmayan kimi. Qızı götürüb getdilər. Məlik Əhməd 
qaldı quyuda. O, düdüyü çaldı, o saat boyu bir qarış, saqqalı iki 
qarış gəlib dedi:  
 – Nə qəşəng çaldın, bir də çal.  
 Məlik Əhməd dedi:  
 – Məni buradan çıxart, çalım. O, Məlik Əhmədi götürüb 
quyudan çıxartdı. Çöldə düdüyü bir də çaldı.  
 
 202 
 Məlik Əhməd quyudan çıxandan sonra gəldi çıxdı bir 
şəhərə. Gördü Əhmədi–kəmxörək qıza toy eləyir. Qız da deyir 
gərək mənim özümün qızıl məcmeyim, qızıl teştim gələ.  
 Məlik Əhməd gəlib zərgara şagird oldu. Bunlar bu 
zərgara qızıl gətirdilər ki, bir qızıl teşt, bir qızıl məcmeyi 
qayırsın.  
 Zərgar dedi:  
 – Mən bacarmaram.  
 – Məlik Əhməd dedi:  
 – Al, mən qayıraram.  
 Zərgar dedi:  
 – Sən dünənki şagird, nə bacararsan. 
 Məlik Əhməd dedi:  
 – Sənin işin yoxdu, sən al, mən qayıraram.  
 Zərgar qızılı alıb dedi:  
 – Bəli, sabah gəlib apararsız.  
 Bunlar gedən kimi, Məlik Əhməd düdüyü çaldı. Boyu 
bir qarış, saqqalı iki qarış hazır oldu. Ona dedi.  
 – Gedərsən həmin devin teştini, məcmeyisini gətirərsən.  
 Boyu bir qarış, saqqalı iki qarış o saat gedib gətirdi. 
Səhər gəlib zərgardan teştnən məcmeyini alıb apardılar. Qız 
gördü ki, öz teşti, öz məcmeyisidi. O saat bildi ki, Məlik 
Əhməd gəlib. Məlik Əhməd bir də düdüyü çaldı, yenə boyu bir 
qarış, saqqalı iki qarış gəldi. Məlik Əhməd ona dedi:  
 – Gedərsən həmin devin atını, qılıncını gətirərsən.  
 Bu, o saat gətirib əsləhəni tökdü Məlik Əhmədin 
qabağına. Məlik Əhməd altdan geyinib üstdən qıфıllandı, 
üstdən geyinib altdan qıфıllandı, qılıncı bağladı, qalxanı 
götürdü, düşdü yola. Əhmədi–kəmxörəyi də geyinmişdi ki, 
bəli, gəlin gəlir.  
 Atlılar gördülər uzaqdan bir atlı gəlir, elə bil Rüstəmdi 
qəbirdən dirilib. Bunlar hamısı xoфa düşdülər. Məlik Əhməd 
yetişib Əhmədi–kəmxörəyin də, Əhmədi–çilinginin də 
 
 203 
boynunu vurdu. Qızı da Əhmədi–kəmxörəyin bacısını da 
götürdü, üçü də atlanıb yola düşdülər.  
 Yeddi qardaşınan Məlik Məmməd də şikardaydılar. 
Qırx gün tamamdı, gördülər üç atlı gəlir. Bunlar dedilər:  
 – Gərək iki olaydılar, bəs niyə üçdülər?                    
 Gəldilər bunlar Məlik Əhmədin yanına. Bir iki gün də 
burda qaldılar. Məlik Əhmədgil ehtiyat gördülər, yola düşüb 
getsinlər öz vilayətlərinə. Bunları devlər cah–cəlalnan, 
qoşunnan yola saldılar.  
 Qız dedi:  
 – Məlik Əhməd, mənim yolumda çox əziyyət çəkmisən, 
amma qoy sənə bir söz deyim. Padşah mənə aşiqdi. O, bir at 
göndərəcək ki, oğlum minsin gəlsin. Məlik Məmməd minən 
kimi, at onu yerə vurub öldürəcək. At gələndə onu sən vur 
öldür. Ondan sonra bir qızıl quş göndərəcək. O quş da Məlik 
Məmmədin gözünü çıxardacaq. Onu da öldürərsən, qoymazsan 
ki, Məlik Məmmədin gözünü çıxartsın.  
 Bunlar öz atalarının şəhərinin yanına çatdılar. Atası 
eşitdi ki, oğlu Gülü–Qahqahı gətirir. O saat oğlunun qabağına 
bir at göndərdi. At gələn kimi Məlik Əhməd vurub atı öldürdü. 
Sonra padşah bir qızıl quş göndərdi. Quşu da bir ox–yaynan 
vurub öldürdülər.  
 Qız dedi:  
 – O padşah yaman cadügündü. Bir ism–əzəm oxuyub 
olacaq bir ilan, girəcək bir otağa. Məlik Məmməd də o otağa 
girəndə vurub onu öldürəcək. Onda sən Məlik Məmməd içəri 
girməmiş o ilanı öldür.  
 Padşah əmr elədi ki, oğlum girsin o otağa. O otağı 
ondan ötəri tikdirmişəm.  
 Məlik Əhməd tez gedib gördü padşah ilan olub ki, 
Məlik Məmmədi vursun. Məlik Əhməd фürsəti фot eləməyib 
ilanı öldürdü. Məlik Məmməd gördü Məlik Əhməd ilanı 
vuranda, bu ilan bir nərə çəkdi ki, ay Məlik Məmməd, bəs 
 
 204 
adam atasını öldürərmi? Gördülər, padşah ölüb düşdü yerə. 
Məlik Məmməd dedi:  
 – Bu sirrdən məni agah elə, görüm o atı, o quşu, o ilanı 
niyə öldürdün?  
 Məlik Əhməd dedi:  
 – Gəl xəbər alma, sənin yolunda mən başımı фərmanda 
qoymuşam, gəl bu sirri açmayaq.  
 Məlik Məmməd təkid elədi. Məlik Əhməd dedi:  
 – Bilirsən nə var. Sənin atan qıza aşiqdi. O qız üçün o 
qədər qoşun göndərirdi ki, alsın, qızın qardaşları qoşunu 
qırırdılar. Atan atı onun üçün göndərmişdi ki, minəndə səni 
vurub öldürsün.  
 Bu sözü deyəndə Məlik Əhməd yarıyacan daş oldu.  
 – O quşu da onun üçün öldürdüm ki, sənin gözünü 
tökəcəydi.  
 Bu sözü deyəndən sonra da toqqayacan daş oldu.  
 – Ilanı da onun üçün öldürdüm ki, o da səni içəri 
girəndə vuracaqdı.  
 Məlik Əhməd sözlərini qurtarandan sonra tamam daş 
oldu yıxıldı qapının ağzına.  
 Məlik Məmməd atasının taxtına sahib olub padşahlıq 
eləməyə başladı. Amma Məlik Əhmədin daş olmasından çox 
keфsizləşdi. Ay ötdü, il dolandı, bunun küфlətinin boynuna 
uşaq düşdü. Bu arvad, bari–həmləni vaxt oldu ki, yerə qoydu. 
Gəldi bunun bir oğlu oldu. Bir gün gördülər ki, üç göyərçin 
gəldi qondu ağaca. Biri dedi:  
 – Bacılı, bacılı, bu padşahı tanıyırsanmı?  
 O biri cavab verdi:  
 – Yox, bacı, tanımıram.  
 Bacısı ona dedi:                    
 – Bu фilan naxırçının oğludu ki, Məlik Əhməd onun 
yolunda nə zəhmətlər çəkdi. Onun arvadını tilsimlərdən 
qurtarıb verdi özünə.  
 O biri göyərçin dedi:  
 
 205 
 – Bacılı–bacılı, bu uşağın nənəsi qıyıb uşağının başını 
daşın üstündə kəssə, Məlik Əhməd asqırıb durar.  
 Gülü–Qahqah bunu eşidən kimi dedi:  
 – Yüz belə oğlan qurban olsun Məlik Əhmədə.  
 Uşağın başını daşın üstdə kəsdi. O saat Məlik Əhməd 
asqırıb durdu ayağa. O biri göyərçin də bunu görəndə dedi:  
 – Indi ki, belədi, mən də bir lələk salacağam, anası 
uşağın başını qoysun üstə, o lələyi çəksin, onda uşaq anadan 
doğma kimi olacaq.  
 Bunu deyib bir lələk saldı. Uşağın başını bədəninə 
qoyub lələyi çəkdilər, o saat başı bitişib oldu anadan doğma.  
 Onlar yedi yerə keçdi, siz də yeyin, dövrə keçin.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 206 
 
Çölməyin nağılı 
 
Hamam–hamam içində, dəvə dəlləklik eylər, köhnə 
hamam içində. Qarışqa şıllaq atdı, dəvənin böyrü batdı.  
 Tısbağaynan qurbağa getdi kəbin kəsməyə.  
 Camış palaza büründü,  
 Getdi qulax asmağa.  
 Yabaynan dovğa içdik.  
 Belə yalan deməmişdik.   
Günlərin bir günündə bir dənə çölməy vardı. Bu çölmək 
nənəsigilə cəviz oğurlamağa gedirdi. Getdi–getdi, qabağına bir 
xoruz çıxdı. Xoruz soruşdu: 
– Çölməy qardaş, hara gedirsən? Dedi ki, gedirəm 
dədəm evinə, cəviz oğurlamağa.   
Dedi:– Mən də gəlim. Dedi: – Gəl. Getdilər, getdilər, 
qabaqlarına bir dənə əqrəb çıxdı. Dedi: – Hara gedirsən? 
Dedi:– Dədəm evinə, cəviz oğurlamağa gedirəm. Dedi: –Mən 
də gəlim. dedi:– Gəl. Getdilər, getdilər qabaxlarına bir dənə 
təbənə balası çıxdı. Dedi: – Çölməy qardaş, hara gedirsən? 
Dedi: –Dədəm evinə cəviz oğurlamağa gedirəm. Dedi: – Mən 
də gəlim. Dedi: –Gəl. Getdilər, getdilər qabaxlarına toxmaq 
çıxdı. Az getdilər, üz getdilər, çatdılar çölməyin anasıgilin 
evinə. Çölməy girdi içəri, əqrəb girdi pişçaya. Təbənə balası 
girdi təndirə. Xoruz girdi ocağa. Toxmaq durdu qapının 
başında.  
Çölməy başladı  cəvizi oğurlamağa. Arvad ərini 
durquzdu: – Ay kişi, dur cəvizi oğurlamağa gəliblər. Kişi dedi: 
– Arvad, tez ol, ipişqanı gətir yandırım görüm cəvizi oğurlayan 
kimdir? Arvad girdi ipişqa gətirməyə. O, əlini ipişqaya uzadan 
kimi əqrəb arvadın əlindən vurdu. Arvad kişini çağırmağa 
başladı:– Ay kişi, ağacdan tez götür gəl. Əqrəb əlimdən vurdu. 
Kişi getdi ocaqdan köz götürməyə. Bu vaxt xoruz eşələnib 
 
 207 
kişinin gözünə kül sovurdu. Qışqırdı: – Ay arvad, əyil 
təndirdən köz çıxart.  
Arvad təndirdən köz çıxartmağa əyiləndə təbənə balası 
keçdi arvadın ənginə. Arvad qışqırdı: – Ay kişi, ay kişi çağır 
qonşulara havara. Kişi qonşuları çağırmağa gedəndə toxmaq 
kişinin başına düşüb onu dala qaytardı.  
Burada nağıl qurtardı.  Göydən üç alma düşdü.  
Biri mənim, biri özümün, biri də nağıl deyənin.  
 
 
 
 208 
Məmmədalı kişi 
 
Biri varmış, biri yoxmuş, bir Məmmədalı adında kişi 
varmış. Bu kişi hər gün meşəyə odun yığmağa gedirmiş ki, 
qışda evləri soyux olmasın, balaları ağlaşmasın. 
 Məmmədalı qardaş günlərin bir günü yenə meşəyə odun 
yığmaya gedir. Bir də görür ki, bir ayıynan, bir tülkü 
qavalanqaç oynayırlar. Tülkü cəld qaçır, hoppanır, ayı isə tez–
tez yıxılır. Elə bil ki, tülkü ayını doluyur, onu qurt qayırırdı. 
Ayı bir də görür ki, Məmmədalı qardaş ona baxır, utandığından 
bilmir neyniyə, yavaş–yavaş gəlir Məmmədalı qardaşın yanına 
ki, sən allah gəl sən mənim bu acizliyimi heç kəsə demə, mən 
də hər gün gətirim sənin bacannan bir heybə salım, uşaxlarınan 
ye. Məmmədalı qardaş bilmir neyniyə, axırı ki, razılaşır.  
Bu ayı hər gün bir heyvan tutub gətirir Məmmədalı 
kişinin bacasından salır. Məmmədalının arvadı ha soruşur ki, a 
kişi, axı bı nə deməkdi. Bu ayı niyə hər gün bizə heyvan gətirir. 
Ancaq Məmmədalı qardaş qəti arvadına bir söz demir.  
Günnərin bir günündə ayı yenə Məmmədalı qardaşın 
evinin bacasınnan bir heyvan salanda bı səфər arvad ta əl 
çəkmir ki, de görüm bı nə deməydi. Məmmədalı qardaş ha 
istiyir ki, deməyə, görür yox arvad əl çəkən deyil, məcbur qalıb 
əhvalatı arvadına deyir.  
Sən demə ayı hər gün heyvanı verənnən sonra bir az 
oturub qulax asırmış ki, görüm Məmmədalı arvada bir söz 
deyəcəy, ya yox. Bı dəфə də qulax asdı ki, Məmmədalı kişi 
iynədən sapa qədər hər şeyi arvadına dedi. Ayı başın bacadan 
uzadıb deyir ki, Məmmədalı qardaş, biz meşədə şərt kəsmişdik 
axı, indi ki, belə oldu, onda allah qoysa elə həmin yerdə 
görüşərik. Ayı çıxıb gedir. Məmmədalı qardaşın canına vəlvələ 
düşür.  
Nə isə ki, Məmmədalı qardaş altı–yeddi gün getmir, 
qorxur ki, ayı gələr. Ancaq görür ki, yox, uşaxları soyuxdan 
qırılır, naillac qalıb baltasını, ipini götürüb qorxa–qorxa 
 
 209 
meşəyə gedir. Elə birəz odun yığmışdı ki, bir də görür ki, bıdı 
ayı gəlir. Ayı gəlib çatır Məmmədalı qardaşın yanına. 
Məmmədalı qardaş qorxusunnan bilmir neynəyə, hara qaça, elə 
bı vaxt bir də görürlər ki, dağın başında bərk toz–tozanna 
qopub. Ayı deyir ki, ay Məmmədalı qardaş, görən orda nolub, 
bı nə toz–dumandı. Məmmədalı qardaş фikirləşir ki, nə deyim, 
bı ayını qorxudum, mənnən əl çəksin. Birdən deyir ki, bə 
bilmirsən nolub. Deyirlər, xanın atının beli yağır olub, ona ayı 
yağı axtarırlar. Ayı qorxudan bilmir neyniyə, deyir, ay 
Məmmədalı qardaş, genə gümanım sənədir. Bə mən neyniyim, 
hara qaçım, məni tapmasınlar, mənə kömək əlini uzadarsan 
sənin yaxşılığından heç vaxt çıxammaram. Məmmədalı qardaş 
birəz фikirləşir, birdən deyir ki, ay ayı qardaş, sən elə gəl gir bı 
təlisə, onda onnar heç фikir də verməyəcəklər. Ayı görür ki, elə 
bı yaxşı фikirdi. 
Tez girir təlisə, Məmmədalı qardaş da təlisin ağzını 
bağlayır, bir təhər nə əzab əziyyətnən bı ayını təlisin içində 
gətirir evə. Arvadı soruşur ki, ay kişi, bu nədi belə, bu ayını 
hardan tutmusan belə diri–diri? Məmmədalı qardaş arvadı çəkir 
bir qırağa, hər şeyi açıb deyir, sora da deyir ki, get bir qazan 
qaynar su hazırla, ayını atax içinə.  
Arvadı tez qaçır, qazanı gətirir, içinə su doldurur, 
qazanın altını yandırır. Su yavaş–yavaş qaynamağa başlayır. Su 
qaynayanda Məmmədalı qardaşınan arvadı zor–billah bı ayını 
qaldırıb təlisin içində basırlar bı qaynar qazana. Tükləri təmiz 
tökülmüş ayı deyir ki, Məmmədalı kişi, bir də meşəyə gəlmə, 
gəlsən, ta özünnən küs. Məmmədalı qardaş qorxudan bir neçə 
gün meşəyə getmir. Arvadı çox çığır–bağır salır ki, uşaxlar 
acınnan–suzunnan öldülər, get barı birəz odun yığ gətir, heç 
olmasa qızışax axı. Məmmədalı qardaş qorxa–qorxa da olsa 
meşəyə gedir. Elə birəz odun yığmışdı ki, bir də görür ki, bıdı 
qaynar qazana basdığı ayı çıl–çılpaq qabaxda, dalında da bir–
iki ayı gəlirlər. Bir sürü ayının gəldiyini görən Məmmədalı kişi 
o tərəфə, bı tərəфə baxır, qalxır dırmaşır bir ağacın başına.  
 
 210 
 Məmmədalı kişinin ağaca dırmaşdığını görən çılpax ayı 
yoldaşlarına deyir ki, gəlin mən altda durum, siz çıxın bir–
birinizin belinə, Məmmədalını ağacdan salax. Çılpax ayının 
sözünə baxıllar, ayılar çıxıllar bir–birinin belinə, axırıncı ayının 
qolu az qalır ki, çatsın Məmmədalı qardaşa, o, qışqırır ki, ay 
arvad, hardasan, tez bir qazan qaynar su hazırla, bı çılpax ayını 
bir də basaq qazana. Çılpax ayı Məmmədalı kişinin bı sözlərini 
eşidən kimi qorxudan altdan çıxıb qaçmağa başlayır. Üstdəki 
ayılar da tabbatab yerə tökülürlər, Qolu sınan, qıçı sınan—
hamısı çılpax ayının dalınca qaçırlar. Məmmədalı qardaş da 
rahatca odunun yığıb evinə gedir. 
 
 
 
 211 
Qutu qızı 
 
 Biri var idi, biri yox idi, bir yaman xan var idi. Onun 
Göyçək adlı bir qızı var idi. Bu qızı bir xarrat oğlan sevir, 
dəфələrlə elçi göndərsə də, xan xarratı özünə layiq bilməyib, 
qızını ona vermir. Xanın фikri qızı varlı bir adama ərə vermək 
idi.  
 Xan qıza hədə–qorxu gəlir. Buna görə də qız bir gün 
gecə ikən evdən çıxıb gedir. Xeyli yol getdikdən sonra qaranlıq 
düşür, uzaqdan bir işıq gəlir, o, işığa doğru gedir. Görür ki, bir 
daxma var, onun da içində bir dülgər işləyir. Qapını döyür, 
qapıya bir kişi çıxır və gecənin bu vaxtı tək bir qızın buraya 
gəlməsinin səbəbini soruşur. Qız heç bir söz demədən xeyli 
qızıl çıxarıb ustaya verir və ondan xahiş edir ki, onun üçün elə 
bir qutu qayırsın ki, qutunun içinə girmək və yerimək mümkün 
olsun. Usta çox фikirləşir qızın verdiyi qızıllara görə bu işdən 
imtina edə bilmir. Çox çalışır və nəhayət, qızın dediyi qutu 
hazır olur. Qız qutunun içinə ancaq dəyişək paltarını, bir də 
atası evindən gətirdiyi qızılları qoyub, qutuya girir və getməyə 
başlayır. Az gedir, çox gedir, bir padşahın vilayətinə çatır. 
Gündəlik yemək əldə etmək üçün padşah sarayının ətraфında 
bir yerdə durub gözləyir və görür ki, hər gün qarabaşlar gətirib 
yaxınlıqdakı bir yerə zibil atırlar. Qız qutu ilə sürüşüb zibilliyə 
gəlir, zibilin içindən çörək xırdası və başqa yemək qırıntıları 
seçib yeyir. 
 Bir gün qarabaşlar bu hadisənin şahidi olurlar və 
əhvalatı padşahın arvadına danışırlar, əhvalat padşaha da çatır. 
Padşah əmr edir ki, qutunu onun hüzuruna gətirsinlər. 
Qarabaşlar həmin yerə gedib qutunu şahın hüzuruna gətirirlər.  
 Padşah deyir:  
- Ey qutu, sən kimsən? Nə işin sahibisən?  
Qız dillənir ki, mən iş axtarıram. Şah soruşur:  
– Sənin əlindən nə iş gəlir?  
Qız deyir:  
 
 212 
- Bir uşaq beşiyi tərpədərəm, bir də qazları otararam.  
Şah qaravaşlara əmr edir ki, bu gündən sonra qazları 
otarmaq bu qıza tapşırılsın. Qarabaşlar hər gün qazları qutunun 
qabağına salıb bağa ötürürlər. Hər axşam çağı qutu qazları evə 
qaytararkən bir xəlbir dolu yumurta da gətirir. Hamı qutudan 
razılıq edir.  
Günlərin bir günündə padşahın arvadı qaravaşlar ilə 
hamama getməli olur, qutu qız dillənir:  
– Ay xanımlar, mənə də bir qazan isti su və sabun verin 
və məni tək buraxın. Şahın kiçik oğlu bu sözü eşidir. Bir yerdə 
gizlənir. Hamı gedəndən sonra qutu qız qutudan çıxır, suyu 
hazırlayır, soyunub yuyunmağa başlayır. Bu zaman şahın oğlu 
diqqətlə qızı izləyir. Bu qızın gözəlliyi şahzadə oğlanı valeh 
edir. Qızın uzun saçları, kaman kimi qara qaşları, lalə kimi 
yanağı, qara gözləri o qədər gözəl idi ki, şah oğlu Mahir o qıza 
bir könüldən min könülə aşiq olur. Bu əhvalatdan bir müddət 
keçir. Mahir atasına deyir: –Ata, mən bu qutunu sındıracağam. 
Anası deyir:  
– Yox, oğlum, bu sakit bir qutudur, bizə xeyirdən başqa 
ziyanı yoxdur, nə üçün sındırırsan?  
Anası nə qədər edirsə də, Mahir razı olmur. Qutunu 
sındırırlar, bu qız çıxır.  
 Hamı qızın gözəlliyinə heyran qalır. Oğlan atasından 
xahiş edir ki, qızı ona alsın. Qızı danışdırırlar. Qız deyir ki, elə 
bir usta tapın ki, bu qutunu yenə qayıra bilsin, onda mən sənə 
gəlməyə razı olaram. Padşah hər yerə car çəkdirir, amma 
qutunu qayıra bilən usta tapa bilmirlər. Qız deyir:  
– Фilan ölkədə bir xarrat oğlan var, çoxlu pul versəniz, 
o, bu qutunu düzəldər. Həmin oğlanın yanına bir qasid 
göndərirlər. Oğlan qızın sağ olduğunu başa duşub, padşahın 
hüzuruna gəlir. Padşah deyir:  
– Mənim sarayımda bir qaravaş qız var. Onun qutusu 
sınıb, bizə elə  sənətkar lazımdır ki, o qutunu düzəltsin.  
 
 213 
Oğlan deyir ki, qoy o qaravaş gəlib qutunun necə 
düzəldəcəyimi desin,  
mən qutunu bir həфtəyədək düzəldərəm. Bu фürsətdən istiфadə 
edib xarrat qızla  görüşür. Qız bütün əhvalatı oğlana danışır. 
Oğlan qutunu düzəltmək bəhanəsi ilə bir müddət orda qalır. Bu 
zaman qızın qəddar anası ölmüşdü.  
Oğlan bir gecə фürsətdən istiфadə edib, qızı da götürüb, 
padşahın sarayından qaçır.  
 Onnar öz vilayətlərinə çatdılar və üç alma düşdü, biri 
mənim, biri nağıl deyənin, biri də özümün. 
  
 
 
 214 
Əjdaha burun nağılı  
 
 Biri vardı, biri yoxdu, bir çoban vardı. Bu çoban çox 
kasıbdı. Övlad sarıdan da bəxti gətirməmişdi. O, həmişə 
Allahdan, heç olmasa kor da olsa, bir övlad istiyirdi. Bir çox 
illər keçdi, axırda bu çobanın bir qızı oldu. Çobannan arvadı ta 
sevindiklərinnən heç bilmirdilər, neynəsinnər.  
 Qızın adını Nazpəri qoydular. Bu qız boy atdıqca 
gözəlləşirdi. Bəli, qız yekəlib onbeş yaşa çatanda gözəlliyi 
dillərdə deyilirdi. Bir baxan deyirdi, bir də baxım. Görənnər 
onun xətti–xalına, gül camalına tamaşa eləməkdən doymurdu.  
 Bir gün Nazpəri qızlarınan pencər yığmağa getmişdi. 
Qayıdanda kəndin qırağındakı bulağın yanında oturub 
dincəlmək istədilər.  
 Elə bu vaxt kəndin xanı atın üstündə ordan keçirdi. Bu 
xan da ki, çox şorgözüydü. Həm də qansızın biriydi.  
 Фikrinə nə düşsəydi, gərəy onu eliyəydi. O, Nazpərini 
görən kimi bir könüldən min könülə ona vırıldı.  
 Dedi ki, nətər olsa, gərəy onu alam. Gecə ilan vıran 
yatdı, ancaq xan yatmadı.  
 O, çox фikirləşdi, axırda qızın atasın yanına çağırıp onu 
şirin dilə tutmağı lazım bildi.  
 Səhər tezdən xan adam göndərib çobanı çağırtdırdı. 
Çoban gələn kimi xan onu şirin dilnən dindirib dedi:  
– Çoban, eşitmişəm ki, sən çox ağır halda yaşıyırsan. 
Mən sənə bir yaxşılıq eləməy istiyirəm. Qızın da ki, yekəlip, 
gəl onu allahın buyruğuynan, peyğəmbərin şəriətiynən ver ma. 
Mən də səni hər şeydən qani eləyim. Ömrünün axırına kimi 
keф çək.  
Çoban xanın фikrini başa düşdü. Ancaq qızı belə 
qocaya vermək istəmirdi.          
 Xanın qorxusunnan da heç nə deyə bilmirdi. Bilirdi ki, 
xan çox qansız adamdı. Zornan da olsa, qızı aparacax.  
 
 215 
 Axırda çoban dedi ki, xan sağolsun, mən də bu işə 
sevinirəm. Ancaq sən icazə ver, gedim evə, bir qızın anasıynan 
da danışım. Xan elə bildi ki, ta hər şey düzəlip. Çobana icaza 
verdi.  
 Çoban evə gəlip hamısını arvadına danışdı. Dedi ki, 
onsuz da, xan çox pis adamdı. Dediyini eliyəcəh. Biz qızı da 
götürüp kəttən qaçax.  
 Axşam oldu, çobannan arvadı Nazpərini də götürüp 
kəttən çıxdılar. Onnar gəlip bir kəndə çatdılar. Kət xoşlarına 
gəldi. Burada qalmaq фikrinə düşdülər. Bəli, bı qalmağınan 
onnar qaldılar. Aradan bir müddət keçdi. Gözəlin xəbəri tez 
yayılar, deyiplər. Nazpərinin gözəlliyi burda da dildən dilə 
düşdü. Axırda söz getdi bu kəndin də xanına çatdı. Xan onnarı 
yanına çağırtırdı.  
 Dedi ki, gərəy qızı ma verəsən. Çoban da, arvadı da 
xanın ayaxlarına düşüb yalvardılarsa da, olmadı, xan onnarı 
qavıb, qızı zornan əllərindən aldı.  
 Yazıq Nazpəri heç bilmirdi ki, neynəsin. Bir tərəфdən 
ata– anasının dərdi almışdı, bir tərəфdən də kiфir qoca xana 
getməy istəmirdi. Qızın dərdi başından aşmışdı.  
 Xan bu qızın öhdəsinnən gələ bilmirdi. Axırda xan car 
elədi ki, çobanı da, qızını da aparıb qayadan atsınnar.  
 Kəndin qırağında çox uca bir qaya vardı. Qayanın 
aşağısı dərəydi ki, oradan da çay axırdı. Xan acığı tutduğu 
adamı o qayadan aşağı atırdı. Bunnarı da o qayanın yanın 
gətirdilər.  
 Çobanı da, arvadı da qayadan atdılar. Sora Nazpərini 
atdılar. O gəlib düz çayın içinə düşdü. Xanın adamnarı qayıdıb 
getdilər. Nazpəri bihuş olmuşdu, gözünü açanda gördü ki, su 
onu vurub çayın qırağına çıxardıp. Yazıx qız ata–anasının 
başına gələnnəri фikirləşib özünün günahkar olduğunu 
düşündü, acı–acı ağladı. Sonra durup çayın qırağıynan getməyə 
başladı. O, çox фikirli gedirdi, nə qədər getdiyini bilmədi.  
 
 216 
 Başını qaldıranda gördü ki, bir qalaçanın qabağındadı. 
O, qabaxcan qalaçıya girməyə ürək eləmədi. Sonra hər nə ola, 
ola deyib içəri girdi. Gördü ki, burada bir qoca kişi oturup, 
dizinin üstündə də bir kitab var. Kişi onu görən kimi yanına 
çağırdı, başına gələnnəri soruşdu. Sora qıza dedi ki, elə burada 
qalarsan. Ta yazıx Nazpəri nə bilsin ki, onu qabaxda nələr 
gözlüyürdü. Qız bı kişinin yanında qaldı.  
 Nazpəri gördü ki, hər gün yeməyləri öz–özünə hazır 
olur. Süфrədə nə desən, olurdu. Ancaq qız hələ də bu kişinin nə 
işnən məşqul oluğunu bilmirdi. Sora onun cadükün olduğunu 
bildi. Nazpəri ordan qaşmaq istiyirdi. Ancax фürsət tappırdı.  
 Bir gün kişi dedi ki, biz bir–birimizə naməhrəm yaşıya 
bilmərik. Indi sən mənim arvadımsan.  
 Nazpərini dəhşət götdü. Indi o, bura gəldiyinə peşman 
olmuşdu. Öz taleyinə niфrətlər yağdırırdı. Nazpəri gördü ki, bu 
cadükünün əlinnən qutara bilməyəcəy, onu aldatmax istədi.  
 Dedi ki, yaxşı, razıyam, ancaq sən icaza ver, bir neçə 
gün hazırlaşım. Kişi icaza verdi. Qız gecəyə salıb evdən qaçdı. 
Nazpəri qaça–qaça gedirdi, özü də bilmirdi hara gedir.  
 Qız yorulmuşdu, durub dincini almaq istədi ki, gördü 
qoca daldan gəlir. Qız qaçmağa başladı, qabağına bir çay çıxdı. 
Nazpəri çayı keşdi. Gördü ki, getməyə yol yoxdur. Qabağı uca 
bir dağ kəsib. Birdən qulağına bir səs gəldi, dönüb dala 
baxanda bir əjdahanın ona tərəф gəldiyini gördü. Qız çox 
qorxdu. Cadükün gördü əjdaha qızı udmax istəyir. Tez bir sehir 
oxuyub əjdahanı daş elədi.  
 Nazpəri baxdı qoca yenə onu tutup aparacax. O, daşa 
söykənip Allaha yalvardı ki, cadükünün əlinə düşüncə onu da 
daş eləsin. Nazpəri günahsız olduğuna görə yalvarışı hasıl oldu.  
 O, daşa döndü. Cadükün gördü ki, qız da daş oldu. Ta 
onnan sora özü də yaşamax istəmədi. Bir daşın üstündə oturup 
bir sehir oxudu. Özünü də daş elədi. O vaxtdan da həmin 
qayanın adı Əjdaha burun qaldı.  
 
 217 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Məhəmməd və ilan 
 
 
 218 
 Biri var idi, biri yox idi, bir varlı kişi vardı. Bunun bir 
oğlu vardı. Oğlu çox bivec idi. Bu kişi ölüm ayağında oğlunu 
çağırıb dedi: – Oğul, mən dünyadan köçürəm. Dövlətimnən 
mənə ehsan verərsən. Sonra var–dövlətimin hamısını aparıb 
фilan şəhərdə qardaşdığım var, verərsən ona, səni saxlar.  
 Kişi dünyadan köç elədi. Oğul atasına ehsan verdi. 
Sonra qumara uydu. Bir vaxt baxdı ki, var–dövlət əldən gedib, 
mal–heyvan qırılıb, qapıda it zəncirdə ölüb.  
 Yoldaşlarından aralandı, getdi atasının dediyi şəhərə, 
soraqlaşıb atasının dediyi kişini tapdı. Xoş–beşdən sonra dedi:  
- Atam vəфat elədi. Il pis gəldi. Hər şey qırıldı.  
Əmisi də bildi bu bivecdi, dedi:  
- Iki oğlum var, sən də ol üçüncü.  
 Kişi dükanda işləyirdi. Hərdən Məhəmmədi də aparırdı 
yanına.  
Bir meşədə bir ilan vardı. Bu ilan bir gün allaha üz 
tutub dedi:  
- Bəsdir ilanlıq elədim. Məni adam elə.  
Bu ilanı allah bir qadın elədi. Ilan qadın gəldi bir 
dükana. Bu, Məhəmmədin əmisinin dükanı idi. Məhəmməd də 
buradaydı. Özü də Məhəmməd camaldan göyçək idi. Qadın 
alış–veriş etdi. Məhəmməddən soruşdu: 
 – Evlisən, subay?    
- Subay  
Qadın dedi:  
- Məni alarsan?  
- Alaram. 
 Dedi:  
- 15 gün gözdə, gələcəm.  
Dükançı dedi:  
- Pulu ver.  
Qadın əlini atıb yerdən bir avuc torpaq götürdü. Torpaq 
qızıl oldu. Qadın onu verdi dükançıya getdi. Əmisi 
dedi:  
 
 219 
- O, ilandı, getmə. Cahılın ağlı kəm olar.  
Məhəmməd dedi:  
- Getmənəm.  
Qadın gedib şəhərin kənarında bir yer gördü. Soruşdu 
ki, bu yer kimindi? Dedilər ki, фilankəsin. Yerin yiyəsi gəldi, 
danışdılar. Qadın yerin pulunu artıqlaması ilə verdi. Фəhlə 
tutdu. Artıq pul verdi. Фurquna minib gəldi dükana. 
Məhəmməd də фurquna minib qadınla getdi. Bir–iki il irahat 
oturdular.  
Məhəmmədin əmisi oğlu qürbətdən gəldi.  
 Gəldi Məhəmmədi gördü. Əmisi Məhəmmədə bir çuxa 
verdi.  
Qadın dedi:  
– Məhəmməd, o nədi geymisən? Elə bil qurd 
donundasan. Mən sənə elə çuxa tikərəm, nə qəyçi kəsər, nə 
maşın tikər. (Ilan qaraçuxadan qorxar). Məhəmməd çuxanı 
verdi əmisinə, dedi:  
- Hayıфdı, geymirəm. Arvad razı olmadı.  
Əmisi dedi:  
- O, ilandı, bala, onun yanına getmə.  
Məhəmməd əmisini söydü, dedi:  
- Mənim arvadıma ləkə yaxırsan.  
Əmisi dedi:  
– Iki kəlmə söz dedim. Üç olsa, bil ki, o, ilandı. 
Gedərsən çay qoydurarsan. Iki– üç stəkan içdirərsən. Plov 
pişittirərsən, yedirdərsən. Evdə su qoymazsan. Qapını da 
bağlıyıb açarı götürərsən. Su axtaracaq. Tapmayıb hirslənəcək 
və səni vurmaq istəyəcək. Özünü yuxuluğa vurarsan, deşik 
tapıb çıxar eşiyə, su yalayıb qayıdar. Qorxma, özünü vur 
yuxuluğa.  
 Məhəmməd evə gəldi. Əmisinin dediyi kimi, çay 
qoydular. Ilan dedi:  
- Içmirəm.  
Plov hazır elətdirdi. Məhəmməd arvadına dedi:  
 
 220 
- Plov ye.  
Arvad dedi:  
- Mən plov yemirəm.  
Sonra iki tikə yedi. Məhəmməd onu bəhanə ilə evdən 
uzaqlaşdırdı. Evdəki suların hamısını eşiyə boşaltdı.  
Qaranlıq düşdü. Qapını bağladı. Açarı cibinə qoydu. 
Yatdılar.  
Qadın oyandı. Gördü su yoxdu. Qapını bağlı gördü. 
Hirsləndi, ilana döndü. Zivişə–zivişə getdi, su yaladı, qayıtdı 
yatdı oğlanın ürəyinin başında ki, oyananda vursun. 
Məhəmməd durmadı. Ilanın hirsi yatdı. Səhər açıldı. 
Məhəmməd dedi:  
- Gedirəm bazarı gəzəm.  
Əmisinin yanına qaşdı, dedi:  
- Nətər eliyim?  
Əmisi dedi:  
- Çörəyiniz qurtaranda pul ver təndiri yaxşı– yaxşı 
yandırsınlar. Çörək  
yapmasınlar, axşamacan ilan acacaq. Çörək yapanda onu 
atarsan təndirə.   
 Məhəmməd əmisi dediyi kimi etdi. Arvadına dedi:  
- Arvad, niyə çörək yemirsən?  
Getdi ki, təndir yanır. Arvaddarı söydü. Arvaddar çıxıb 
getdilər. Məhəmməd dedi:  
- Gəl bircəciyin yap, bəlkə, gəldilər?  
- Yox, mən yapa bilmərəm.  
-  Qorxma, mən səni tutacam.  
Arvad birini yapdı, yedilər. Məhəmməd onun çörək 
yapmağını təriфlədi. Ikincisini yapanda bunu basdı təndirə. 
Ağzını örtüb oturdu üstündə. Nə qədər qışqırdı, Məhəmməd 
açmadı. Əmisi demişdi ki, səsi kəsilməyincə durma. Üç gündən 
sonra səsi kəsildi. Əmisi gəldi. Təndirin külünü çıxartdı, 
yandırdı, üstünə su səpdi. Hamısı oldu ləl–cəvahirat. Əmisi 
dedi:  
 
 221 
Sənin ağlın yoxdu. Tək dolana bilməzsən, gedək mənim 
yanıma. Əmisi Məhəmmədi öz yanına gətirdi. Onlar xoşbəxt 
yaşamağa başladılar.  
 
 222 
Qızıl xoruz 
 
 Biri vardı, biri yoxdu. Bir məmləkətdə bir padşah vardı. 
Bu padşahın üç oğlu vardı. Iki oğlan padşahın bir arvadından 
idi, biri də başqa arvadından. Iki qardaşdan birinin adı Qulam, 
o birininki Əkbər, başqa arvaddan olanın adı isə Ələmdar idi.  
 Bir gün padşah vəziri ilə gəzməyə çıxır. Bir dağın 
yanından keçəndə görürlər ki, burada bir qızıl xoruz oturub. 
Padşah vəzirə deyir:  
 – Vəzir, mənə nərdivan gətir və oğlanlarıma da de, 
gəlib xoruzu tutsunlar.  
 Vəzir gedir nərdivan gətirir, padşahın oğlanlarını 
çağırır. Böyük qardaş Qulam çıxır ki, xoruzu tutsun, xoruz geri 
çəkilir. Ortancıl qardaş Əkbər çıxır, o da düşə bilmir. Növbə 
Ələmdara çatır. O çıxır. Əlini atır ki, xoruzu tutsun, xoruz geri 
çəkilir, amma xoruzun bir qanadı sınıb qalır Ələmdarın əlində. 
O, sınıq qanadı gətirir verir padşaha. Padşah deyir:  
 – Gərək, qızıl xoruzu tutasınız. Gedin yola hazırlaşın.  
 Üç qardaş başlayırlar yola hazırlaşmağa. Hərəsi bir 
torba qızıl götürür. Ələmdarın anası isə onun yoluna üç dənə 
toyuq bişirib qoyur. Qardaşlar yola düşürlər.  
 Gedib üç yola rast gəlirlər. Görürlər ki, yolun arasında 
bir daş var. Daşın üstündə yazılıb ki, bu iki yolla gedən 
qayıdar. Bu bir yolla gedən qayıtmaz.  
 Ələmdar deyir ki, mən üçüncü yolla gedərəm. Qulam və 
Əkbər isə birinci yolla gedəcəklərini bildirdilər. Ələmdar 
burada qardaşlarından ayrılır. Az getdi, üz getdi, dərə–təpə düz 
getdi. Gördü ki, acıb. Yaxınlıqda da bulaq var. Oturdu bulağın 
başında ki, çörəyini yesin, gördü bir tülkü gəldi. Toyuğun birini 
atdı tülküyə. Başladı yenə yol getməyə. Ələmdar nə qədər yol 
getdisə də, heç kimə rast gəlmirdi. Yenə yoruldu, bir bulağın 
başında oturdu ki, çörək yesin. Gördü həmin tülkü yenə gəldi. 
Toyuğun birini də atır ona. Yola düşür. Yolda bir bağa rast 
 
 223 
gəlir. Görür ki, qoca bir kişi bağı suvarır. Salam verir. Qoca 
soruşur:  
 – Oğlum, bura niyə gəlmisən?  
 Ələmdar cavab verir:  
 – Gəlmişəm qızıl xoruzu aparam.  
 Qoca deyir:  
 – Qızıl xoruz yeddi divin əlindədir. Gedək mənim 
evimə, sənə kömək edərəm. Qoca onu evinə gətirdi. Ələmdara 
bir qızıl üzük verib dedi:  
 – Oğlum, bayaq qabağına çıxan tülkülər mən idim, al 
bu üzüyü, tax sağ əlindəki barmağına. Yolu düz get. Qabağına 
bir dəniz çıxacaq. Dənizin yanında bir ağac var. Çıxarsan onun 
üstünə. Elə ki, divlər bir–bir dənizdən çıxıb sənə tərəф gəldi, 
üzük olan əlinlə hərəsinə bir sillə vurarsan. Həmin divlər qızıl 
xoruzu tapmaqda sənə köməklik edəcəklər.  
 Ələmdar qocanın dediyi kimi etdi. Altı divin hərəsinə 
bir sillə vurub öldürdü. Qaldı bir böyük div. Böyük div deyir 
ki, gedim görüm qardaşlarıma nə olub. Gəldi gördü nə? Altı 
qardaşı yerdə ölüb. Div başladı Ələmdara yalvarmağa ki, 
qardaşlarımı dirilt, onlar da, mən də sənə hər cür köməklik 
edərik. Ələmdar qocanın ona öyrətdiyi kimi üzüyü suya salıb 
suyunu divlərə içirtdi. O dəqiqə altı div dirildi. Ələmdar onlara 
dedi:  
 – Qızıl xoruzu tapmaqda mənə kömək edin.  
 Divlər dedi:  
 – Qızıl xoruz on iki divin əlindədir. Biz sənə bir maşa 
qayıtdıracağıq. Maşanı götürüb biz dediyimiz kimi etsən, qızıl 
xoruzu ələ keçirə bilərsən. Onlar maşanı qayıtdırıb Ələmdara 
verdilər və dedilər ki, biz səni qara atın üstünə mindirəcəyik. 
Qara at səni ağ atın üstünə atacaq. Ağ at səni qızıl xoruz olan 
yerə aparacaq. Maşanı uzadıb qızıl xoruzu götürərsən, amma 
bura çatana kimi geri dönməzsən.  
 Divlər oğlanı qara ata mindirdilər. Dərya kənarında qara 
at Ələmdarı atır ağ atın belinə. Ağ at onu gətirir on iki divin 
 
 224 
məskəninə. Ələmdar görür  ki, çəpərdə bir qızıl xoruz var, 
amma qanadının biri yoxdur. Ələmdar maşanı uzatdı, çəpərlə 
bir yerdə xoruzu götürüb geri qayıtdı. Arxadan səslər gəlirdi. 
«Vay apardı! Qoyma, apardı». Lakin Ələmdar geri dönmədi. 
Dərya kənarına çatdı. Ağ at onu qara atın üstünə atdı. Qara at 
isə Ələmdarı qızıl xoruzla bir yerdə divlərin yanına gətirdi. 
Buna çox sevindilər, Ələmdara qırx açar verdilər ki, get bizim 
otaqları gəz. Ələmdar otuz doqquz otağı gəzdi. Bu otaqlarda 
ləl–cəvahirat, qızıl əlindən tərpənməyə yer yoxdu. Qırxıncı 
otağa girib gördü ki, burada xiyar, qovun, qarpız əkiblər. O, iki 
xiyar yedi, birini kəsdi. Içindən bir nazənin sənəm çıxdı, 
«çörək, su, paltar» deyib, deyib öldü. Ələmdar bundan çox 
bikeф oldu. Xiyarın o birini gətirib divlərin yanına və əhvalatı 
onlara danışdı. Divlər ona dedi:  
 – Bu xiyarı apararsan evə. Yanına su, çörək, paltar 
qoyub, sonra kəsərsən. Böyüdüb özünə arvad edərsən. Ələmdar 
divlərlə xudaфisləşdi, xoruzu və xiyarı götürüb gəldi qocanın 
yanına. Qocaya çoxlu qızıl verib, yola düşdü öz şəhərinə. Gecə 
vaxtı gəlib çıxdı evlərinə. Qapını döydü. Anası çıxdı. Lakin 
oğlunun qayıtdığına inanmadı. Çünki Ələmdar on ilə yaxın idi 
ki, getmişdi. Səhər Ələmdar qızıl xoruzu götürüb gəldi 
padşahın hüzuruna. Padşah oğlunun sağ–salamat gəldiyini, 
həm də qızıl xoruzu gətirdiyini görüb çox sevindi. Başından 
tacı götürdü ki, qoysun Ələmdarın başına. Lakin Ələmdar razı 
olmadı.  
 Xiyarı divlərin tapşırdığı qaydada kəsdilər. Nazənin–
sənəm böyüdükdən sonra padşah Ələmdara qırx gün, qırx gecə 
toy çaldırdı. Onlar yedilər, içdilər, muradlarına çatdılar, siz də 
yeyin, için, muradınıza çatın.  
 
 
 
 225 
Naxırçı qızının nağılı 
 
 Biri var idi, biri yox idi, bir kasıb çoban var idi. Bu 
çoban on ildən çox idi ki, evlənmişdi, amma uşağı olmurdu. 
Günlərin bir günündə çoban var–yoxunu satıb Allah yolunda 
nəzir–niyaz verir. Ay dolanır, gün keçir, çobanın arvadı hamilə 
olur. Doqquz ay, doqquz gün, doqquz saat, doqquz saniyə 
tamam olanda çobanın arvadı bir qız doğur. Qız nə qız, aya 
deyir sən çıxma, mən çıxım, günə deyir, sən çıxma, mən çıxım. 
Bəli, qız günbəgün, saatbasaat böyüyür.  
 On gün tamam olanda, arvad su qoyub uşağın onunu 
tökür. Arvad qızın başına su tökəndə qızın saçlarının arasından 
bir qızıl düşür. Ər–arvad bu işə mati–məəttəl qaldılar.  
 Günlər ayları əvəz edir, arvad da hər bazar günü qızın 
başını yuyub bir qızıl götürür. Get–gedə onlar kasıblığın daşını 
atırlar. Ancaq nə kişi, nə də ki, arvad bu uşağın səsini 
eşitmirlər.  
 Bir neçə ildən sonra çoban əməlli–başlı varlanır. Amma 
heç kim bilmir ki, çoban bu qədər var–dövləti haradan alır.  
 Bəli, bu il də yay çox gözəl gəlir. Çobanın arvadı ərinə 
deyir ki, bu yaz biz də ayrıca köç olub dağa gedək. Bəlkə dağ 
havası bu qıza bir təsir edə. Bəlkə bu qızın səsini orada eşidək.  
 Orada hamı qızın adını naxırçı qızı çağırırdı. Amma 
qızın əsl adı Ilahə idi. Ilahənin gözəlliyinə bütün kənd cavanları 
heyran qalmışdılar. Çoban bu yay dağa köçəndə kəndin bütün 
cavan oğlanları da dağa getmişdilər. Amma onların heç biri 
qızın səsini eşitməmişdilər.  
 Günlərin bir günü obaya xəbər yayıldı ki, padşahın oğlu 
ava çıxıbdır. Bütün çadırların qabağına xalça döşəndi. Hərə öz 
çadırının qabağında toplaşdı.  
 Çobanın arvadı nə qədər əlləşdisə, nə qədər dil tökdüsə 
də, qızı eşiyə çıxarda bilmədi. Axırda hirslənib qıza bir şillə 
vurdu. Ilahə hönkür–hönkür ağlamağa başladı. Ananın 
sevincindən gözləri yaşardı. Arvad çölə çıxıb ərini 
 
 226 
muştuluqlamaq istədi ki, gəl, qızın səsi çıxdı, amma bu zaman 
göy guruldadı, şimşək çaxdı, leysan yağış başladı. Hərə öz 
çadırına təpildi. Çöl elə idi, yağış, tuфan əlindən göz–gözü 
görmürdü.  
 Padşahın oğlu bu işə mati–məhəttəl qalmışdı. O, heç 
bilmirdi ki, hara qaçsın. Birdən qulağına yaxınlıqda olan 
çadırdan hönkürtü səsi gəldi. Düz atını ora sürdü. O, atdan 
düşüb içəri girdi. Bu vaxt çobanla arvadı çadırda 
sevindiklərindən əl açıb oynayırdılar. Bucaqda isə Ilahə hələ də 
ağlıyırdı. O, səsə çevrilib arxaya baxanda gözləri oğlanın 
gözləri ilə qarşılaşdı. Elə bil hər ikisini ildırım vurdu. Bu vaxtı 
çobanla arvadı özlərinə gəldilər. Əyilib şahzadəyə təzim 
etdilər. Elə bu zaman qız şaqa çəkib uğundu. Hər tərəф nura 
qərq oldu. Göyün şaqqıltısı kəsildi. Yağış kəsdi. Bütün çadırın 
içərisi rəngbərəng gül açdı.  
 Ilahənin hörükləri də gül açmışdı. Şahzadə bir könüldən 
min könülə qıza aşiq oldu.  
 Şahzadə köç yaylağa dönüncə dağda qaldı. Qızın bütün 
işlərinin şahidi oldu. O, atasına xəbər göndərdi ki, qıza elçi 
gəlsin. Amma atası razı olmadı. O, oğluna xəbər göndərdi ki, 
naxırçı qızı bizə lazım deyil. Şahzadə özü atasının yanına gedib 
qızın bütün işlərini ona söylədi, ata razı oldu.  
 Toy başladı. Sizə kimdən deyim, kimdən deyim 
Ilahənin xalasından.  
 Ilahənin xalasının bir qızı var idi. Amma onu heç kim 
almırdı. Günlərin bir günü bir qasid xalıya xəbər göndərdi ki, 
toya gəlsin, bacın qızının toyudur. Şahzadəyə ərə gedir. Cin 
vurdu xalasının beyninə. Dedi ki, özündən xırda naxırçı qızı 
şahzadəyə ərə gedir…  
 Xala durub bir–iki dənə qır duzlu tapı yapır. Sonra 
qızını da götürüb düzəlir yola. Gəlib çatır bacısıgilə. Bacısının 
dəm–dəsgahına ağzı açıq qalır. Bəli 37–gün toy çalırlar. 
Axşamı gəlini bəzəyib yola düşürlər. Padşahla naxırçının 
evinin arası üç günlük yol idi. Ilahə, xalası, bir də xalası qızı 
 
 227 
bir kəcavədə gedirdilər. Artıq gecə düşmüşdü. Ilahə xalasından 
çörək istədi. Xala tez evlərində yapdığı tapıdan birini qıza 
verdi. Bir az keçəndən sonra duzlu tapı qızı suzundan yandırdı. 
Xalası yalandan dedi ki, buralarda su olmur. Bir müddət 
gedəndən sonra qızın az qaldı susuzluqdan ürəyi gedə. Deyir 
ki, xala, yandım, su, əlac elə. Qızın xalası kəcavədən yerə 
düşüb yalandan gəzindikdən sonra qayıdıb qıza deyir ki, 
buralarda bir içim su bir gözdür. Qız nə qədər yalvardısa, xala 
dediyinin üstündə durdu. Axırda qız əlacsız qalıb razı oldu. 
Xala tez durub qızın bir gözünü çıxardıb verir qızına ki, saxla. 
Bundan sonra qıza bir içim su verir.  
 Ikinci gün eyni əhvalat yenə təkrar olunur. Xala 
Ilahənin o biri gözünü də çıxardıb qıza bir içim su verir. Ikinci 
gözü çıxardılandan sonra Ilahə xalasına deyir ki, daha məni 
niyə aparırsan. Mən şahzadəyə layiq deyiləm. Məni endir qoy 
yerə. Sən də çox sağ ol ki, məni gözsüz qoydun.  
 Xala bundan sonra Ilahənin gəlinlik paltarını çıxardıb 
öz qızına geyindirdi, yola düşdü.  
 Şahzadə gecə gəlinin otağına girəndə gözlərinə inana 
bilmədi. Amma heç nəyin üstünü vurmadı. Səhər o qızı 
güldürdü, güllər açılmadı, ağlatdı, yağış yağmadı. Şahzadə 
фikirləşdi ki, burada nə isə bir sirr var.  
 Sizə kimdən deyim, kimdən demiyim, Ilahədən. Onu bir 
kolun dibində atıb getmişdilər. Indi artıq o kor idi. Susuzluq da 
bir yandan qızı əldən salmışdı. 20 addım kənarda suyun şırıltısı 
gəlirdi. Amma qızda taqət qalmamışdı ki, ora yaxınlaşsın. 
Yoldan bir qoca kişi keçirmiş. Iniltini eşidib səs gələn tərəфə 
irəliləyir. Gəlib görür ki, bir qız al qan içindədi. Qoca qızı 
qucağına alıb evlərinə gətirir. Qarısına deyir ki, qıza yaxşı 
baxsın. Qarı tez su qoyub qızı çimdirir. Başını yuyanda qızın 
saçlarının arasından bir qızıl çıxır. Qocalar bu işə çox 
sevinirlər.  
 Günü–gündən qız yaxşılaşır, qocalar da varlanırlar.  
 
 228 
 Bir günləri qız qocaya deyir ki, əmi, mən indi 
güləcəyəm, bu vaxt güllər açılacaqdır. Sən də həmin güllərdən 
dəstə bağla, apar фilan şahzadənin imarətinin qabağında sat. 
Kim gəlsə, almağa deyərsən ki, gülün bir dəstəsi bir gözdür.  
 Qoca qızın dediklərini yerinə yetirməyə söz verir. Bu 
vaxt qız şaqqa çəkib gülür. Qocayınan qarı bu işə mati–
məhəttəl qalırlar. Bütün ev–eşik gül–çiçək olur.  
 Qoca gülləri dəstələyib həmin şahzadənin imarətinin 
qarşısına gətirir. Camaatın bu güllərə ağzı açıq qalır.  
 Camaatın səs–küyünə şahzadənin arvadı çölə çıxır. 
Gülün qiymətini öyrənib tez anasının yanına qayıdır. Əhvalatı 
olduğu kimi ona söyləyir. Ana Ilahənin gözlərini saxlayırdı. 
Həmin gözləri götürüb gedir, gül dəstəsindən ikisini alıb 
gətirir, evin hər tərəфinə düzür. Şahzadə evə gələndə gözlərinə 
inana bilmir. Gəlin nazlana–nazlana ərinə deyir ki, hə, nə 
baxırsan, mən həmişə ürəkdən gülmürəm ki, güllər açıla? Indi 
gülmüşəm, güllər də açılıb. Şahzadə bu işlərə çox təəccüblənir. 
Sizə kimdən deyim, gül satan qocadan. Qoca elə ki, gözləri 
aldı, tez dönüb düzəldi yola. Gətirib gözləri qoydu qızın əlinə. 
Ilahə gözləri əvvəlki yerinə qoyub, üzünü tutdu ilahiyə, çox 
yalvardı, sonra gözlərini bağlayıb yatdı. Səhər tezdən ayılıb 
Allaha yalvara–yalvara sarığı açdı. Sonra isə gözlərini yavaş–
yavaş açdı. Səhər günəşi qızın gözlərini qamaşdırdı. Qız 
sevincindən qəşş eləyib tappıltı ilə yerə yıxıldı. Səsə qocaynan 
qarı ayıldı. Onlar gördülər ki, qız quru yerə yıxılıbdır. Qarı su 
gətirib qızın üzünə çəkdi. Ilahə gözlərini açıb qocaynan qarını 
gördü. Hər üçü qucaqlaşıb sevindiklərindən ağlayırdılar.  
 Günlər bir–birini ötürdü. Ilahəgil də şadı–xürrəm 
yaşayırdılar. Bir günlərisi qoca evə gələndə qız ona dedi ki, 
əmi, şəhərə gedəndə mənə bir dəstə çoban paltarı gətir. Qoca 
qızın dediklərinə elə həmin gün əməl edir.  
 Ilahə qocalarınan vidalaşıb onlardan ayrılır, yola düşür. 
O gəlib bir ağacın dibində paltarını soyunub çoban paltarlarını 
geyinir, sonra isə saçlarını yığıb qarını başına keçirdir, düzəlir 
 
 229 
yola. Bir neçə gün yol gəlib, axırı çatır şahzadə yaşadığı yerə. 
Şahzadə də qazlarını otarmaq üçün çıxıb şəhərə bir nökər 
axtarırdı. Ilk baxışda gözlərinə çoban paltarı geyinmiş bir 
nökər dəydi. Qız şahzadəni tanıdı. Amma şahzadə onu 
tanımadı. O, qıza yaxınlaşıb diqqətlə qıza baxdı, bir anlığa 
özünü itirdi. Lakin tez özünü ələ alıb dedi ki, ay nökər, sən 
mənimlə gedəcəksən və mənim qazlarımı otaracaqsan. Qız 
dinməz–söyləməz onun qabağına düşür.  
 Günlər bir–birini əvəz edirdi. Şahzadə hər dəqiqə nökəri 
izləyirdi. Qızın bundan xəbəri yox idi.  
 Bir gün şahzadə arvadıynan qaynanasını qonaqlığa 
göndərdi, özü isə bağçada gizlənib qaldı. Qız elə bildi ki, evdə 
heç kim yoxdur. Paltarını soyunub hovuzda çimməyə başladı. 
Saçlarını da açıb arxasına tökdü. Bu vaxt şahzadə hovuzun 
yanındakı alma ağacının başında idi. Elə ki, qızı gördü, az qaldı 
ki, ağacdan yıxılsın. Ağac silkələnəndə ağacdan bir alma düz 
qızın qoynuna düşdü. Qız şaqqa çəkib güldü. Bütün hər tərəф 
gül–çiçək oldu. Qız birdən özünə gəlib tez sudan çıxdı və 
paltarını geyinib gülləri tez–tez yığaraq yaxınlıqdakı köhnə 
quyuya tulladı. Şahzadə bunları görürdü. O, yavaşca ağacdan 
enib qızı arxa tərəфdən qucaqladı qarını onun başından götürdü 
və paltarını cırıqlayaraq yerə atdı. Qız onu görəndə ürəyi getdi.  
 Ayılanda özünü bəzənmiş və zər–zibanın içində gördü. 
Gözəlliyi birə–beş artmışdı. Şahzadə yanında oturub saçlarını 
tumarlıyırdı.  
 Qız bütün başına gələnləri şahzadəyə nağıl elədi.  
 Şahzadə qızın xalasını və xalası qızını qonaqlıqdan 
yarımçıq çıxartdırdı. Onları qatırın quyruğuna bağlıyıb çöllərə 
ötürdü. Ilahəynən qırx gün toy edib ömürlərinin axırına kimi 
xoşbəxt oldular. Göydən üç alma düşdü. Üçü də oxuyanın.               
 
 
 
 230 
Caməs ** 
 
 Biri var idi, biri yox idi, bir qarı var idi. Bu qarının 
gözünün ağı – qarası bir oğlu var idi. Oğlunun adı Caməs idi. 
Bir gün Caməsin dostları gəlib dedilər: 
– Qarı nənə, qoy Caməs də biznən meşəyə oduna 
getsin. 
 Qarı dedi: 
– Oğul, mənim gözümün ağı – qarası, var – yox bircə 
oğlum var, qorxuram.  
 Caməsin dostları dedilər: 
– Qorxma, qarı nənə, heç nə olmaz, qoy getsin.  
 Caməsin dostları meşəyə odun yığmağa getdilər. Onlar 
meşədə bir quyu gördülər. Caməs dostlarına dedi: 
– Uşaqlar, görəsən bu quyuda nə ola bilər. Gəlin düşək 
bu quyuya. 
 Uşaqlardan birisini quyuya saldılar. O, quyuya düşən 
kimi çığırdı: 
– Haray, məni çıxardın! 
 Uşaqlar onu çıxartdılar. 
 Caməs dedi: 
– Məni sallayın quyuya. Nə qədər hay – haray 
qoparsam, sözümə baxmayın. 
 Uşaqlar onu quyuya salladılar. Caməs quyuya düşən 
kimi qışqırdı, ona məhəl qoymayıb, quyunun dibinə salladılar. 
Quyunun tərkindən Caməsin səsi gəldi: 
– Uşaqlar, burada nə qədər istəsəniz şan balı var, qab 
sallayın, kəsim çəkin yuxarı.  
 Uşaqlar qab salladılar. Caməs şan balından kəsib qaba 
qoydu. Uşaqlar qabı yuxarı çəkdilər. Balı götürüb qaçdılar. 
Caməs quyuda qaldı. O oturub quyuda çox götür–qoy elədi. Bir 
də gördü ki, bir qarışqa quyunun divarı ilə gedir. Caməs bıçağı 
çıxarıb divarı oymağa başladı. Xeyli oymuşdu ki, birdən 
oradan yol açıldı. Caməs gördü ki, bir gözəl bağçadı. Bağçanın 
 
 231 
içində gözəl bir imarət var. Caməs otağa girib gördü ki, otaqlar 
boşdu. Otaqları bir–bir gəzib eşiyə çıxdı. Gördü budu, bir 
yoğun ilan gəlir. Tez qaçıb taxtın altında gizləndi. Ilan içəri 
girdi, onun dalınca da bir sürü ilan içəri doluşdu. Caməsin 
qorxudan az qaldı bağrı yarıla. Ilanların böyüyü Şamıran ilan 
çıxıb oturdu taxtın üstündə. Sonra dedi: 
– Ey taxtın altında gizlənən Caməs, gəl yanıma, mən 
sənə heç nə eləmiyəcəm. O biri ilanlardan da qorxma, gəl otur 
yanımda. Caməs yerindən tərpənmədi.  
 Şamıran ilan bir də dedi: 
– Ey Caməs, dur gəl yanıma, qorxma. Səninlə işim 
yoxdu.  
 Əlacsız qalan Caməs  qorxa – qorxa Şamıran ilanın 
yanına gəldi. Caməs dedi: 
– Vallah, mən bura qəsdən gəlməmişəm, məni 
yoldaşlarım quyuda qoyub getdilər. Mən də quyunun divarını 
oydum, gəlib bura çıxdım.  
 Ilan dedi: 
– Heç eybi yoxdu, gəl sənə bir əhvalat danışım. Ondan 
sonra səni buradan çıxardaram.  
 Caməs sakitləşdi. Şamıran ilan Caməsə bir əhvalat 
danışdı. Bu söhbət düz yeddi il çəkdi. Ancaq Caməs elə bildi 
ki, cəmi bir gün keçib. Odu ki, ilana dedi: 
– Mən dünənnən buradayam. Indi anam mənsiz darıxır, 
icazə ver gedim.  
 Şamıran ilan dedi: 
– Nə bir gün, düz yeddi ildi ki, sən burdasan.  
 Caməs dedi: 
– Bu necə olan şeydi? 
 Ilan dedi: 
– Sən məni öldürəcəkdin. Odu ki, mən elə bir əhvalat 
danışdım ki, ömürdən yeddi il gəlib keçsin.  
 Caməs and – aman elədi ki, öldürmək фikrində 
deyiləm.  
 
 232 
 Şamıran ilan dedi: 
– Bunu sən bilmirsən, ancaq mənə əyan olub. Indi dur 
gedək, səni aparıb quyudan çıxarım.  
Şamıran ilan Caməsi belinə mindirib quyudan çıxartdı. 
Onlar görüşüb ayrıldılar. Şamıran ilan dedi: 
– Ey Caməs, get ancaq sən bir də mənim yanıma 
gələcəksən. Özü də məni öldürəcəksən.  
 Caməs dedi: 
– Necə ola bilər ki, bu yaxşılıqdan sonra mən səni 
öldürüm? Heç əlim gələrmi? 
 Şamıran ilan dedi: 
– Bir sözdü dedim, yadında qalsın.  
 Caməslə Şamıran ilan mehribanlıqla ayrıldılar. Ilan 
quyuya düşdü. Caməs də evlərinə getdi.  
 Caməs anasını görüb tanımadı. Anası çox qocalmışdı. 
Yeddi il idi ki, ana öz oğlunu görməmişdi. Odu ki, Caməsdən 
xəbər aldı: 
– Oğul, indiyə kimi harada idin? 
 Caməs dedi: 
– Soruşma ana, başıma qəza – qədər gəlmişdi. Bu yeddi 
il ərzində ilanlarla bir yerdə qalmışam. Bədənim ilan kimi 
qabıq qoyub.  
 Anası bir söz demədi. Ana–bala bir yerdə yaşamağa 
başladılar.  
 Caməsgilin şəhərində bir padşah var idi. Azarlamışdı. 
Təbiblər Şamıran ilanın yağını onun dərdinə dərman 
demişdilər. Vəzir – vəkil bütün şəhərin camaatını bir yerə yığıb 
dedi: 
  – Gərək Şamıran ilanı tapıb gətirəsiz, yağını çıxaraq. 
Padşahın bədəninə vuraq ki, sağala.  
 Yer – yerdən dilləndilər: 
– Bunu kim edə bilər? Heç kəs o ilanı tapa bilməz.  
 Bir çuğul var idi. O  dedi: 
 
 233 
– Bəs фilan qarının oğlu Caməs Şamıran ilanla yeddi il 
bir yerdə qalıb. Bu işin öhdəsindən gəlsə – gəlsə o gələr.  
 Əmr olundu ki, Caməsi tapıb gətirsinlər.  
 Onu tapıb gətirdilər. Vəzir–vəkil Caməsə dedi: 
– Gərək sən gedib Şamıran ilanı gətirəsən.  
 Caməs boyun qaçırdı. Belədə onu hədələdilər ki, tapıb 
gətirməsə, boynu vurulacaq. Caməs çar–naçar razılaşdı. Durub 
Şamıran ilanın yaşadığı quyunun başına gəldi, iplə quyuya 
düşdü. Həmin yerə gəldi. Ilanları görmədi. Bir azdan Şamıran 
ilan gəldi, Caməs onu  görən kimi taxtın altında gizləndi. 
Şamıran ilan taxtda əyləşdi. Dedi: 
– Ey Caməs, dur gəl yanıma, sənə dedim ki, məni 
öldürəcəksən? Gördün elə də oldu.  
 Caməs durub ilanın yanına gəldi. Yanında oturub 
ağlamağa başladı. Ilan dedi:  
– Ağlama, dur gedək. Ancaq mən heç kimə əl 
verməyəcəyəm ki, mənim başımı kəssin, tək səndən savayı. 
Ancaq mənim başımı kəsəndə bir qarış başımdan, bir qarış da 
quyruğumdan kəsib dəsmalın arasında gətirib bu quyuya 
salarsan. Mən dönüb olacağam yenə həminki ilan. Ancaq 
mənim yağımı padşahın belinə vuran kimi öləcək. 
 Caməs onu götürüb padşahın meydanına gətirdi. 
Meydan sulandı, camaat yığıldı, heç kəs yaxına gələ bilmədi. 
Kim ilana sarı getdisə, ilan onun üstünə sıçradı, dedilər: 
– Bunu heç kəs öldürəmməz, öldürsə Caməs öldürər.  
 Caməs meydana girdi. Şamıranın boynunu qucaqlayıb 
ağlamağa başladı. Camaat bu işə mat qaldı. Caməs Şamıran 
ilanın dediyi kimi elədi. Ilanın bir qarış başından, bir qarış da 
quyruğundan kəsib gətirib quyuya atdı. Ilanın yağını 
çıxartdılar. Padşahın bədəninə vuran kimi padşah gəbərib öldü.  
 Camaat yığıldı ki, təzədən padşah seçsinlər. Şahlıq 
quşunu uçurdular. Quş hərləndi–фırlandı, gəlib  Caməsin 
başına qondu. Onu padşah seçdilər.  
 
 234 
 Caməs qoca anasını da gətizdirib sarayda şad – xürrəm 
yaşamağa başladı. Onlar yeyib – içib yerə keçdilər, siz də şad – 
xürrəm yaşayıb dövrə keçin. 
Qızıl təsbeh ** 
 
Bir gün şah oğlu Şah Abbasla vəziri Allahverdi xan 
libaslarını dəyişib məmləkəti gəzirdilər. Şər qarışanda gəlib bir 
şəhərin kənarına çatdılar. Şah dedi: 
– Vəzir, qaranlıx düşüb, gəl elə birinci evin qapısını 
döyüb burda gecəliyək. 
Vəzir dedi: 
– Nə olar, qibleyi – aləm, məsləhətdi, gecəliyək. 
Evin qapısına çatdılar. Istədilər qapını döysünlər, 
gördülər içəridən səs gəlir. 
Arvad uşaxlarına deyir: 
– Yatın, bişirim, durun. 
Şahınan vəzir xeyli qapıda durdular. Gördülər elə arvad 
deyir: "Yatın, bişirim, durun". Bunnan bir şey annamadılar. 
Qapını döydülər. Arvad gəlib soruşdu: 
– Kimdi? 
Dedilər: 
– Ay bacı, yerimiz yoxdu. Allah rizasına bizi bir 
gecəliyə qonax eliyərsən? 
Arvad dedi: 
– Niyə eləmirəm. Qonax Allah qonağıdı. Allaha da 
qurban olum, qonağına da. 
Hər ikisi içəri keçdi. Bardaş qurub oturdular. Gördülər 
bura çox kasıb bir evdi. Bir künçdə üç uşaq uzanıb. Sir – 
sifətləri o qədər düşmüşdü ki, baxanda adamın qanı qaralır. Şah 
Abbas özünü saxlaya bilməyib soruşdu: 
– Bacı, nə deyirdin: "Yatın, bişirim, durun?" 
Arvad dedi: 
 
 235 
– Qonaq qardaş, Allahdan gizli deyil, bəndədən nə 
gizlədim. Evdəyə yeməyə bir şey yoxdu. Uşaqlar çörək istiyir. 
Başlarını qatıram ki, yatsınlar. 
Şah vəzirə dedi: 
– Dur çıx şəhərə, hardan olsa çörək tap gətir. 
Vəzir şəhərə çıxdı. Bir az keçdi. Bir təlis çörək, yemək 
alıb qayıtdı. Uşaqlar durub doyunca yedilər. Arvad bilmədi 
bunlara nə təhər dil – ağız eləsin. 
Şahnan vəzir gecəni burda gecələdi. Obaşdannan hər 
ikisi durub, arvada razılıq elədi. Şahın yanında bir qızıl təsbehi 
var idi. Arvada dedi: 
– Bacı, görürəm çox kasıbsınız. Al, bu qızıl təsbehi 
xərcləyib dolanarsınız. 
Arvad istədi almasın. 
Şah dedi: 
– Yox, götür. 
Şah təsbehi verib vəzirinən saraya qayıtdı. Taxta çıxdı. 
Nağıl dili yüyrək olar deyərlər, bu əhvalatdan üç – dörd il 
keçdi. Bir gün şahınan vəzir yenə libaslarını dəyişib başladılar 
gəzməyə. Bir xeyli gəzib dolaşandan sonra yenə həmin şəhərə 
çatdılar. Şahın yadına düşdü ki, burda bir arvada qızıl təsbeh 
bağışlayıb. Üzünü tutdu vəzirə: 
– Vəzir, yadındadımı burda bir arvada qonaq olduq. 
Gedəh görək indi güzəranı nə yerdədi? 
Vəzir dedi: 
– Çox yaxşı olar, qibleyi – aləm. 
Gəzə – gəzə gəlib həmin qapıya çatdılar. Axşam 
çağıydı. Qapıda durdular. Gördülər arvad yenə uşaqlara deyir: 
– Yatın, bişirim, durun. 
Şahnan vəzir mat – mat bir – birinin üzünə baxdılar. Bu 
nə olan işdi belə? Axırda qapını döyüb içəri girməyə rüsxət 
istədilər. 
Arvad bunları tanıyıb, "xoş gəldin" elədi. Əlinə keçən 
həsir – palazdan yerə salıb hər ikisini rahatladı. 
 
 236 
Şah dönüb bir uşaqlara baxdı, bir evə baxdı. Gördü elə 
köhnə hamam, köhnə tasdı. Hələ indi əvvəlkindən də betərdi. 
Şah dedi: 
– Bacı, yadındadımı üç – dörd il bundan qabaq sənə bir 
qızıl təsbəh vermişdik. Arvad dedi: 
– Qonaq qardaş, yadımdadı. 
Dedi: 
– Bə indi niyə kasıb dolanırsan? 
Arvad dedi: 
– Qonaq qardaş, təsbehi xərcləmək üçün bazara 
getmişdim. Bir qoluzorlu görüb təsbehi zorunan əlimdən aldı. 
O vaxtdan elə əzəlki kökümüzdə yaşayırıq. Şah dedi: 
– Onu görsən tanıyarsanmı? 
Arvad dedi: 
– Tanıyaram. 
Şah dedi: 
– Mən onu taparam. Təsbehi alıb sənə verərəm. 
Şah Abbas vəzirə dedi: 
– Get yenə çörək tap gətir. 
Vəzir Allahverdi xan gedib bir qədər çörəkdən, yağdan, 
şordan alıb gətirdi. Uşaqlar yenə doyunca yeyib yatdılar. 
Səhəri gün Şah Abbasla vəzir Allahverdi xan saraya 
döndülər. Şah taxta çıxdı. Car çəkdirdi ki, məmləkətdə yaşayan 
bütün qoluzorluları üç günə bazar meydanına toplasınlar. Indi 
şahın adamları qoluzorluları yığmaxda olsun, eşit təsbehi 
arvadın əlindən alandan. O, təsbehi arvadın əlindən alandan 
sonra işini möhkəm tutmaq üçün pul verib üç şahid tutdu. Biri 
təsbeh düzəldən, biri qazı, biri də məhlə mollası. 
Bütün qoluzorluları üç günə bazar meydanına yığdılar, 
cərgiyə düzdülər. Şah Abbas əmr etdi ki, gedin filan evdə 
yaşayan arvadı da gətirin. Gedib avadı da gətirdilər. 
Şah arvada dedi: 
– Eşitmişəm sənə bağışlanan qızıl təsbehi bir qoluzorlu 
adam zorla əlindən alıb, elədimi? 
 
 237 
Arvad dedi: 
– Elədi, qibleyi – aləm. 
Şah dedi: 
– Indi göstər görüm, təsbehi əlindən alan bunlardan 
hansıdı? 
Arvad axtarıb həmin adamı tapdı. 
Dedi: 
–  Təsbehi alan budu. 
Şah Abbas onu qabağa çağırıb dedi: 
– A kişi, heç utanmırsan? Ayıbına gəlirmi? Bu arvadın 
təsbehini niyə əlindən almısan? 
Qoluzorlu özünü heç o yerə qoymadı: 
– Şah sağ olsun, mən bu arvadı tanıyıb eləmirəm. 
Mənim özümün qızıl təsbehim var. 
Şah dedi: 
– Təsbehi mənə ver. 
Qoluzorlu bir söz deməyib təsbehi verdi şaha. Şah 
Abbas baxdı ki, təsbeh həmin təsbehdi. 
Dedi: 
– Yalan danışırsan. Bu təsbeh sənin deyil. 
Qoluzorlu and – aman elədi ki, yalan danışmır, təsbeh 
onun özününküdü. 
Şah Abbas dedi: 
– Gəl düzünü al boynuna, günahında keçim. Yoxsa 
sənin boynunu vuracam. 
Qoluzorlu dedi: 
– Yox, təsbeh mənimdi ki, mənimdi. 
Şah dedi: 
– Yaxşı, eləsə nəynən sübut eliyərsən ki, sənindi? 
Qoluzorlu dedi: 
– Şah sağ olsun, mənim şahidlərim var. 
Şah dedi: 
– Hanı şahidlərin? 
Qoluzorlu dedi: 
 
 238 
– Burdadı, gətirmişəm. 
Şah Abbas əmr etdi ki, şahidlər irəli çıxsınlar. Şahidlər 
gəlib şahın qabağında baş əydilər. Şah soruşdu ki, bu 
kişinindirmi? Üçü də bir ağızdan: 
– Bəli, qibleyi – aləm, təsbeh onundu, – dedilər. 
Şah Abbas işi belə görüb bir az şüphələndi. Fikirləşdi 
ki, təsbeh doğurdan da bu adamın olar. Yanına bir adam çağırıb 
dedi: 
– Isfahanda Qara sövdəgəri tanıyırsan? 
Çağırdığı adam dedi: 
– Bəli, şah. Isfahanda Qara sövdəgəri tanımayan 
tapılmaz. 
Dedi: 
– Get onu bura çağır. 
Bu adam getdi, bir azdan Qara sövdəgər gəlib çıxdı. 
Şah soruşdu: 
– Qara sövdəgər, mənə bağışladığın bu qızıl təsbehi 
hardan almısan? 
Qara sövdəgər dedi: 
– Şah sağ olsun, bu təsbehi Təbrizdə usta Səfiəddinə 
çəkdirmişəm. 
Şah Abbas soruşdu: 
– Usta Səфiəddin dururmu? 
Sövdəgər dedi: 
– Bəli, durur. 
Şah dedi: 
– Sənə qırx atlı, yeddi gün də vaxt verirəm. Gedib usta 
Səfiəddini bura gətirməlisən. 
Qara sövdəgər dedi: 
– Baş üstə, şah, gedib gətirərəm. 
Qara sövdəgər atlıları götürüb Təbriz səmtə üz qoydu. 
Deyirlər, Isfahandan Təbrizə on – on beş günlük yoldu. 
Bunlar dərələrdən sel kimi, təpələrdən yel kimi keçib üç günə 
 
 239 
Təbrizə yetişdilər. Təbrizdə də oturmuyub Usta Səfiəddini 
götürüb geri, Isfahana döndülər. Üç günə Isfahana yetişdilər. 
Qara sövdəgər gəlib şaha dedi: 
– Şah sağ olsun. Usta Səfiəddini gətirmişəm. 
Şah buyurdu: 
– Deyin qabağa gəlsin. 
Usta Səfiəddin qabağa gəlib baş əydi, dedi: 
– Şah sağ olsun bizə görə nə qulluq? 
Şah Abbas dedi: 
– Bu qızıl təsbeh ki, var, bilmək istəyirik bunu kim 
düzəldib? 
Usta Səfiəddin təsbehi görən kimi dedi: 
– Şah sağ olsun, bu təsbehi məndən başqa düzəldən 
olmaz. Bu mənim əlimin işidi. 
Şah dedi: 
– Çox yaxşı. Indi sübuta yetir ki, bunu səndən başqa 
düzəldən tapılmaz. 
Usta Səfiəddin təsbehin iki daşını əzib un kimi elədi. 
Sonra da qaynadıb əvvəlki halına saldı. 
Qoluzorlunun gətirdiyi ustaya dedilər: 
– Indi də sən düzəlt. 
Bu da daşın ikisini əzdi, amma nə qədər əlləşdi, əvvəlki 
kimi düzəldə bilmədi. 
Şah işi belə görəndə dedi: 
– Bu adam da, şahidləri də yalan danışır. 
O saat cəllad çağırdı. Cəllad hazır dayandı. Şah qəzəblə 
buyurdu: 
– Bu fırıldaqçının boynunu elə vurarsan ki, bir damcı 
qanı da yerə düşməsin. 
Cəllad dedi: 
 – Baş üstə, Qibleyi–aləm. Onun boynunu elə vuraram 
ki, bir damcı nədi, bir qətrə də yerə düşməz. 
 
 240 
 Cəllad o saat qoluzorlunun başını bədənindən ayırdı. 
Şahidləri də yalan danışdıqlarına görə yeddi illiyə qaranlıq 
zindana saldılar. 
Şah Abbas qızıl təsbehin üstünə yüz axça qızıl pul 
qoyub arvada bağışladı. Bundan sonra onlar yaxşı güzəran 
keçirdilər. Siz sağ, mən salamat. Siz yüz yaşayın, mən iki əlli. 
Hansı çoxdu siz götürün. Göydən üç alma düşdü. Biri mənim, 
biri özümün, biri də nağıl danışanın. 
 
 
 241 
Фərasətli keçəl ** 
 
Biri var idi, biri yox idi. Bir kişiynən bir arvad var idi. 
Bunların bir keçəl oğlu var idi. Kişi öldü, anası uşağı böyütdü. 
Keçəl dedi: 
– Ana, bizim dədədən qalma nəyimiz var? 
 Anası dedi: 
– Qonşumuz tacirin qazları içində bir çolaq qazımız var.  
 Keçəl getdi tacirə dedi: 
– Tacir əmi, bizim qazımızı ver.  
 Tacir dedi: 
– Qazların içində bir çolaq qazdı. Get tut apar.  
 Keçəl getdi qazı tutdu, apardı bazara. Dedi satım, bəlkə 
beş – altı qəpik pula çörəkdən – zaddan alım.  
 Keçəl qazı bazarda satmadı. Dedi aparım vəzirə, bəlkə 
satdım ona. Keçəl qazı gətirdi vəzirgilə, dedi: 
– Qaz satıram.  
 Vəzir dedi: 
– Bir abbasıya alıram. 
 Keçəl razılaşmadı, qazı qaytarıb apardı bazara. 
 Vəzir bazara adam salıb car çəkdirdi ki, keçəlin satdığı 
qazı kim bir abbasıdan yuxarı alsa boynu vurulacaq.  
 Keçəl qazı hara apardı almadılar.  
 Dedi: 
– Elə vəzir insaфlıdı, aparıb satım ona. 
 Keçəl qazı apardı vəzirə. Vəzir qazı aldı, ancaq pulunu 
vermədi. Aşbazı çağırdı dedi: 
– Al bu qazı apar bişir. Hazır olanda adam göndərərəm, 
xörəyi verərsən ona.  
 Aşbaz baş üstə deyib qazı vəzirdən aldı. Keçəl də bir 
xəlvət yerdə durmuşdu. Qulaq asırdı. Aşbaz gedib qazı 
bişirməkdə olsun. Al xəbəri keçəldən. 
 
 242 
 Keçəl də getdi aşıq oynamağa. Aşıqdan beş – altı qəpik 
pul uddu, gedib tükandan ayın – oyun alıb yedi. Xörəyin 
bişmək vaxtı gələndə özünü yetirdi aşbazgilə. Dedi: 
– Bəs məni vəzir göndərib, xörəyi ver. 
 Aşbaz: 
– Bu saat, – deyib xörəyi gətirib verdi keçələ. Aşbaz 
qazı bişirib qızıl nimçəyə qoymuşdu.  
 Keçəl onları evə gətirdi, sonra da özünü yetirdi 
vəzirgilə, görsün vəzir neyniyir. Gördü ki, vəzir bir uşağı 
çağırıb dedi: 
– Get aşbazda mənim xörəyim var, al gətir. 
 Uşaq aşbazın evinə gəldi. Aşbaz uşağa dedi: 
–Bala, vəzir mənə bir qaz vermişdi. Onu da hazırlayıb 
yolladım özünə. 
 Uşaq vəzirin yanına gəlib dedi: 
– Vəzir sağ olsun, aşbaz deyir mənə bir qaz vermişdi. 
Onu da hazırlayıb yolladım özünə.  
 Vəzir bu sözü eşidib mat qaldı. Keçəl də durub qulaq 
asırdı. Vəzir əhvalatı padşaha danışdı. Padşaha dedi: 
– Bu oğru işidi, onu tutmaq üçün üç dənə qızıl qoy 
papağıva, otur evin tinində, mürgülə. Oğru gələcək, səni yatmış 
bilib qızılları götürəcək, tez tutarsan qolundan, gerisi ilə işin 
olmasın.  
 Keçəl gəlib bir saqqız alıb sürtdü başmağının altına. 
Başmağını aldı əlinə, gəlib durdu vəzirgilin evinin qabağında. 
O qədər gözlədi ki, ta vəzir şirin yuxuya gedənə kimi. Sonra 
başmaqlarını geyib ehmalca qızılları tapdayıb vəzirin 
qarşısından keçdi. Vəzir gözünü açdı ki, qızıllar yoxdu. Vəzir 
yenə padşahın yanına getdi: 
– Padşah sağ olsun, – dedi, – qızılları apardılar.  
 Padşah dedi: 
– Get dəvəni yüklə qızılnan, ötür küçəyə, oğru tamah 
edib dəvəni tutub aparacaq. Onda sən də tutarsan onun 
yaxasınnan. 
 
 243 
 Bu sözü də keçəl eşitdi. Vəzir bir dəvəni yükləyib 
ötürdü küçəyə. Keçəl yavaş – yavaş yolunan gedirdi. Baxıb 
gördü ki, yüklü bir dəvə gəlir. Keçəl dəvənin avsarından çəkib 
bir tərəфə onun başını kəsdi. Qızılları da, ətini də quyladı yerə.  
Keçəlin bir qoca anası var idi. O, keçələ dedi: 
– Oğlum, bu nədi? 
Keçəl dedi: 
– Ana, səs eləmə, bu vəzirin var–dövlətidi, görək axırı nə 
olur.  
Vəzir dəvənin yox olduğunu görüb özünü yetirdi padşahın 
yanına. Dedi: 
– Padşah sağ olsun, bəs dəvə də getdi axı.  
Padşah dedi: 
– Qoca qarılar yaman olar. Bir qarı tap, göndər oğrunu 
axtarıb tapsın. 
Vəzirgilin qonşusunda bir acgöz qarı var idi. Hal – 
qəziyyəni bilib dedi: 
– Mən taparam.  
Qarı dəvəni axtara–axtara düz keçəlgilə gəldi. Keçəlin 
anasına dedi: 
– Azarlamışam, dərdimə dəvə əti buyurublar. Deyirəm 
bəlkə sizdə ola.  
Keçəlin anası dedi: 
– Yaxşı gəlmisən, dünən oğlum bir dəvə öldürüb, gəl 
verim apar. Keçəlin anası dəvənin ətindən kəsib verdi qarıya. 
Qarı düzəldi yola. Keçəl qarının gəldiyindən xəbər tutdu. Tez 
evlərinə gəlib gördü ki, qarı onlardan gedir.  
Keçəl soruşdu: 
– Ay qarı nənə, hardan gəlib, hara gedirsən? 
Qarı keçələ dedi: 
– Sizdən gəlirəm, azarlamışam, dərdimə dəvə əti deyiblər, 
gəldim anan verdi. Indi gedirəm.  
Keçəl dedi: 
– Qarı nənə, elə anam bucığazı verdi? 
 
 244 
Qarı dedi: 
– Hə, oğul, elə bucığazı verdi. 
Keçəl dedi: 
– Qarı nənə, bu azdı, gəl gedək evə, bir az da mən kəsim 
verim apar.  
Qarı dedi: 
     – Oğul, elə bu da bəsdi. 
     Keçəl qarıdan bir burmac götürdü. Qarı düz keçəlin yanına 
düşdü. Keçəl qarını evlərinə gətirdi. Anasına dedi: 
     – Ana, bəs qarı nənəmə niyə az ət vermisən? 
     – Nə bilim, ay oğul, özü az götürdü.  
     Keçəl qarıya dedi: 
    – Qarı nənə, gəl tut, kəsim əti apar. 
     Qarı gəlib ətdən tutdu. Keçəl qarını baltalayıb öldürdü.  
     Keçəl anasına dedi: 
    – Ay arvad, neyləmişdin? Məni güdaza verərdin axı.  
    Anası soruşdu: 
    – Nə bilim, ay bala, qarı məni aldatdı. Bildim ki, heç nə 
istəyir? 
    Keçəl qarının niyyətini anasına danışdı. Tapşırdı ki, bu sirri 
heç kəsə bildirməsin.  
    Vəzirlə padşah ha gözlədilər ki, qarı bir azdan gələcək, indi 
gələcək. Qarı gəlmədi ki, gəlmədi. Axırda vəzir dedi: 
    – Padşah sağ olsun, qarı da yoxa çıxdı. Bəs indi neyləyək? 
     Padşah əmr elədi ki, hər küçəyə yeddi lotu qoyun. Harda 
oğru–əyri görsələr tutsunlar . 
     Keçəl bu tədbirdən də xəbər tutdu. Ertəsi gün lotuları 
küçəyə qoydular. Keçəl gedib bir eşşək aldı, əyninə də köhnə 
paltar geyindi. Səhəngləri də xurcuna qoyub atdı eşşəyin 
belinə. Sonra onu qabağına salıb getməyə başladı. Lotular 
dedilər: 
     – Ədə, keçəl gəldi, tutun keçəli.  
     Keçəl dedi: 
 
 245 
     – Ədə, keçəl dədəniz–ananız olsun, əmimoğlunun toyudu, 
gedirəm abı–kövsər suyu almağa. 
      Lotular dedilər: 
– Ədə, keçəl, abı – kövsər suyundan bizə də verərsən?  
      Keçəl dedi: 
– Niyə vermirəm, elə sizin kimi dostlardan yana 
gedirəm.  
      Lotular keçəli buraxdılar. Keçəl getdi bazardan abı – 
kövsər suyu alıb gəldi. Lotulara verdi. Ancaq o, işini ehmal 
tutmuşdu. Abı – kövsərin içinə bihuşdarı qatmışdı. Lotular abı 
– kövsəri içən kimi huşa gedib yatdılar. Keçəl onların qulağını 
kəsib ovuclarına qoydu. Çıxıb getdi. Lotular ayılıb gördülər ki, 
qulaqları ovuclarındadı. Tez padşahın yanına şikayətə gəldilər.  
– Padşah sağ olsun, axır ki, bizi qulaqsız qoydunuz, bəs 
indi biz neyləyək? 
 Padşah dedi: 
– Vəzir, tez ol tədbir tök, görək nə edirik? 
 Vəzir dedi: 
– Tədbirim odu ki, kimin evində çıraq yansa, oğru 
ordadı. 
 Keçəl bu sözü də eşitdi. Tez evlərinə gəldi. Qız paltarı 
geyib anasına dedi: 
– Çırağı yandır, qoy pəncərəyə. 
 Anası soruşdu: 
– Niyə oğul? 
 Keçəl dedi: 
– Bəs eşitməyibsən ki, oğrunu axtarırlar? 
 Anası bir də dedi: 
– Bəs deyiblər ki, harda çıraq yansa, oğru ordadı. 
 Keçəl dedi: 
– Sən qorxma. 
 Keçəl qız paltarı geyib cəhrəni qabağına qoydu, başladı 
ip əyirməyə. Gecə padşah adamları evləri gəzməyə başladılar. 
Gördülər ki, qarının çırağı yanır. Gəldilər qarıgilə, dedilər: 
 
 246 
– Qarı nənə, oğru sizdədi, oğrunu ver. 
 Qarı dedi: 
– Oğru nədi? Bizdə oğru yoxdu.  
 Vəzir dedi: 
– Bəs biz demişik ki, harda çıraq yansa, oğru da ordadı.  
 Qarı dedi: 
– Qadanızı alım, bizim evdə kişi xeylağı yoxdu. Bir 
özüməm, bir də qızımdı. Vəzir dedi: 
– Bəs onu niyə ərə verməmisən? 
 Qarı dedi: 
– Bəxti açılmayıb, açılanda verəcəyəm. 
 Vəzir dedi: 
–Padşah vəziriyəm, de gör mənə gələr? 
 Qarı dedi: 
– Qoy qızdan soruşum, görüm razıdırmı? 
 Keçəl başı ilə işarə verdi ki, hə, razıyam. 
 Qarı vəzirə dedi ki, deyir gələrəm. 
 Vəzir hər şeyi yaddan çıxartdı, dedi hazırlıq görün, 
sabah toydu.  
 Bəli, vəzirlə keçəlin toyunu elədilər, keçəli gəlin 
apardılar. Vəzir inanmışdı ki, bu elə doğrudan da qızdı. Axşam 
gəlin vəzirə dedi: 
– Vəzir, gəl otaqları gəzək.  
 Vəzirlə gəlin otaqları gəzməyə başladılar. Otaqların 
qırxını gəzib çıxdılar, qırxbirinciyə girmədilər. 
 Gəlin dedi: 
– Niyə məni o bağlı otağa aparmadın? 
 Vəzir dedi: 
– Orda elə bir şey yoxdu. Bir dənə mancanaxdı.  
 Gəlin dedi: 
– Mancanax nə olan şeydi? 
 Vəzir dedi: 
– Kimə hersim tutur, qəzəbim keçir, onu mancanağa 
salıram. 
 
 247 
 Gəlin dedi: 
– Onu mənə göstər. 
 Vəzir bağlı otağı göstərdi. Gəlin dedi: 
– Mən əlimi qoyum, sən sıx görək, necə sıxır.  
 Vəzir sıxdı, gəlin qışqırdı: 
– Vay əlim, vay əlim.  
 Vəzir mancanağı saxladı. Gəlin vəzirə dedi: 
– Indi sən əlini qoy mən sıxım. Gör necə ağrıdır? 
 Vəzir dedi: 
– Yaxşı, ancaq birdən möhkəm edərsən, əlimi qırarsan 
ha? 
 Gəlin dedi: 
– Qorxma, bərk sıxmaram. 
 Vəzir əlini qoydu. Keçəl mancanağı sıxdı. Vəzir 
bağırdı: 
– Ay qız, əlimi sındırdın.  
 Keçəl dedi: 
– Bağırma, köpəkoğlu, qazın biri bir abbası, o da nisyə! 
 Vəzir başa düşdü ki, bu, keçəldi. Başladı yalvarıb – 
yaxarmağa: 
– Ədə, keçəl, qurban olum, məni burax. Keçəl dedi: 
– Öləsən də buraxan deyiləm.  
 Vəzir mancanaxda qaldı, keçəl evlərinə gəldi. Sübh 
açıldı, padşah vəziri görməyə gəldi, gördü ki, vəziri mancanağa 
salıblar, huşunu itirib. Indi eşit keçəldən. 
 Keçəl həkim paltarı geyib, burdan keçirdi. Özü ilə də 
iynə, sap, duz, istiot götürmüşdü. Əhvalatı eşidib o da özünü 
içəri saldı. Dedi: 
– Bu binəvanı kim bu günə salıb? O burada sağalmaz, 
gərək hamama aparılsın. 
 Vəziri hamama apardılar. Keçəl vəzirin yanına gəldi, 
bıçaqla ətini kəsib arasına istiot, duz tökdü, sonra isə iynəylə 
tikdi. Vəzirin bağırtısı ərşə dayandı. Xəbər getdi padşaha. 
Padşah car çəkdirdi ki, vəzirin halına bir tədbir. Neylədilərsə, 
 
 248 
xeyri olmadı, vəzir bağıra – bağıra öldü. Padşah özünə vəzir 
axtarmağa başladı. Keçəl bunu eşidib, yaxşıca geyinib – 
keçinib getdi padşahın yanına: 
– Padşah sağ olsun, məni özünə vəzir götür. 
 Padşah dedi: 
–Bacara bilərsən? 
 Keçəl dedi: 
–Niyə bacarmıram? 
 Xeyli sorğu–sualdan sonra padşah baxdı ki, bu ağıllı – 
kamallıdı, özü də dilli – dilavər. Keçəli özünə vəzir elədi. 
Qızını verdi keçələ. Onlar yeyib – içib muradlarına yetdilər. 
 Siz də cəmi istəklərinizə çatasınız. 
 
 
 
 
 249 
Şahzadə Bəndalı ** 
 
 Biri var idi, biri yox idi. Bir padşah var idi. Bu padşahın 
altı oğlu var idi. Oğlanlar böyüyüb boya – başa çatmışdılar, 
amma hələ heç biri evlənməmişdi.  
 Günlərin bir günündə padşahın oğlanları ova çıxırlar. 
Ov zamanı ortancıl oğlan deyir ki, bəs atamız bizi niyə 
evləndirmir? Böyük oğlan Bəndalı deyir: 
– Mən atama deyərəm.  
 Sonra qardaşlar gəlir evlərinə. Bir gün Bəndalı atasının 
hüzuruna gedib onunla xeyli söhbət edir. Məqam düşəndə belə 
deyir: 
– Atayi – mehriban, bəs sənin heç bizi evləndirmək 
фikrin yoxdurmu? 
 Padşah xeyli duruxur. Sonra oğluna deyir: 
– Hə oğlum, düz deyirsən, daha ev – eşik, oğul – uşaq 
sahibi olmalı vaxtınızdı. Sən hamıdan böyüksən, elə səndən 
başlasaq yaxşı olar.  
 Bəndalı deyir:  
– Yox, atacan, bizim altımız da bir vaxtda evlənəcəyik. 
Özümüz də altı bacını alacağıq. 
 Padşahı фikir götürdü. Dedi: 
– Ay oğul, bəs biz hardan tapaq altı bacını? 
 Bəndalı gördü atası çox фikirləşir. Dedi: 
– Gərək ona razılıq verəsən, onda biz altı qardaş, altı 
bacını alacağıq. Özü də altı bacının altısı da padşah qızıdı.  
Padşah dedi: 
– Oğlum, indi sən o yolu göstər. Mən də baxım görüm 
razılıq vermək olar, yoxsa yox. 
 Bəndalı deyir: 
– Ata, bu vilayətdən çıxıb gedərsən, qabağına bir ev 
çıxacaq. Evin iki mərtəbəsi olacaq, hər mərtəbədə də qırx otaq. 
Sən ikinci mərtəbəyə qalxarsan. Sonra orda gecələyib səhər 
açılan kimi üz qoyarsan səhraya. Çox gedəndən sonra 
 
 250 
çatacaqsan bir məmləkətə. Bu məmləkətin padşahının altı qızı 
var. Onları versə alıb gətirərsən. Gələndə yenə çalışarsan ikinci 
mərtəbədə qalasan. Əgər birinci mərtəbədə qalsan onda mən 
sənin əlindən çıxacağam.  
 Padşah bir neçə gündən sonra tədarük gördürüb yola 
düşür. Az gedir, üz gedir, dərə – təpə düz gedir, çatır bir 
binaya. Padşah görür gecə düşür. Ikinci mərtəbəyə qalxıb 
otaqların birində gecələyir. Elə ki, səhər açılır, padşah durub 
yenə yolu əlinə alır. Bir xeyli gedəndən sonra çatır bir şəhərə.  
 Padşah düz gedir məmləkət padşahının qapısındakı elçi 
daşının üstündə oturur. Bir azdan gəlib onu aparırlar saraya. 
Məmləkətin padşahı səфərdə oduğuna görə elçini onu 
arvadının hüzuruna aparırlar. Arvad padşahdan soruşur: 
– Nə üçün gəlmisən? 
 Padşah deyir: 
– Mənim altı oğlum var. Eşitdiyimə görə bu 
məmləkətin padşahının da altı qızı var. Razılıq versəniz mən 
sizin qızlarınızı öz oğlanlarıma alardım.  
 Yerli padşahın arvadı çox sevindi. O gedib bu hadisəni 
qızlarına xəbər verdi. Qızlar sevinib şad oldular. Arvad qayıdıb 
kişinin yanına gəldi. Dedi: 
– Ay qardaş, sən bizdə qonaq qalıb gözləməlisən. 
Padşah gəlsin, nə məsləhət görsə o da olacaq.  
 Kişi bir neçə gün burda qonaq qaldı. Axırı padşah gəlib 
çıxdı. Arvad padşahla qonağı tanış edib hadisəni ərinə danışdı. 
Padşah razılıq verdi. Hazırlıq görüldü. Qızların altısı da 
фaytona mindi. Padşah əlavə adamlar da qoşdu bunlara. 
Bəndalının atası altı bacını götürüb yola düzəldi. Az getdilər, 
üz getdilər, dərə – təpə düz getdilər, gedib həminki binaya 
çatdılar. Kişi oğlunun sözlərini xatırladı. Odur ki, atları bir az 
yeyin sürməyi tapşırdı. Padşah özü arxadan gəlirdi. Binaya 
çatanda nə görsə yaxşıdı? Gördü gəlinləri birinci mərtəbədə 
yerləşiblər. Kişi daha bir söz deyəmmədi, bildi ki, iş – işdən 
keçibdi. Gecəni yatdılar. Elə ki, səhər açıldı, hazırlaşdılar 
 
 251 
getməyə. Durdular evdən çıxsınlar. Baxdılar qapıda bir böyük 
əjdaha dayanıb. Kişi bildi ki, oğlu dediyi bu idi. Əjdaha dil açıb 
dedi: 
– Ey padşah, əgər oğlun Bəndalını mənə verməsən, 
hamınızı qıracağam.  
 Padşahı фikir götürdü. Öz – özünə dedi ki, əgər mən 
Bəndalını verməsəm, bütün bu camaat qırılacaq. Yaxşısı budu, 
Bəndalını ona verim, bəlkə yaxamızdan əl çəkdi.  
 Padşah əjdahaya dedi: 
– Ey əjdaha, oğlum Bəndalını verirəm sənə. 
 Əjdaha dedi: 
– Onda adam göndər Bəndalını gətirsinlər.  
 Padşah adam göndərdi. Bəndalını gətirdilər. Atası 
Bəndalını görən kimi doluxsundu, bilmədi neyləsin.  
 Bəndalı dedi: 
– Ata, bəs sənə söz demişdim, bəs niyə onu unudubsan? 
 Atası dedi: 
– Oğlum, bacara bilmədim. Artıq iş–işdən keçib. Get, 
Allah sənə yar olsun. 
 Bəndalı dedi: 
– Ata, mən gedirəm, üç il gözləyin. Gəlsəm heç, 
gəlməsəm, mənə gətirdiyin qızı qara geydirib atasıgilə qaytar. 
 Sonra Bəndalı əjdahaya qoşulub getdi. Padşah 
gəlinlərini də götürüb üz tutdu məmləkətinə.  
 Əjdaha da Bəndalını götürüb getdi. O, Bəndalını bir 
qayanın dibinə gətirib dedi: 
– Ey Bəndalı, eşitmişəm sən padşahın oğlanlarından ən 
qoçağısan. Əgər mən dediyimi eləsən, onda sənə ənam 
verəcəyəm. Yox, əgər yerinə yetirməsən, səni öldürəcəyəm.  
 Bəndalı dedi: 
– Əmrini de. 
 Əjdaha dedi: 
 
 252 
– Qədim bir şəhər var, gedərsən ora. Həmin şəhərin 
padşahının bir gözəl qızı var. Adına Gülgəz xanım deyərlər. 
Mən onu sevirəm. Onu alıb mənə gətirməlisən. 
 Bəndalı əjdahadan şəhərin yolunu–izini öyrənib üz 
tutdu Gülgəz xanımın arxasınca. Bir xeyli getmişdi, gördü üç 
div bir – biriynən savaşır. Divlər onu görən kimi dayanıb 
dedilər: 
– Bax, ey bəni – adəm, sən bizim şərtimizi kəsməlisən. 
Əgər düz kəssən heç, düz kəsməsən, səni öldürəcəyik. Sonra 
divlər Bəndalıya bir uçan xalça, bir sirli süфrə, bir də bir sirli 
açar verib dedilər: 
– Bu xalça elədi ki, üstünə minib «ey xalça, məni фilan 
yerə apar» – desən ora aparar, bu süфrə elədi ki, onu yerə açıb 
«ey süфrə, mənə фilan yeməyi ver» – desən verər, bu açarı 
hansı qıфıla göstərib «bu qapını aç» – desən qapı açılar. Indi bu 
üçünü bizim aramızda bölüşdür. Bəndalı xeyli фikirləşib dedi: 
– Siz gedin, o görünən dağın başında bir qaya var, 
əlinizi ora vurub gəlin. Kim birinci gəlsə xalça onun, kim ikinci 
gəlsə süфrə onun, kim üçüncü gəlsə açar onundu.  
 Divlər üçü də birdən dağa doğru qaçmağa başladılar. 
Elə ki, onlar getdi, Bəndalı tez süфrəynən açarı götürüb 
xalçanın üstünə çıxdı. Dedi: 
– Xalça məni, Gülgəz xanımın məmləkətinə apar. 
  Xalça uçub uzaqlaşdı. Divlər gəlib gördülər ki, Bəndalı 
onları aldadıb. Kor–peşiman hərəsi öz yurduna yollandı.  
 Xalça gəlib bir şəhərin kənarında yerə endi. Bəndalı 
xalçanı yığışdırıb bir xeyli gedəndən sonra qabağına bir ağ ayı 
çıxdı. Oğlan tez süфrəni açıb dedi: 
– Ey süфrə iki qoyun cəmdəyi ver. Bəndalı cəmdəkləri 
ayının qabağına atdı.  
 Ayı cəmdəkləri yeyib dedi: 
– Ey bəni – adəm, sən mənə çox yaxşılıq elədin. Bunun 
əvəzində de görüm məndən nə istəyirsən? 
 Bəndalı dedi: 
 
 253 
– Mənim səndən heç bir istəyim yoxdu.  
 Ayı dedi: 
– Al sənə bir tükümü verirəm. Nə vaxt işin müşkül olsa, 
tükümü yandırarsan, mən hazır olacağam.  
 Bəndalı ayının tükünü alıb yoluna davam elədi. Xeyli 
gedəndən sonra bir arxa rast gəldi. Gördü arxın o biri üzündən 
çoxlu qarışqa gedir. Qarışqalar arxın bu tayına keçməkdən ötrü 
xeyli dırmaşırlar, suyun nazikləşdiyi yerdə çox əziyyətlə bu 
taya keçirlər. Bəndalı tez bir saman çöpü götürüb körpü kimi 
arxın üstünə qoydu. Qarışqalar çöpün üstüylə asanca çayı 
adladılar. Bəndalı gördü ayağı çolaq bir qarışqa var. Tez əlini 
atdı, onu götürüb arxın bu biri tayına qoydu. Istədi yoluna 
davam eləsin. Çolaq qarışqa dil açıb dedi: 
– Ey oğlan, sən mənə çox yaxşılıq elədin. Bunun 
əvəzinə sənə tük verirəm. Al, götür, nə vaxt dara düşsən yandır, 
sənə köməyim dəyər.  
 Bəndalı фikirləşdi ki, qarışqanın özü nədi ki, köməyi də 
nə ola. Ona görə almaq istəmədi. Qarışqa çox bərkidi. Axırda 
Bəndalı qarışqanın verdiyi tükü də alıb yola düşdü. Gəlib şahın 
yaşadığı yerə çatdı. Bir qarıya yaxınlaşıb dedi: 
– Qarı nənə, məni qonaq saxla. 
 Qarı onu qonaq apardı. Oğlan qarıya yaxşı bir ev tikdi. 
Sonra arvada dedi: 
– Get padşahın yanına. Denən qızını mənim oğlum 
Bəndalıya ver.  
 Qarı dedi: 
– Ay oğul, padşah sənə qız verməz. Həm də o qızın 
şərtləri var. Hər kim o şərti yerinə yetirsə, o qız ona gedəcək.  
 Bəndalı dedi: 
– Ay nənə, sənin işin yoxdu. Get de, dalısıyla işin 
olmasın.  
 Qarı gedib padşahın elçi daşının üstündə əyləşdi. Onu 
padşahın yanına apardılar.  
 Qarı dedi: 
 
 254 
– Qibleyi – aləm, mənim bir oğlum var, o sənin qızını 
almaq istəyir. 
 Padşah güldü: 
– Axmaq qarı, oğlun bilmir, belə iş baş tutmaz. Padşah 
qızı hara, rəiyyət hara? 
 Qarı dedi: 
– Ay padşah, nə bilim, deyir, nə şərti var desin, yerinə 
yetirim.  
 Padşah dedi: 
– Get oğlunu bura gətir. Əgər şərtimə əməl eləsə, qız 
onundu, yox, əməl eləməsə boynunu vurduracağam.  
 Qarı gedib oğlunu gətirənə kimi padşah qızı Gülgəz 
xanımı çağırıb, əhvalatı ona danışdı. Bəndalı gəlib çıxdı.  
 Gülgəz dedi: 
– Məni almaq istəyən dediyim şərtlərə əməl etməlidi.  
 Bəndalı dedi: 
– Mən əmrə müntəzirəm.  
 Qız dedi: 
– Bunu bir dama qatın, qapısını bağlayın, içəriyə dörd 
qazan aş qoyun. Bir gecəyə yeyə bilsə, birinci şərtimi yerinə 
yetirmiş olur.  
 Qız dediyi kimi də elədilər. Həm də dedilər ki, əgər 
yerinə yetirə bilməsə, boynu vurulacaq. 
 Bəndalı gecə фikirləşməyə başladı ki, bəs mən nə edim? 
Bu qədər xörəyi necə yeyim? Birdən ayının tükü yadına düşdü. 
Tez onu yandırdı, ayı qapıda hazır oldu. Oğlan açarı qapıya 
tutdu, qapı açıldı, ayı içəri girdi. Oğlan əhvalatı ona danışdı. 
Ayı bütün xörəkləri yeyib qazanı da yaxşıca yalayıb getdi. 
Bəndalı uzanıb yatdı. Elə ki, səhər açıldı padşahın adamları 
gəlib gördülər qazanlar tər – təmizdi. Bəndalını şahın hüzuruna 
aparıb əhvalatı danışdılar. Şah da, qızı da mat qalıb oğlana 
baxırdı. Qız dedi: 
 
 255 
– Bunu anbara qatın, qapını bağlayın, ordakı arpanı – 
buğdanı ayırıb hərəsin bir tərəфə yığsın. Zibili də bir tərəфə. 
Bu mənim ikinci şərtimdi.  
  Qız necə buyurmuşdusa elə də etdilər. Bəndalı 
qarışqanın verdiyi tükü yandırdı. Əhvalatı ona danışdı. Çolaq 
qarışqa gedib bütün qarışqaları gətirdi. Arpanı bir tərəфə, 
buğdanı da bir tərəфə ayırdılar. Bəndalı yenə rahatca uzanıb 
yatdı. Elə ki, səhər açıldı padşahla qızı yenə mat qaldılar. Qızın 
Bəndalıdan çox xoşu gəldi. Gözlədi, atası çıxan kimi Bəndalıya 
dedi: 
– Ey igid, atam məni sənə vermək istəməz. Indi o, sənə 
üçüncü şərti deyəcək. O şərt ağır şərtdi, odur ki, mən özüm 
sənə kömək edəcəyəm. O,  bir cam suyu uca sərv ağacına 
çıxaracaq. Gərək sən o suyu olduğu kimi də yerə endirəsən. 
Əgər sudan bir damcı düşsə, boynun vurulacaq. Al sənə bir 
üzük verim. Ağaca çıxanda həmin üzüyü suyun üstünə çək, su 
çevrilib buz olacaq. Ağacdan düşəndə yenə üzüyü suya çək. 
Dönüb su olsun.  
 Gülgəz xanım üzüyü Bəndalıya verib getdi. Bir azdan 
padşah Bəndalını çağırıb üçüncü şərti dedi. Sonra camaatı 
həyətdəki sərv ağacının altına yığdı. Bir dolu camı Bəndalıya 
verib dedi: 
– Oğlan, elə çıx yen ki, bu sudan bir damcı yerə 
düşməsin. Əgər düşsə boynun vurulacaq.  
Bəndalı suyu alıb sərv ağacına dırmaşdı. Qız dediyi 
kimi də elədi. Ağacın lap başından hər yan görünürdü. Oğlan 
şəhərlərini gördü, kövrəldi, gözündən iki damla su düşdü. 
Padşah yerdəkilərə dedi: 
– Yaxşı oldu, düşər düzün deyər, boynun vurarıq.  
Bəndalı düşdü. Üzüyü xəlvətcə suyun üzünə çəkdi. 
Gətirib padşaha verdi. Padşah baxdı su heç tərpənməyib 
də. Oğlana dedi: 
– Oğlan, bəs o yerə düşən su nə idi? 
Bəndalı dedi: 
 
 256 
– Qibleyi–alım, şəhərimizi gördüm, kövrəldim, 
gözümdən yaş axdı.  
Padşah dedi: 
– Bəs sən o qarının oğlu deyilsən? 
Bəndalı dedi: 
– Şah sağ olsun, mən bir padşah oğluyam. Sənin qızın 
Gülgəz xanımın gözəlliyini eşidib gəlmişəm.  
Oğlanın padşah oğlu olması şahı sevindirdi. Gülgəz 
xanımı ona verib 
dedi: 
– Oğlum, bizdə qız evi toy eləmir. Get Allah xeyir 
versin. 
Bəndalı Gülgəz xanımı götürüb qarının yanına gəldi. 
Onunla halallaşdı, sirli açarla süфrəni götürüb, xalçaya mindi, 
bir baş əjdaha olan yerə gəldi. O, qıymırdı ki, Gülgəz xanımı 
əjdahaya versin. Amma əlacsız idi. Düz əjdahanın qayasının 
yanına gəldi. Birdən əjdaha eşiyə çıxdı. Gülgəz xanımı görüb 
yavaş–yavaş dəyişilib bir gözəl qız oldu.  
Bəndalı çaş qalaraq soruşdu: 
– Ey qız, məni bu sirdən agah elə.  
Qız dedi: 
– Ey qoçaq igid, məni tilsimə salmışdılar. Mən bir 
padşah qızıyam. Mənə demişdilər ki, nə vaxt padşah qızı 
Gülgəz xanımı görsən onda dönüb yenə qız olacaqsan. Indi bu 
tilsimi sən qırdın. 
 Bəndalı da, Gülgəz xanım da çox sevindilər. Bəndalı 
hər iki qızı götürüb üz tutdu evlərinə. Gəlib şəhərlərinin 
kənarına çatdı. Baxdı hər yanı qaraya bürüyüblər. Gördü 
uzaqda bir çoban qoyun otarır. Çobanın yanına gəlib dedi: 
– Ay çoban qardaş, bu şəhər niyə belə yas içindədi.  
Çoban dedi: 
– Qardaş, heç soruşma. Şəhərin padşahının böyük 
oğlunu əjdaha aparıb. Oğlan gedəndə üç il vaxt verib. Bu gün 
 
 257 
üç ilin tamamıdı. Oğlan gəlib çıxmayıb. Onunçün şəhər yasa 
batıb.  
Bəndalı dedi: 
– Çoban qardaş, həmin oğlan mənəm. Get padşaha 
muştuluq apar, sənə ənam versin.  
Çoban birbaş saraya yollandı. Bir azdan Bəndalı gördü 
bütün camaat ona sarı axışır. O camaatın dövrəsində, gətirdiyi 
qızlarla bərabər saraya getdi.  
Padşah yeddi gün, yeddi gecə toy eləyib, oğlanlarını 
evləndirdi. Bəndalıya üç gəlin gətirdilər. Onlar yedi, içdi, dövrə 
keçdi, siz də yeyin – için, dövran sürün. 
 
 
 
 258 
Iskəndərin dirilməsi ** 
 
 Biri var idi, biri yox idi, adil bir padşah var idi. Bu 
padşah camaatın qayğısına qalırdı. O, həфtədə bir dəфə şəhərin 
camaatını bir yerə yığıb onların istəklərini dinləyər, yerinə 
yetirərdi. Bir gün yenə padşah camaatı bir yerə yığıb dərdlərin 
dinləyirdi. Qapıda qulluqçular əl – əl üstə padşahın əmrinə 
müntəzir dururdu. Içəridə camaat oturub hərə öz növbəsini 
gözləyirdi. Birdən padşah gördü ki, qapı açıldı, qapıçılar tez 
özlərini içəri atdılar. Padşah nə olduğunu soruşdu. Hər iki 
qapıçı elə ancaq kəkələyib qapıdan eşiyi göstərdilər. Elə bu 
vaxt bir tülküynən şir içəri girdi. Camaat qışqırışdı, hərə bir 
yana qaçdı. Padşah qorxusundan bir küncə qısıldı. Şir sakitcə 
gəlib bir tərəфdə əyləşdi. Padşah tez sarayın фalçılarını çağırdı. 
Onlardan biri üzünü şirə tutub dedi:  
– Ay allahın heyvanı, sən nə yaxşı gəlmisən? 
Şir ona məhəl qoymadı. Фalçı bir də soruşdu. Şir yenə 
dinmədi. O, ayağa durub üzünü padşaha tutdu: 
– Dərdimi sən soruş, – dedi. 
Hamının tükləri ürpəşdi: şir də danışarmış! 
 Padşah dedi: 
– Yaxşı, de görüm sənin istəyin nədi? 
Şir dedi: 
– Gərək məni evləndirəsən. Özü də mənə bir qız 
almalısan. 
Hamı mat–məhəttəl bir–birinə baxdı. Padşah kimin 
üzünə baxdısa, o, başını aşağı saldı.Padşah gördü ki, heç kim 
qızını şirə ərə vermək istəmir. Vəzirin bir–birindən gözəl üç 
qızı vardı. Padşah xeyli фikirləşəndən sonra üzünü vəzirə 
tutdu. 
Vəzir padşaha dedi: 
– Yaxşı, mən gedim evə, qızlarımla məsləhətləşim.  
Hansı razı olsa, gəlib deyərəm. Şiri də razı salarıq.  
 
 259 
Şir, camaat, bir də padşah gözləməyə başladılar. Kişi 
evlərinə getdi. Hal–qəziyyəni danışandan sonra əvvəlcə üzünü 
böyük qızına tutub dedi: 
– Qızım, vəziyyət belədi, neyləyək. Gəl sən get şirə, 
bəlkə bizim hamımızı qırmaya. 
Qız ağzını büzüb dedi: 
– Atam məni başından eləmək istəyir, bir oğlan da tapıb 
verə bilmir.  
 Vəzir gördü böyük qızdan bir şey çıxmadı, ortancıl qıza 
dedi: 
     – Qızım,  gəl səni verim şirə. 
Ortancıl qız dedi: 
– Ay ata, sən nə danışırsan? Bəs necə rəva görürsən ki, 
qızın bir vəhşi heyvana qismət ola. 
 Bunu görən kiçik qız üzünü atasına tutub dedi: 
– Atacan, mən sənin sözündən çıxmayacağam. Gora 
göndərsən, getməyə hazıram. 
Vəzir çox sevindi, balaca qızının başını sığalladı, amma 
özünü saxlaya bilməyib ağlamağa başladı. Qız gördü atası pis 
vəziyyətdədi. Tez o biri otağa keçib paltarın götürdü, atasının 
yanına gəlib dedi: 
– Gəl, ata, gəl! Sən ayağını qoyduğun yerə mən başımı 
qoyaram. Qoy o şir məni aparsın, təki sənin üzünə söz 
gəlməsin. 
 Vəzir gözlərinin yaşını silib qızını da götürüb evdən 
çıxdı. Yol boyu nə kişi, nə də qızı kəlmə kəsmədilər. Onlar 
saraydan içəri girəndə hamı qızın gözəlliyinə baxıb 
heyiфsiləndi. Şir qızın gəldiyini görüb ayağa qalxdı. O, qıza 
dedi: 
– Gəl arxamca! 
 Onlar saraydan çıxdılar. Padşah özünü saxlaya bilməyib 
durub başqa otağa keçdi. Vəzir qapıdaca donub qaldı. Hamının 
üstünə su ələndi. Bir müddətdən sonra kişi qızını görmək 
 
 260 
istədi, ancaq bilmədi ki, neyləsin. Hansı yolla qızını tapıb 
görüşsün. Bunlar burda qalsın, eşit xəbəri qıznan şirdən.  
 Şir qızı götürüb meşəyə getdi. Bir talaya çatıb 
dayandılar. Şir yekə sallardan birini qaldırdı. Bir yol göründü. 
Şir qabaqda, qız da dalınca yol ilə getdilər. Xeyli getdilər, bir 
dəmir darvazaya rast gəldilər. Şir qapını açdı. Qız bir geniş 
həyətə girdi. Gördü bura elə bil cənnətdi. Gül – gülü çağırır, 
bülbül – bülbülü. Şir qızı böyük bir otağa apardı. Dincəlməyə 
yer göstərdi. Bir azdan şir qızın yanına gəlib dedi: 
– Mənim istəkli oğlum Iskəndəri bir qara div tilsimə 
salıb. Həmin  div indi uzaq bir yerdə yaşayır. Mən onu 
öldürməyə gedirəm. Mənim evimdə bir yerdə qara daş var. 
Mən evdən çıxan gündən sonra gündə qara daşdan bir damcı su 
düşəcək. Sən evdə qalassan. Gərək hər gün o su damcısını bir 
qaba tutub aparıb otaqların birində yuxulu oğlumun üzünə 
səpəsən. Qırx gün belə olmalıdı. Qırxıncı gün həmin su 
damcısının yerinə ordan bir damcı qan düşəcək. Sən həmin 
qanı da aparıb səpərsən Iskəndərin üzünə. Iskəndər oyanacaq. 
Onda sən mənim qılıncımı verərsən ona, çıxar mənim 
qabağıma. Yox, əgər qan damcısı düşməsə, bil ki, div məni 
öldürdü, oğlum da heç dirilməyəcək. Onda bu ev – eşik, saray 
hamısı qoy sənin olsun. Necə istəyirsən, elə də yaşa.  Təkcə 
oğlumun cəsədini o biri dünyaya çıxartma. Qoy o olan otaq 
həmişə kilidli qalsın. Əgər sağ – salamat gələ bilsəm, 
Iskəndərlə sənə qırx gün, qırx gecə toy edib sizi 
evləndirəcəyəm.  
 Qız bu sözləri eşidib gizlin – gizlin ağladı, sonra 
gözünün yaşını silib otaqları gəzib– dolaşmağa başladı.  
 Sabahkı gün şir evdən getdi. Yazıq qız evdə darıxa–
darıxa qaldı. O, hər gün daşdan düşən suyu bir qaba tutur, 
sonra aparıb Iskəndərin üzünə salırdı. Bir gün ordan bir damcı 
qan düşdü. Qız qanı aparıb saldı Iskəndərin üzünə. Iskəndər 
oyandı. Qızdan soruşdu: 
– Sən kimsən? 
 
 261 
 Qız başına gələni ona danışdı. Amma Iskəndər atasını 
gözləməyib, qızı da götürüb getdi qızın atasıgilə. Yolda qız 
gördü bir kişi gəlir. Baxdı ki, öz atasıdı. Vəzir də qızını görüb 
tanıdı. Ata–bala çox sevindi. O qızınan Iskəndəri götürüb gəldi 
evə. Hamı vəzirə gözaydınlığı verdi. Vəzir böyük qonaqlıq 
düzəltdi. Sonra Iskəndərlə qız geri qayıtdı. Gəlib salı 
qaldıranda gördülər yerə qan tökülür. Tez içəri girib gördülər 
ki, şir ölümcül uzanıb. Iskəndər tez soruşdu ki, bəs sənə nə 
olub? Şir oğlunu sağ görüb çox sevindi. Onu özünə tərəф çəkib 
üzündən öpdü. Sonra dedi: 
–Oğlum, sən mənə köməyə gəlmədin. Qara divi 
öldürdüm, qardaşı xəbər tutub arxamca gəldi. Əlbəyaxa olduq. 
Mən onu da öldürmüşəm. Ancaq öz yaram da sağalana 
oxşamır. Mənim dirilməyimə güman yoxdu. Sənə toy edə 
bilmədim. Amma bu qız çox vəфalıdı. Yaxşı ki, sən onunla 
evləndin. Evimizdən aşağıda bir bulaq var, üstündə də bir daş. 
Onun altında çoxlu qızıl var. Onu götürərsən. Bunu deyib şir 
öldü. Iskəndər göz yaşı tökə – tökə daşın altından qızılı 
götürdü, atasını da həmin yerdə dəфn elədi. Sonra arvadıyla 
şad – xürrəm yaşamağa başladı.  
 Siz də şad – xürrəm ömür sürün. 
 
 
 
 262 
 Qıra qız ** 
 
Biri var idi, biri yox idi, bir kasıb kişi var idi. Bir dəfə 
bu kişi yatıb yuxusunda görür ki, yol kənarında üç qıra var. 
Kişi səhər tezdən durub getdi qıraların dalınca. Yolda kişinin 
qabağına padşahın oğlu çıxdı. Şahzadə kişidən xəbər aldı: 
– Ay əmi, bu tezdən hara belə gedirsən? 
Kişi cavab verib dedi: 
– Ay oğul, yuxu görmüşəm, yuxumun dalınca. 
Şahzadə dedi: 
– Yuxunu mənə sat. 
Kişi dedi: 
– Yox, satmaram. 
Şahzadə dedi: 
– Bir tümən verərəm. Yuxunu sat mənə. 
Dedi: 
– Satmaram. 
Şahzadə dedi: 
– Üç tümən verirəm. 
Kişi razılaşdı. Şahzadə kişidən yuxusunu alıb yoluna 
davam etdi, kişi də qayıtdı evinə. 
Şahzadə az getdi, çox getdi, axır gəlib çıxdı kişinin 
yuxuda gördüyü yerə. Yol kənarındakı qıraları qoparıb qayıtdı 
geri. Şəhzadə əvvəlcə böyük qıranı kəsdi,qıranın içindən bir qız 
çıxdı, qız şəhzadəyə dedi: 
– Mənə su. 
Şəhzadə ora qaçdı, bura qaçdı, su tapa bilmədi. Qız 
öldü. Şəhzadə götürüb ortabab qıranı kəsdi. Bu qıranın içindən 
birincidən gözəl başqa bir qız çıxdı, o da su istədi. Şahzadə ora 
qaçdı, bura qaçdı, su tapa bilmədi. Bu qız da su – su deyib 
öldü. Şahzadə üçüncü qıranı kəsmədi əvvəlcə axtarıb bir bulaq 
tapdı. Sonra bulağın başında qıranı kəsdi. O saat qıranın 
içindən əvvəlki qızılardan da gözl bir qız çıxdı. Qız Şahzadəyə 
dedi: 
 
 263 
– Mənə su. 
Şahzadə bulaqdan bir ovuc su götürüb, qızın boğazına 
tökdü. Qız ölmədi. Şahzadə qızı atın belinə qoyub saraya 
döndü. Onlar az getdilər, çox getdilər, yolda bir çinara 
rastlaşdılar. Şahzadə dedi: 
– Sən çinarın dibində otu, mən gedim furqun gətirim. 
Səni furquna qoyub aparım. 
Qız razı oldu. Şahzadə gedəndə qıza tapşırdı: 
– Nə badə çinara çıxasan, yıxılarsan, bel – buxununu 
sındırarsan. 
Qız qah – qah çəkib güldü, bir göz qırpımında ağaca 
çıxıb düşdü. Şahzadə onun cəldliyinə heyran qaldı. 
Dedi: 
– Yaxşı, çıx otu ağacda , ancaq burada bir cadükün qarı 
var. Ondan özünü gözlə, səni tilisimə salar. 
Qız dedi: 
– Arxayın ol. 
Şahzadə saraya getməkdə olsun, al xəbəri cadükün 
qarıdan. Cadukün qarı Şahzadənin getdiyini bilən kimi özünü 
yetirdi çinarın dibinə. Özünü korluğa vurdu ki, qız çinardan 
düşsün. Qız qarının hiyləsinə aldanıb yerə düşdü, dedi: 
– Qarı nənə, qoy sənə kömək edim. 
Qız qarının boxçasını əlinə alıb arxı adlamaqda ona 
kömək elədi. Qızın boynunda bir mıncıq var idi, o qırılanda 
özündən başqa heç kim onu düzəmməzdi. Qarı tez elini atıb 
qızın mıncığını qopartdı. Mıncıqlar yerə səpələndi. Qarı qızın 
özünü də itələyib dərəyə saldı. Sonra mıncıqları toplayıb sapa 
düzdü. Qızın paltarlarını da öz qızına geyindirib, çinarın başına 
çıxartdı. Qıra qız da dərədə qızılgülə döndü. Şahzadə furqonu 
bəzəyib gətirdi, üzünü qıza tutub dedi: 
– Düş gəl, furqonda otur gedək. 
Qız dedi: 
– Düşəmmirəm, kömək elə düşüm. 
Şahzadə acıqlı – acıqlı dedi: 
 
 264 
– Nə oldu, bayaq ağaca çıxıb – düşən sən deylidin? 
Qız dedi: 
– Kömək elə, qorxuram. 
Şahzadə qızı zorla ağacdan düşürtdü. Furqona mindirdi, 
sonra dərədəki qızılgül kolundan bir neçəsini çıxarıb özü ilə 
götürdü ki, baxçada əksin. Şahzadə qızı götürb deyə – gülə 
saraya gətirdi. Qızılgül kolarını da əkdi baxçaya. Aradan bir 
müddət keçdi. Qızılgül kolları böyüyüb oldu söyüd. Bir gün qız 
şahzadəyə dedi: 
– Bu ki, söyüddü, söyüdü neynirsən, at getsin. 
Şahzadə əmr etdi, söyüdü kəsib təndirdə yandırdılar. 
Günlərin bir günü çörəkçi oradan bir çuvaldız tapdı. Çörəkçi 
dedi: 
– Elə yaxşı oldu, aparım qoyum evə, gərəyim olar. 
Çörəkçinin evində daranmamış çoxlu yun vardı, bir gün 
çörəkçi evə gələndə gördü ki, yunun hamısı daranıb, əyrilib. Bu 
işə məəttəl qalıb, fikirləşdi ki, görəsən bunu kim eləyib. 
Bir gün belə, iki gün belə, axırda çörəkçi bu qərara gəldi 
ki, gərək güdüb görsün ki, bunu kim edib. Ertəsi gün çörəkçi 
taxtın altında mısdı. Gördü çuvaldız dönüb oldu adam. 
Taxçadan hoppandı yerə. Çörəkçi əl atıb qızın saçından tutdu. 
Qız qorxudan bilmədi ki, neyləsin. Çörəkçi soruşdu: 
– Sən kimsən? 
Qız dedi: 
– Biz üç bacı idik, bacımın ikisi öldü. Məni padşahın 
oğlu götürüb gətirdi. Yarı yolda məni çinar ağacının başında 
qoyub fuqron dalınca getdi. Bir kor qarı gəlib məni aldatdı. 
Yolu adlayanda əl atıb boynumdakı mıncığımı qırdı. Özümü də 
itələyib dərəyə saldı. Dərədə mən qızılgül oldum. O, məni 
gətirib baxçasında əkdi. Mən dönüb oldum söyüd. Cadugərin 
qızı söyüdü kəsdirib, atdırdı təndirə. Təndirdə mən dönüb 
çuvaldız oldum. Indi mənim mıncığım o qarının qızındadı. 
 Çörəkçi dedi: 
 
 265 
 – Sən deyən qarının qızı elə şahzadənin yanında 
saraydadı. 
Qıra qız dedi: 
– Mənim adımı vermə, ancaq get o mıncığı qızdan alıb 
ver mənə. Düzüm boynuma. 
Çörəkçi gedib bir fəndlən mıncığı alıb gətirdi. 
Qız mıncığı düzüb dedi: 
– Indi al apar ver özünə. 
Çörəkçi mıncığı alıb aparıb qarının qızına verdi. 
Şahzadə bu əhvalatdan xəbər tutdu. Bir gün gəlib 
çörəkçinin taxtının altında gizləndi. Gördü ki, bir qız ona sarı 
gəlir. Şahzadə əlini atıb qızın saçından tutub dedi: 
– Ay qız, sən kimsən? 
Qız başına gələnləri şahzadəyə danışdı. Şahzadə dedi: 
– Günah özündədi, sənə demədimmi qarının felinə 
uyma. Daha olan olub, keçən keçib, dur gedək evə. 
Qız dedi: 
– Əvvəl get qarıyla qızını bağla atın quyruğuna, qoy 
getsinlər, sonra gəl məni apar. 
Şahzadə razılaşdı. Gedib qarını qızı ilə saraydan qovdu. 
Qıra qızı saraya gətirdi. Qırx gün, qırx gecə toy eləyib, Qıra 
qızı aldı. Onlar kamlarına yetdilər, siz də muradınıza çatasınız. 
 
 
 266 
Çalıb – çağıran ağac ** 
 
Bir padşah var idi. Padşahın üç oğlu var idi. Böyük 
oğlunun adı Məlik Məhəmməd, ortancıl oğlunun adı Məlik 
Mürşüd, kiçik oğlunun adı Məlik Cümşüd idi.  
Padşah dövranını sürüb, gününü keçirmişdi. Tamam 
qocalıb əldən düşmüşdü. Bir gün o, vəzir – vəkilini yanına 
çağırıb deyir: 
– Mənə bir məsləhət verin, taxt – tacı kimə tapşırım? 
 Vəzir – vəkil tədbir töküb belə deyirlər: 
– Şah sağ olsun, gərək siz oğlanlarınızı bura çağırasınız, 
onlara deyəsiniz ki, sizi göndərirəm qazanca, hansınız çox 
gətirsəniz, taxt – tacı ona verəcəyəm. 
 Bu tədbir şahın çox xoşuna gəlir. Oğlanlarını yanına 
çağırıb deyir: 
– Sizi göndərirəm qazanca, hansınız çox qazanc 
gətirsəniz, qızıl tacımı onun başına qoyacam. 
 Bəli, şah nökər–naibə tapşırır ki, oğlanlarına yol 
azuqəsi düzəltsinlər. Tədarük görüldü, oğlanlar yola düşdülər. 
Oğlanlar bir az yol gedəndən sonra yolun ayrıcında yekə bir 
daş gördülər. Baxıb gördülər ki, daşın üstündə üç yazı var. 
Birində yazılıb «gedər – gəlməz», birində yazılıb «gedər gələr 
də, gəlməz də», birində də yazılıb «gedər gələr». Qardaşlar 
yazını oxuyb başladılar ağlamağa. Kiçik qardaş Məlik Cümşüd 
dedi: 
– Gəlin üçümüz də üzüyümüzü çıxarıb qoyaq bu daşın 
altına. Sonra düşüb yola gedək. Qayıdıb gələndə baxarıq görək 
hansımız sağ – salamat geri dönüb.  
 Bir az götür – qoy elədilər ki, kim hansı yolla getsin. 
Yenə Məlik Cümşüd dedi: 
– Məlik Məhəmməd, sən böyük qardaşsan. Gəl sən get 
bu «gedər – gələr» yolla. Qayıdıb hökmdar ol. 
 Sonra ortancıl qardaşı Məlik Mürşüdə üz tutur: 
– Gəl sən də get bu «gələr də, gəlməz də» yolla. 
 
 267 
 Məlik Cümşüd özü düşdü «gedər–gəlməz» yola. 
Gethaget gedib görür ki, bir dənə qazan var, yanında da bir 
qoca kişi. Qazan şaqqur – şuqqur qaynayır. 
Baxıb görür ki, qocanın qıçları ocaqda yanır, qazan da 
onun üstündə qaynayır. Gendə durub baxır. Bir az baxıb öz – 
özünə deyir: 
– Yaxşısı budu qabağa gedim, qocaya salam verim. 
 Məlik Cümşüd atı sürüb qocanın yanına gəlir, salam 
verir. Qoca salamı alıb deyir: 
– Pəh, sənsən Məlik Cümşüd, mən böyük bir tilsim 
idim, sən məni sındırdın, nə niyyətlə gedirsən get, bundan belə 
yolu mən sənə göstərəcəyəm. Bir az gedərsən, qabağına bir göy 
çəmənlik çıxacaq, gedib yatarsan orda. Bir sürü av gəlib orda 
otlayacaq. Onlardan ikisini vurarsan. Hər birini iki şaqqa 
edərsən. Dərilərin də tuluq çıxararsan. Iki şaqqanı atıvın bir 
tərəфinə, ikisini də bir tərəфinə asarsan. Tuluqları da su ilə 
doldurarsan, hərəsin atın bir tərəфinə asarsan. Sonra düşüb yola 
gedərsən. Yolda iki əjdaha çıxacaq sənin qabağına. Biri yolun 
altında,biri də üstündə olacaq. Onlar qalxıb səni yemək 
istəyəcək, o zaman ətin iki şaqqasını birinə, iki şaqqasını da 
birinə atarsan. Sonra onlar səndən su istəyəcəklər. Suyun bir 
tuluğun birinə, bir tuluğun da o birinə verərsən. Ondan o yana 
yolu sənə onlar göstərəcək.  
 Qoca necə demişdisə, Məlik Cümşüd elə də elədi. 
Əjdahalar ondan razı qalıb, yolun qalanını belə başa saldılar.  
– Gedərsən, yolun qurtaracağında qarşına bir dağ 
çıxacaq. Dağı bir zülmünən çıxarsan, atı da elə yerdə bağlarsan 
ki, bir ins – cins bilməz. Kənardan durub qulaq verərsən, işdi 
daş mışıldasa keçməzsən, mışıldamasa keçərsən. Daşın 
üstündən keçib o tərəфdə durarsan, ondan o tərəфə yolu sənə 
daş göstərəcək.  
 Bu dəфə də Məlik Cümşüd əjdahaların dediyi kimi 
eləyib, daşın o biri üzünə keçir. Daş dil açıb deyir: 
 
 268 
– Məlik Cümşüd, mən böyük bir tilsim idim, sən məni 
sındırdın. Get nə niyyətə gedirsən, niyyətin hasil olsun. 
 Sonra daş yolun qalanını belə başa salır: 
– Bir xeylək yol gedərsən, qarşına bir qalaça çıxacaq. 
Qalaçanın dörd tərəфini gəzərsən. Qabağına bir su giliфi 
çıxacaq. Giliфi xəncərivin ucuynan yekəldərsən. Sonra içəri 
girərsən. Içəridə özüvə elə bir yer düzəldərsən ki, heç kəs sənin 
yerivu bilməsin. Yeri qazıb girərsən ora, sonra üstünü örtərsən. 
Elə ki, yer düzəltdin, gedib gəzərsən, gördün qaranlıq düşür, 
girərsən həmin yerə. Bir dənə çalıb – çağıran ağac görüb 
bıçaqla onun ucuna vurarsan. Ağacın səsinə yer – göy adamla 
dolacaq, səni axtarmağa başlayacaqlar.  
 Məlik Cümşüd gəlir, daş necə demişdisə elə də edir. 
Baxıb görür ki, yer–göy adamla doldu. Iynə salmağa yer 
yoxdu. Məlik Cümşüd əhvalatı belə görüb qaçıb gizlənir. Elə 
ki, ara səngiyib sakitlik yaranır, çıxıb atının yanına gedir, orada 
rahatlanır. Sabahısı yenə də axşam düşəndə gedib ağacı bıçaqla 
vurur. Görür ki, camaat bu dəфə iki qat artır, onu axtarırlar ki, 
görsünlər kimdi bu ağaca əlini vuran. Üçüncü gecə yenə ağacı 
bıçaqla vurur. Bu dəфə heç kəs gəlmir. Gecə ilə ağacdan yığıb 
xurcununu doldurur. Daş ona demişdi ki, üçüncü gecə heç kəs 
olmayacaq, nə qədər istəsən ağacdan yığarsan. Yığıb yükünü 
tutduqdan sonra xurcunu götürür ki, yola düşsün. Sonra öz  – 
özünə фikirləşir ki, gəlib belə gözəl yeri, büsatı görəsən, 
bilməyəsən ki, buranın sahibi kimdi? Bir az getdikdən sonra 
doqquz otaqlı bir ev görür. Baxır ki, bu, bir gözəl imarətdi, 
doqquz otağı var, otaqlar bir–birinin içərisindədi. Içəri girib 
görür ki, birinci otaqda bir cüt qaravaş oturub saqqız 
çeynəyirlər. Gedib qızların ikisinin də ağzından saqqızı 
çıxardır. Birçəklərini ağızlarına verib onları yuxladır. 
 Sonra içəridəki otağa baxır. Görür ki, bu otaqda bir 
dənə nazənin sənəm oturub, aya deyir sən çıxma, mən 
çıxacağam, günə deyir sən çıxma, mən çıxacağam. Məlik 
Cümşüd o tərəф bu tərəфə baxır, yemək axtarır, Görür bir 
 
 269 
məcmeyi plov var, üstündə də bir qırqovul. Məcmeyini 
qabağına çəkib doyunca yeyir. Sonra gəlir nazənin sənəmin 
yanına. Baxır ki, qızın hər tərəфində bir qızıl şamdan yanır. 
Dönür nazənin Sənəmdən bir cüt busə götürür. Öz üzüyün 
çıxarıb salır qızın barmağına. Qızın üzüyünü də öz barmağına. 
Öz dəsmalın qıza verir, qızın dəsmalın özünə götürür. Sonra 
belindən qızıl kəmərini açır. Onların hamısını dəsmalının içinə 
yığıb bağlayır. Yır – yığış elədikdən sonra atını minib yola 
düşür. Gəlib çıxır həmin üzüklərini qoyduqları yerə. Üç yolun 
ayrıcına çatıb, daşı qaldırır, baxır ki, üzüklərin üçü də ordadır. 
Bilir ki, qardaşlarının heç biri gəlməyib.  
 Düşür böyük qardaşı gedən yola. Rast gəldiyi 
adamlardan bir–bir qardaşını soruşur. Biri deyir görməmişəm, 
biri deyir görmüşəm. Qərəz hərə bir söz deyir.  
 Axırda gedir kəndin lap içərisinə, bir adamdan soruşur. 
O deyir ki, bu nəmdə, bu nişanda adam gəlib Əsgər tacirə 
aşbaz işləyir. Soraqlaşa – soraqlaşa gedib çıxır Əsgər tacirin 
imarətinin qabağına. Tacirin qapısına çatanda görür ki, qardaşı 
burdadı, özü də aşbazlıq eləyir. Görməzə – bilməzə əl verib 
qardaşıynan görüşür. Deyir: 
– Mən sənin qardaşınam. 
 Məlik Məhəmməd onu itələyib deyir: 
– Mən on ildi qardaşımdan ayrılmışam. Allah bilir, 
onun başına nə iş gəlib. 
 Məlik Cümşüd deyir: 
– Mən sənin qardaşınam, фilan padşahın oğluyuq.  
Фilan vaxt o bizi qazanca göndərib biz üçümüz də gəlmişik üç 
yolun ayrıcında üzüklərimizi qoymuşuq daşın altına. Mən 
qayıdıb gördüm ki, üzüklərimiz ordadı, düşüb sizi axtardım. 
Soraqlaşa – soraqlaşa gəlib səni tapdım.  
 Bu sözləri deyəndən sonra qardaşı ona inanır, görüşüb, 
öpüşürlər. Məlik Cümşüd qardaşına bir təzə paltar alır. Onu 
hamama aparır. Sonra Əsgər tacirin yanına gedib deyir: 
 
 270 
– Bu mənim qardaşımdı. Gəlmişəm aparam. Nə işləyib 
haqqını ver.  
 Haqq – hesab çəkdikdən sonra bunlar üz qoyurlar ki, 
getsinlər öz vilayətlərinə. Amma bu vilayətin adamları öz 
şahlarına xəbər aparırlar ki, bura qərib oğlan gəlib, elə gözəldi, 
elə gözəldi ki, tayı–bərabəri yoxdu. Gəlib Əsgər tacirin də 
aşbazına qardaş çıxıb, indi onu da götürüb öz məmləkətlərinə 
gedir. Padşah qardaşların yerini öyrənib onları qonaq çağırır. 
Qonaqlıqda şah oğlanın adını soruşur, öyrənir ki, adı Məlik 
Cümşüddü. Şah deyir: 
– Mənim bir qızım var, gərək onu alasan qardaşına, o 
çalıb – çağıran ağacın birini də verəsən mənə.  
 Məlik Cümşüd razılaşdı. Səhər tezdən çalıb–çağıran 
ağacdan birini qoydu məcməyiyə, verdi bir qula. Dedi: 
– Bunu apar padşaha. 
 Padşah qızına qırx gün, qırx gecə toy çaldırıb onu Məlik 
Cümşüdün qardaşına verdi. Dəvələri yükləyib gəlini gecavaya 
mindirdilər. Qardaşlar gəldilər həmin daşın yanına. Gördülər 
ki, ortancıl qardaşın üzüyü yenə də daşın altındadı. Kiçik 
qardaş dedi: 
– Bu heç də insaфdan deyil. Siz burada gözləyin, mən 
gedib qardaşımızı tapım.  
 Sonra Məlik Cümşüd düşdü ortancıl qardaşının yoluna. 
Gəlib mənzil başına çatdı. Gördü burda bir oğlan var, eynən 
ona oxşayır, bildi ki, qardaşıdı. Çiynində bir kasov var, naxır 
otarır. Irəliyə yeriyib dedi: 
– Mən sənin qardaşınam. 
Ortancıl qardaş da əvvəlcə inanmadı, dedi: 
– Mən niyə sənin qardaşın oluram. Mən neçə il bundan 
əvvəl qardaşımla ayrılmışam. Kim bilir, harda itib–batıblar. 
Məlik Cümşüd onun yadına saldı ki, фilan daşın dibində 
üzük basdırmışıq. Atamız фilankəsdi. Qardaşı buna inandı, 
görüşüb, öpüşdülər. Sonra aparıb naxırı paylayırlar. Cümşüd 
qardaşına deyir: 
 
 271 
– Nə alacağın var, al, çıxıb gedək. 
 Məlik Mürşüd alacağını alır. Məlik Cümşüd də gedib 
ona bir dəst paltar alır, aparır hamama. Yola düşən zaman 
eşidirlər ki, bu vilayətin padşahı car çəkdirir ki, bəs kim şaha 
bir dənə çalıb–çağıran ağac versə, qızımı ona verəcəyəm. 
Məlik Cümşüd gəlib bazardan bir qul tutur. Çalıb – çağıran 
ağacın birini qoyur məcməyiyə, göndərir padşahın yanına. 
Padşahın adamları görürlər ki, budu bir oğlan gəlib, başında 
məcməyi, məcməyidə də bir dənə çalıb – çağıran ağac. Xəbər 
gedir padşaha. Padşah adam göndərib qulu evinə çağırıb 
əhvalatı öyrənir, sözünün üstündə durub qızını Məlik Mürşüdə 
verir. Qırx gün, qırx gecə toy çaldırır. Dəvələr yüklənir, gəlirlər 
həmin daşın yanına. Orda yeyib – içirlər. Dinclərini alıb 
atalarının vilayətinə yola düşürlər. Yolda qabaqlarına bir quyu 
çıxır. Qardaşlar da susuz olurlar. Məlik Cümşüd düşür quyudan 
su çıxartmağa. Qardaşlar Məlik Cümşüdün ipini kəsirlər. O 
düşür quyunun dibinə. Qardaşlar orda durmayıb gedirlər. 
Yolunan bir tacir keçirmiş. Bu tacirin qəфlə – qatırı çox susuz 
olur. Tacir qab sallayır ki, quyudan su çəksin, qəфlə–qatırı 
suvarsın. Görür qab suya batmır. Tacir qara quluna deyir: 
– A qul, gəl səni quyuya salım, dünya malı olsa sənin, 
bəni – adəm olsa mənim olsun.  
 Qul baş üstə deyib sallandı quyuya. Qara qul baxıb 
gördu burada bir oğlan var, bir oğlan var ki, gözəllikdə tayı–
bərabəri yoxdu. Uzanıb suya, nəфəsi güclə gəlib–gedir. Səs 
elədi ki, tacir sağ olsun, suda bir oğlan var, aya, günə deyir sən 
çıxma, mən çıxacağam. Tacir ipi quyuya salladı, oğlanı çəkib 
sudan çıxartdı. Sonra qara qulu çəkib eşiyə çıxardılar. Suyu 
çəkib bütün qəфlə – qatırı suladılar. Tacir baxıb gördü bu oğlan 
bir oğlandı, bir oğlandı, adam deyir yeməyim – içməyim, xətti 
– xalına, gül camalına tamaşa eləyim. Tacir qırx gün quyunun 
qırağında qalıb Məlik Cümşüddən muğayat oldu, onu yedirdib 
cana gətirdi. Məlik Cümşüd dirçəlib ayağa durdu. Sonra tacir 
onu evinə gətirdi.  
 
 272 
 Indi sizə kimdən xəbər verim, padşahın oğlanlarından. 
Padşaha xəbər verirlər ki, oğlanlarını qarşılasın. Padşah böyük 
bir qonaqlıq verir.   
 Onlar orda yeib – içməkdə olsunlar, sənə kimdən xəbər 
verim, çalıb – çağıran ağacın sahibindən. Həmin ağacın sahibi 
Gülnaz xanım yuxudan durub gedir üzünü yuyur. Baxıb görür 
barmağındakı üzük öz üzüyü deyil. Dəyişib yerinə ayrı üzük 
salıblar. Üzünü yuyur, gəlib dəsmala əl atır. Görür dəsmalını da 
dəyişiblər. Əlini atır ki, kəmərini bağlasın, görür kəməri yoxdu. 
Durur güzgünün qabağında, görür iki üzünə də ləkə düşüb. 
Sonra qızların yanına gəlib deyir: 
– Sizi asacağam, deyin görüm bura kim gəlib? 
 Qızlar şivən salıb deyirlər ki, bura heç kəs gəlməyib. 
 Gülnaz xanım deyir ki, düzünü desinlər, bura bəni–
insan gəlib, ya gəlməyib? Qızlar boyunlarına alırlar ki, 
gəlmişdi. Dedilər: 
– Biz burada oturmuşduq, bir oğlan gəlib bizim 
saqqızımızı ağzımızdan çıxartdı, birçəyimizi də ağzımıza verdi.  
 Gülnaz xanım bu sözləri eşidib deyir: 
– Daha mənim yaşamağım heçdi. Mən əhd eləmişdim 
ki, mənim var–dövlətimin sirrini kim bilsə, gərək ona gedəm. 
Indi mən o adamı hardan tapım? Gülnaz xanım durur ayağa, 
günə bir mənzil düşür yola. Gethaget gedib daşı keçir, 
əjdahaları keçir, gəlir həmin daşın yanına. Görür daşın üstündə 
yazılıb ki, burdan üç qardaşın hərəsi bir yolla gedib. Gülnaz 
xanım əvvəlcə düşür “gedər – gələr” yola. Axtarır ki, görsün 
onun torpağını kim ayaqlayıb. Gethaget gedib çıxır böyük 
qardaş olan şəhərə. Görür ki, orda çalıb–çağıran ağacın bir 
budağı var. Gedir həmin vilayətin padşahının yanına. Axşam 
yeyib – içir, sonra söhbəti açır. Deyir, bu ağacı nə cür 
gətirdiniz? Hərə bir söz deyir. Gülnaz xanım görür düz 
demirlər. Ordan qayıdır gəlir genə həmin daşın yanına. Bu 
dəфə də ortancıl qardaş gedən yolla gedir. Görür burada da 
həmin ağacdan var. Gəlib bu ölkənin də padşahına qonaq olur. 
 
 273 
Ondan da bu ağacın bura necə gəldiyini soruşur. Onlar da 
hərəsi bir söz deyir. Görür yox, ağacı gətirən bunlar deyil.  
 Sonra üz tutdu Məlik Cümşüdün atasının məmləkətinə. 
Soraqlaşıb padşahın sarayını tapdı. Gedib oturdu elçi daşının 
üstündə, dedi, gərək padşah bu gecə məni qonaq eləyə. Padşaha 
xəbər verirlər ki, bir qərib adam gəlib, deyir padşah məni 
qonaq eləsin. Padşah deyir, qonaq Allah qonağıdı, buyurub 
gələ bilər. Padşah qızı evə dəvət etməkdə olsun, sənə kimdən 
xəbər verim, Məlik Cümşüddən. 
 Məlik Cümşüd sağalmışdı, yavaş–yavaş eşiyə çıxırdı. 
Tacirin qapısının yanından çay axırdı. Padşahın atları gəlib 
burada su içirdi. Bir gün Məlik Cümşüd xəlvətcə gəlib qara 
qula dedi ki, padşah məni özünə mehtər eləyərmi? Bu həmən 
günüydü ki, Gülnaz xanım da padşahın qonağıydı. Qara qul 
gəlib padşaha dedi ki, bir cavan oğlan gəlib durub qapıda, deyir 
şah məni özünə mehtər eləsin, qərib bir adamam. Padşah deyir 
ki, get denən gəlsin. Məlik Cümşüd içəri girib gördü ki, bütün 
otaqlar dolubdu adamla. O da gəlib bir qıraqda oturdu. Bu 
zaman qız padşahın oğlanlarından xəbər alırdı ki, çalıb–çağıran 
ağacı hardan alıbsız, bundan bir dənə də verin mən aparım. 
Oğlanlar özlərini çəkdilər ki, belə getdik, belə gətirdik, düşüb 
dalımıza bizi qovdular.  
 Qız dedi: 
– Yox, yalan deyirsiniz, siz deyilsiniz. 
 Məlik Cümşüd özünü saxlaya bilməyib dedi: 
– Icazə verin, bir kəlmə də mən danışım. 
 Oğlanlar ona məhəl qoymaq istəmədilər, dedilər, o 
kimdi danışa? Qız dedi: 
– Padşah sağ olsun, izin verin danışsın.  
 Padşah izin verdi. Oğlan dedi: 
– Biz üç qardaş idik. Atamız padşah idi, onun günü 
keçmişdi. Atamız vəzir, vəkili çağırıb kömək dilədi. Bizi 
sınağa çəkib göndərdi qazanca. Padşah bu sözləri eşidib Məlik 
 
 274 
Cümşüdü lap yaxına çağırdı. Məlik Cümşüd başına gələn hal – 
qəziyələrin hamısını bir–bir danışdı. 
 Sonra Məlik Cümşüd Gülnaz xanımın ölkəsinə 
getməsindən, ağacı necə yığıb gətirməsindən danışdı. Məlik 
Cümşüd dedi: 
– Ağacı yığandan sonra getdim bir nazənin sənəm var 
idi, onun yanına, kəmərini açdım, üzyümüzü, dəsmalımızı 
dəyişdim, sonra qızdan bir cüt busə götürüb yola düşdüm. 
Gəlib qardaşlarımı tapdım, onlar da məni bu hala saldılar.  
 Oğlan sözünü qurtarandan sonra padşah kiçik oğlunu 
tanıdı. Cəllad çağırıb xəyanətkar qardaşların boynunu vurmağı 
əmr elədi.  
 Məlik Cümşüd özünü irəli verib dedi: 
– Atacan, onların boynunu vurdurma, qoy ömür boyu 
tutduqları əməldən peşman olub əzab çəksinlər. 
 Padşah bir qədər фikrə gedəndən sonra razılaşdı, 
onların boynunu vurdurmadı. Sonra şahlıq tacını öz əlilə kiçik 
oğlunun başına qoydu. O gündən Məlik Cümşüd məmləkətin 
padşahı oldu. 
 Padşah Məlik Cümşüdlə Gülnaz xanıma qırx gün, qırx 
gecə toy çaldırdı. Onlar yeyib – içib yerə keçdilər. Biz də yeyib 
– içək, dövrə keçək. Mətləb – muradımıza çataq. 
 
 
 
 275 
Əlmərdanın nağılı  
 
 Biri vardı, biri yoxdu. Qədim zamanlarda Əlmərdan 
adlı bir kişi vardı. Əlmərdan oğul-uşaqdan bol, amma var-
dövlət sarıdan çox kasıb idi. O, ailəsini güclə dolandırırdı. Bir 
həsirdi, bir məmmədnəsir. Bir yandan da qocalıq ona aman 
vermirdi. Bir gün Əlmərdan uşaqlarının acından ağladığını 
görüb dözmədi, özünü öldürmək qərarına gəldi. O, dağın 
başına çıxıb özünü atmaq istəyirdi. Birdən gördü ki, iki dağ bir-
birilə qovuşub aralanır. Əlmərdan фitkirləşdi ki, özümü 
buradan atsam daha yaxşı olar.  Canım da bu əzab-əziyyətdən 
qurtarar. O, özünü qayadan atdı, amma özü də inana bilmirdi 
ki, sağ qalıb. Əlmərdan ölmədiyi üçün təəssüфlənsə də, çar-
naçar ayağa qalxıb yola düzəldi ki, arxadan səs eşitdi: 
- Əlmərdan, ay Əlmərdan. 
 Əlmərdan arxaya çevriləndə gözlərinə inanmadı. Gözəl 
bir ilan insan kimi dil açıb onu səsləyirdi. Əlmərdan фikirləşdi 
ki, qismətim elə bura qədərmiş. Yəqin ilan məni öldürəcək. Ya 
allah, deyib ilana tərəф getdi. O, ilanın yanına çatan kimi ilan 
başladı insan kimi danışmağa: 
- Ay Əlmərdan, mən səni yaxşı tanıyıram. Bilirəm kasıbçılıq 
səni buraya gətirib çıxarıb. Amma qəm yemə, deyənləri dinlə, 
sonra əməl et. Əgər məni dinləyib əməl etsən onda bütün 
arzularına çatarsan.  Bax, bu yolla düz gedərsən, bir az 
getməmiş görəcəksən ki, padşahın adamları padşahın yuxusunu 
yozmaq üçün təbirçi axtarır. Padşah 39 təbirçinin boynunu 
vurdurub, çünki onlardan heç biri onun yuxusunu yoza 
bilməyib. Indi şəhərdə heç kim qorxusundan padşahın sarayına 
yaxınlaşa bilmir. Amma sən qorxma, onlara de ki, padşahın 
yuxusunu yozmaq istəyirəm. Onlar səni padşahın yanına 
aparacaq. Padşahı görən kimi deyərsən: 
- Ey qibleyi-aləm, sən yuxuda görmüsən ki, göydən canavar 
yağır. Padşahın yuxusunu yozub deyərsən ki, sənin 
 
 276 
məmləkətində aclıq olacaq, insanlar bir-birinin ətini yeyəcək, 
oğurluqla bir təhər gün keçirəcəklər. 
 Padşahın yuxusunu yozduğun üçün sənə xeyli qızıl-
gümüş verəcək. Qızıl-gümüşü gətirərsən, mənimlə yarı 
bölərsən, yarısı isə sənin ömrünün sonuna qədər bəs edər.  
 Ilan bu sözləri deyib yuvasına çəkildi. Əlmərdan elə 
bilirdi ilan onu aldadıb, amma bir az getmişdi ki, gördü ilanın 
dediyi kimi padşahın adamları yuxu yozmaq üçün təbirçi 
axtarır. O, padşahın hüzuruna gəlib ilanın dediklərini söylədi.  
 Əlmərdan yuxunu yozandan sonra padşah ona xeyli 
qızıl-gümüş verib yola saldı. Onun yolu ilanın yuvasının 
yanından keçirdi. O yuvaya yaxınlaşanda gördü ilan yuvanın 
ağzında qıvrılıb yatıb, yuvanın içərisi isə ləl-cəvahiratla  
doludur. Tamah Əlmərdan kişiyə güc gəldi. O, ilanın 
yuvasındakı ləl-cəvahiratı da götürüb yola düşdü. Bir gün 
padşah yenə yuxu görür, yuxusunu yozmaq üçün Əlmərdanın 
dalınca adam göndərir, Əlmərdanın canına qorxu düşür, 
фikirləşir ki, daha axırım çatıb. Keçən dəфə padşahın yuxusunu 
ilan yozub, məni bu qədər var-dövlət sahibi etdi. Mənsə 
nankorluq edib ilanın yuvasından oğurluq etdim. Indi daha heç 
kim mənə kömək etməyəcək, padşah isə boynumu vurduracaq. 
Ilanın yanına getməyə üzüm yoxdur. Padşahın verdiyi qızıl-
gümüş bir yana dursun, ilanın da var-dövlətini talan etmişəm. 
Əlmərdan uşaqları ilə görüşüb, halallaşıb yola düşür. Onun 
yolu ilanın yuvasının yanından keçirdi. Əlmərdan yuvanı 
təzəcə adlayıb keçmişdi ki, gördü ilan yenə onu səsləyir: 
- Əlmərdan, ay Əlmərdan, keçən dəфə vədinə xilaф çıxdın. 
Amma qorxma, mən səni öldürməyəcəyəm. Bilirəm yenə 
padşahın yuxusunu sən yozmalısan. Gedərsən padşahın yanına, 
yuxunu yozub deyərsən ki, padşah sağ olsun, yuxuda görmüsən 
ki, göydən yağış əvəzinə qılınc yağır. Bunun mənası odur ki, 
sənin məmləkətinlə başqa məmləkətlər arasında aramsız 
müharibələr olacaq, qan su yerinə axacaq, hamı bir-birini 
 
 277 
qılıncdan keçirəcək. Padşah bu dəфə də sənə xeyli bəxşiş 
verəcək. Bu dəфə də bəxşişin yarısı mənə çatmalıdır.  
Ilan bu dəфə sözünü qurtaran kimi yuvasına çəkildi. Əlmərdan 
kişi də yenə əvvəlki kimi xeyli bəxşiş alıb geri qayıtdı. O, 
ilanın yuvasının yanına çatanda gördü ki, ilan başını yuvada, 
quyruğunu çöldə qoyub yatıb. Bu dəфə də tamah Əlmərdana 
güc gəldi. O, yenə əvvəlki kimi vədinə xilaф çıxaraq ilanın 
quyruğunu qılıncla vurub və padşahın verdiyi bəxşişi götürüb 
evinə qayıtdı. Aradan xeyli vaxt keçmişdi. Bir gün padşahın 
yuxusunu yozmaq üçün yenə Əlmərdanı çağırdılar. Əlmərdan 
bu dəфə istədi bu işdən boyun qaçırsın, amma gördü ki, 
bununla o özünü xilas edə bilməyəcək. Kor-peşman yola 
düzəldi. 
 Ilanın yuvasının yanından keçmək istəyirdi ki, ilan 
yenə onu səsləməyə başladı. O, Əlmərdanı yanına çağırıb dedi: 
- Iki dəфə məni aldatdın. Amma bu dəфə qayıdanda buradan 
keçərsən, sənə deyiləsi sözüm var. Həm də gətirəcəyin 40 dəvə 
qızıl-gümüşü mənimlə tən böləcəksən. Bu dəфə padşah yuxuda 
görüb ki, göydən qoyun yağış kimi yağır. Padşahın yuxusunu 
yozub deyərsən ki, padşah sağ olsun, yuxuda görmüsən ki, 
yağış əvəzinə göydən qoyun yağır. Qoyun isə bolluq, sakitlik, 
xoşbəxtlik rəmzidir. Sənin məmləkətində bundan sonra hamı 
mehriban, sakit dolanacaq. Xoşbəxtlik yer üzündən əksik 
olmayacaq. Hamı фiravan, xoş ömür sürəcək.     Padşah bu 
sözləri eşidən kimi sənə qırx dəvə yükü qiymətli hədiyyələr 
verəcək, bu dəфə hədiyyələri tən yarı bölməliyik. Amma 
yadında saxla ki, bir daha məndən qaça bilmərsən. Əlmərdan 
bu dəфə də ilanın dediyi kimi xeyli var-dövlət, ləl-cəvahiratla 
geri qayıdırdı. O, ilanın yuvasının yanına çatan kimi dəvə 
karvanını saxlayıb ilanı səsləməyə başladı. Ilan yuvadan çıxan 
kimi Əlmərdan dilləndi: 
- Bilirəm, bu dəфə sən məni sağ buraxmayacaqsan. Iki dəфə 
sənə xəyanət etdiyim üçün bu dəфə bunların hamısını sənə 
 
 278 
verirəm.       Ilan 
Əlmərdanın sözlərinə gülüb dedi: 
- Mənə sənin var-dövlətin lazım deyil. O padşahın yuxusu da 
sadə yuxu deyil. Padşah bütün məmləkəti idarə etdiyi üçün 
xalqın, rəiyyətin, dövrün, zəmanənin фikrini çəkdiyi üçün 
bütün bunları yuxuda görürdü. Sənin mənə xəyanət edib məni 
aldatmağın isə səndən asılı deyildi, çünki zəmanə, dövran özü 
bunu səndən tələb edirdi. Padşahın birinci dəфə yuxuda 
gördüyü canavarla əlaqədar olaraq hamı bir-birinin varını 
oğurladığı kimi sən də mənim yuvamdakı var-dövləti oğurlayıb 
qaçdın. Səndə günah yox idi, çünki zəmanə belə idi. Ikinci 
dəфə isə padşah yuxuda qılınc görmüşdü. Buna görə də sən 
mənim quyruğumu yaralayıb yenə də var-dövlətimi əlimdən 
aldın. Bu dəфə isə padşah yuxuda qoyun görüb. Qoyunsa 
sakitlik, xoşbəxtlik rəmzi olduğundan hamı xoşbəxt yaşayır, 
ölkədə bolluq, фiravanlıq hökm sürür. Bax sən də zəmanənin 
tələbinə görə bu var-dövləti mənə verirsən. Mənə isə bunların 
heç biri lazım deyil, çünki mən ilanlar padşahının qızıyam. Indi 
bunların hamısını götür qayıt, uşaqlarınla xoşbəxt yaşa. Mən 
səni bağışlayıram, çünki günah səndə yox, zəmanədə idi. 
 
 
 279 
Aфtabın nağılı 
 
 Biri var imiş, biri yox imiş, bir bacı, bir qardaş var imiş. 
Qardaş gündə gedib azdan-çoxdan ovlayıb gətirir, yeyirmişlər. 
Bir gün gedib ov vırıb gətirir. Bu ovun ürəyini çıxarıb odda 
bişirəndə görür ki, bir ilan gəlib onun ortasına dolandı. Oğlan 
qorxub deyir ki, mən sənə neyləmişəm, məni öldürürsən: Ilan 
deyir: 
- Bacın Pərini mənə verdin, verdin. Vermədin, səni 
öldürəcəyəm.  
 Oğlan deyir: 
- Gedim bacıma danışım. Razı olsa, sənə deyərəm.  
 Ilan deyir: 
- Əgər Pərini mənə verməsən, yerin təkinə də girsən, göyə də 
çıxsan, tapıb səni öldürəcəyəm.  
 Oğlan tez evə gəlir, bacısı onu qarşılayır, deyir:  
- Buy, qardaş, ovun uğurlu olsun.  
 Qız görür ki, qardaşı qan ağlayır, soruşur ki, qardaş 
sənə nə olub? Oğlan əhvalatı ona danışır. Qız isə deyir ki, yüz 
mənim kimi bacı sənə qurban olsun. Apar, məni ver ilana. 
Aparmasan, çölə, bayıra çıxsan, ilan səni öldürər, çırağımı 
söndürər.  
 Səhər gedirlər ki, ilan bulağın başında qıvrılıb yatıb. 
Oğlan bacısını ilanın yanında qoyub qayıdır. Nağılın dili 
yüyürək olar. Oğlan on gündən sonra фikirləşir ki, gedim, 
görüm, bacım necə oldu. O gəlib görür ki, bulağın başında bir 
qalaça var. Oğlan qalaçaya ağlaya-ağlaya girir. Bu vaxt bacısı 
onunla gülə-gülə görüşür. Pəri deyir: 
- Qardaşım, o, ilan deyil, Aфtab adlı bir oğlandır. Ilan cildinə 
girmişdi.  
 Oğlan deyir: 
- Necə eliyək ki, onun cildini yandıraq?  
 Bacı-qardaş gətirib təndiri salırlar. Istəyirlər Aфtabın 
cildini yandıralar. Bu vaxt Aфtab özünü yetirib deyir: 
 
 280 
- Mənim cildimi yandırmayın, sonra peşman olarsız. Oğlan 
gedir, bir ay keçir yenə gəlir. Bu dəфə təndiri salıb cilidi odda 
yandırırlar. Aфtab tez özünü yetirir, ancaq bu dəфə cilidi atıb 
yandırmışdılar. Aфtab qıza deyir ki, sən mənim üzümü 
görməyəcəksən. Pəri, sən əlivə dəmir əsa alassan, çarıq 
geyəssən, dəmir əsanın axırı çatanda, bəlkə məni tapasan.  
 Pəri qardaşına: 
- Qardaş, evin yıxılmasın. Yaman-yaxşı dolanırdıq, qoymadın, 
- deyib gedir. Özünə çarıq tikdirib, əsa qayırtdırıb düşür yola. 
Hər yanı gəzir, gəlib çıxır bir bulağın başına. Görür ki, bir qız 
qara aфtaфa əlində qan-tər içində gedib gəlir. Pəri qızdan 
soruşur: 
- Bacı, bu suyu hara aparırsan belə? 
 Qız deyir: 
- Bəni-adəmin evi yıxılsın. Aфtab adlı bir oğlan var idi. Bəni-
adəmi sevirdi. Onun qardaşı Aфtabın cildini yandırıb. Indi 
Aфtabın ürəyi yanır. Bu aфtaфa ilə ona su aparıb verirəm. 
 Pəri Aфtabın ona bağışladığı üzüyü barmağından 
çıxarıb aфtaфanın içinə salır. Qız suyu aparır. Aфtab suyu 
içəndə Pərinin verdiyi üzüyü görür. Anasına deyir ki,  əgər bir 
bəni-adəm gəlsə onu yeməzsən ki? Anası and içir ki, yox, 
yeməyəcəyəm.  
 Aфtab suyu gətirən qızdan soruşur ki, bu suyu kim 
doldurub? O deyir ki, bir qız doldurub. Aфtab deyir ki, get o 
qızı gətir bura. Qız gəlib Pərini Aфtabın yanına aparır. Aфtab 
görür ki, bu, Pəridir. Anası and içdiyinə görə Pərini yemir, 
amma istiyir ki, onu müxtəliф yollarla öldürsün. O, Pərini 
yanına çağırıb deyir:  
- Bu qayçını apar dağın dibinə, denən ki, bu qayçı kəsməz, 
maşın tikməz. Qız durub gedir. Aфtab tez qızın qabağına çıxıb 
soruşur: 
- Hara gedirsən? 
 Pəri deyir: 
- Anan belə deyir… 
 
 281 
 Aфtab deyir: 
- Dağ dibinə yetircək denən ki, Aфtabın anası deyir ki, qayçı 
kəsməz, maşın tikməz. Onda məcmeyinin içinə də dörd dəst 
paltar gələcək, qayçını at gəl. Pəri dağın dibinə gəlir, bu sözləri 
deyib qaçır. Dağın dibindən çox səslər gəlir, kimlərsə qışqırışır 
ki, tut, qov, ay qız, dayan mən də gəlim. Pəri heç hara baxmır, 
gəlir evə. Aфtabın anası soruşur: 
- Paltarı gətirdin? 
 Pəri deyir: 
 - Hə, gətirmişəm.  
 Arvad deyir: 
- Bu sənin işin deyil, bu ölmüş Aфtabın işidir. Səni o öyrədib.  
 Aфtabın anası yenə Pəriyə deyir: 
- Baltanı götür, get meşədən qırx dəvə yükü odun gətir. 
Aфtabın toyunda qazanın altına qoyacağam. Pəri baltanı da 
götürüb gedir. Aфtab onun qabağına çıxıb soruşur: 
- Hara gedirsən? 
 Pəri deyir: 
- Anan tapşırdı ki, get meşədən odun gətir.  
  Aфtab deyir: 
- Get, meşəyə çatanda çağır ki, ay meşəbəyi, Aфtabın anası 
deyir Aфtaba toy edəcəyəm, qırx dəvə yükü odun lazımdı. 
Sonra baltanı tolazdırma at, gəl. Qız bu sözləri meşəyə 
çatarkən deyir və 40 dəvə yükü odun ilə evə qayıdır. Arvad 
durub görür ki, 40 dəvə yükü odun hazırdır. Hirslənir. 
Hirsindən heç kəsə heç nə deməyib bütün odunu özu təkcə 
daşıyır. Sonra o yenə Pəri xanımı yanına çağırıb deyir: 
- Get, bacımgilə, onlardan toy dəstərxanı və toy tavasını al 
gətir. Pəri xanım yola düşür. Aфtab yenə onun qabağına çıxıb 
deyir ki, gedərkən yolda qabağına bir qaraçalı kolu çıxacaq, 
deyərsən ki, burda qoyun sağasan, çay qoyub dincələsən. Bu nə 
qəşəng koldu. Mən gedirəm. Aфtabın anası məni danlayar, 
yoxsa qalıb istirahət edərdim. Gedərsən, qarşına bir ağ çay 
çıxacaq, çayı təriфlə, denə necə qəşəng sudu, elə bil, billurdu. 
 
 282 
Gedərsən, sonra qabağına qapqara su çıxacaq, deyərsən, nə 
qəşəng sudu, o sudan qaşına, gözünə, saçlarına çəkərsən, 
deyərsən, tələsməsəydim, bu suda çimərdim. Pəri xanım gedir, 
Aфtab dediyi kimi edir, gəlib xalasıgilə çatır. Görür ki, 
Aфtabın xalası oturub. Qızı görcək üzündən öpür, deyir ki, dur 
burda gəlirəm. Arvad gedib dişlərini itildib gəlir ki, Pəri xanımı 
yesin. Bu vaxt Pəri xanım dəstərxanı və tavanı götürüb çıxır. 
Aфtabın xalası nə qədər çığırır dayan, mən də gəlim, Pəri 
dayanmır. Altabın xalası qışqırıb deyir ki, ay qaraçalı, tut. 
Qaraçalı deyir: 
- Niyə tutum? Sən mənə həmişə, ay qaraçalı pis kol ki, 
deyirdin, məni pisləyirdin, ancaq o məni təriфləyir. Arvad 
deyir: 
- Ay ağ su, onu tut. 
 Deyir: 
- Yox, tutmaram, sən məni pisləyirdin, o isə təriфlədi. 
 Beləliklə, qız gəlib evə çatır, onu heç nə tutmur. 
Aфtabın anası deyir ki, a bala, dediyim şeyləri gətirdin?  
Deyir:  
- Hə, gətirmişəm.  
 Aфtabın anası naəlac qalıb, Aфtaba toy vurdurur. 
Ancaq Aфtabın anası Pəri xanımın əvəzinə bacısı qızını gətirir, 
Pəri xanımın başmaqlarını isə şam eləyir. Deyir ki, bacısı qızı 
Aфtab ilə yatacaq, Pəri xanım isə başmaqları ilə onlara işıq 
salacaq. Aфtab özünü yuxuluğa vurur. Pəri xanım başmaqları 
yandığından  uфuldayır. Bu vaxt Aфtab durub xalası qızının 
başını üzüb atır otağın küncünə, Pəri xanımı da götürüb qaçır. 
Səhər açılır, gün çıxır. Aфtabın anası böyük qızını göndərir ki, 
get gör, Pəri xanım ölüb? Qız gəlib görür  ki, xalası qızının başı 
bir tərəфdə, bədəni bir tərəфdədir. Qaça-qaça gəlib anasına 
deyir: 
- Evin yıxılsın, ana, qardaşım qızı öldürüb, Pərini də götürüb 
qaçıb. Aфtabın anası gəlib görür ki, həqiqətən də qızı dediyi 
kimidir. Anası böyük qızına deyir:  
 
 283 
- Südüm səni tutsun Pərini öldürməsən. Sehr oxuyur, gedirlər 
Aфtabgil olan yerə. Aфtab görür ki, bacısı gəlir. Pəri xanmı bir 
sürü cücə eləyir, özü olur anası. Qız hansının qardaşı, hansının 
Pəri xanım olduğunu ayırd edə bilməyib geri qayıdır. Anası 
soruşur ki, qızım, Pərini öldürdün?  
 Qız deyir: 
- Ana, bilmədim, cücələr hansıdır, anaları hansı? 
 Anası deyir: 
- Cücələr Pəri idi, anası isə Aфtab idi. Bu dönə kiçik qızına 
deyir: 
- Südümü sənə halal eləmərəm, Pərini öldürməsən.  
 Aфtab kiçik bacısının gəldiyini görüb sehr oxuyur, Pəri 
xanımı ev, özünü isə Molla edir. Kiçik bacı nə qədər çalışırsa 
hansının Pəri xanım, hansının qardaşı olduğunu ayırd edə 
bilməyib geri qayıdır. Anası soruşanda ki, tapdın, deyir, yox. 
Bu dönə arvadın özü hirslənib gəlir Pəri xanımgil olduğu yerə. 
Aфtab görür ki, budur, anası bir toz-dumannan gəlir ki… Bu 
dönə Pəri xanım olur bostan, Aфtab olur bostançı. Arvad nə 
qədər фikirləşirsə, tapa bilmir, hansı Pəri xanımdı, hansı 
Aфtabdı. Gedəndə Pəri xanıma deyir:  
- Səni görüm, yatanda əlin dizində qalsın. Pəri xanım yatanda 
əli dizində qaldı. Aфtab Pərinin dilindən anasına bir məktub 
yazır, məktubu verir yelə. Yel məktubu bacadan gətirib arvadın 
yanına salır. Arvad məktubu oxuyur:  
- Ay bala, deyib dizinə vurur. Pəri Xanımın əli dizindən 
qurtarır. 
 Canları da Aфtabın anasından qurtarır. Onlar da 
yeyirlər, içirlər, mətləbə yetişirlər. Sən yüz yaşa, mən iki əlli. 
Hansı çoxdur, sən götür. Sən sağ, mən salamat. 
 
 
      
 
 284 
Güdül div nağılı 
 
 Bir padşah olur. Bu padşahın da qırx arvadı olur. Bir 
gün bu padşah ölür. Vəzir onun yerinə padşah olur, ölən 
padşahın da arvadlarını alır. Qırxıncı arvad gəlmir. Vəzir 
nökərə deyir ki, apar, bu arvadı öldür, qanlı köynəyini mənə 
gətir. Nökər arvadı aparır meşəyə. Bu zaman bir şir meşədən 
çıxıb, nökəri parçalayır, çıxıb gedir. Arvad qalır meşədə. 
Özünə bir koma qayırır. Arvadın bir oğlu olur. Adını qoyur 
Cəlayivətən. Cəlayivətən on səkkiz yaşına çatanda hər şeyi 
anasından soruşur. Anası başına gələn əhvalatları oğluna 
danışır. Oğlan gündə ova gedib, ov ovlayır, gətirib anasıynan 
yeyirlər.  
 Bir gün oğlan səфərə gedir. Qabağına bir imarət çıxır. 
Bu imarətin içini gəzir. Qırxıncı otağı açır, görür ki, bir dənə 
güdül div var. Sonra gəlir evə, anasına deyir ki, gedək, bir ev 
tapmışam. Onlar gəlirlər imarətə. Oğlan anasına tapşırır ki, 
nəbadə qırxıncı otağın qapısını açasan. Bir müddət keçir. 
Arvad dözməyib, qırxıncı otağa gedir, görür ki, burada bir div 
var. Bunlar bir-birini sevməyə başlayırlar. Arvadın divdən bir 
oğlu olur. Aparıb atır oğlunun yoluna ki, oğlu uşağı götürüb 
gəlsin. Oğlan evə gələndə görür ki, bir uşaq var. Uşağı götürüb 
gətirir anasına. Adını da qoyurlar Tapdıq. Uşaq yekəlir. 
Qardaşıynan ova getməyə başlayır. Bir gün arvadın divdən 
yenə oğlu olur. Div arvada deyir ki, Cəlayivətəni öldürək. 
Arvad soruşur: 
- Necə öldürək? 
 Div deyir: 
- Özünü vur xəstəliyə, de ki, getsin ağ divin məkanından alma 
gətirsin. Gedib orada ölər. 
 Oğlan ovdan gəlir ki, anası xəstələnibdir. Anası deyir: 
- Oğlum, mənim sağalmağımı istəyirsənsə, get ağ divin 
bağından mənə alma gətir. 
 
 285 
 Oğlan az gedir, çox gedir, bir qocaya qonaq olur. Qoca 
ondan hara getdiyini soruşur. Oğlan ağ divin bağından alma 
gətirməli olduğunu qocaya danışır. Qoca deyir ki, hara gedirsən 
get, gələndə də mənim evimə düş, gedəndə də. Bir az gedərsən, 
bir bulaq var,bulağın yanında bir alma ağacı var. Almadan nə 
qədər yığırsan yığ, amma səs gəlsə baxma. Qayıdanda gəl 
yanıma. 
 Oğlan qocanın dediyi kimi edir. Gəlir qocanın evinə. 
Qoca gecə o almanın yerinə başqasını qoyur. Oğlan evlərinə 
gəlir, almanı anasına verir, arvad yaxşı olur. 
 Bir müddət keçdikdən sonra, arvadın yenə bir oğlu 
olur. Arvad yenə özünü xəstəliyə vurur. Arvad deyir: 
- Oğul, mənim dərmanım sarı divin məkanındadır, şir 
südündədir. 
 Oğlan bunu eşidib yola düşür. Gəlib düşür qocanın 
evinə. Qoca yenə onun halını soruşur. Sonra qoca deyir: 
- Bir az gedərsən, bir meşə var, meşədə qoca şir var, bir neçə 
ildir ayağına kötük batıb, onu çıxardarsan, südü alıb anana 
gətirərsən. 
 Oğlan qocanın dediyini yerinə yetirib, gəlir gecələyir 
qocanın evində. Qoca oğlanın südünü dəyişdirir. Oğlan südü 
aparıb verir anasına. 
 Arvadın dördüncü oğlu olur. Divin tapşırığıyla arvad 
oğlandan soruşur ki, oğul, sənin gücün haradadır? Oğlan deyir 
ki, biləyimdə. Zəncir gətirirlər, qırır, yay, kiriş bağlayırlar, 
oğlanın buna gücü çatmır, ətinə keçir. Anasından kömək 
istəyir. Anası gedib divi gətirir, onu öldürürlər, yeşiyə qoyub 
atırlar dərəyə. Yeşik gedib çıxır qoca kişinin evinin yanına. 
Qoca yeşiyi açır ki, oğlandır. Bunun hər əzasını qoyur öz 
yerinə. Südü sürtür oğlanın əzasına. Almanı tutur burnuna. 
Oğlan ayılır. Qoca əhvalatı oğlana deyir. Oğlan durub gedir 
evlərinə. Qardaşına deyir: 
- Get mənim oxumu gətir, gedək ova.  
 
 286 
 Onlar ova gedirlər. Ovdan qayıdanda anası görür ki, 
Cəlayivətən sağdı. Div arvada deyir ki, oğlanın xörəyinə zəhər 
qatsın. Tapdıq bunu eşidir. Anası xörəyi gətirir. Oğlan yemək 
istəyəndə Tapdıq qoymur yesin ki, gərək anam yeyə. Anası 
yemək istəmədikdə Tardıq anasını məcbur edir. Anası yemək 
yedikdən sonra ölür. Tapdıq qardaşına deyir: 
- Anan səni öldürmək istəyirdi. 
Tapdıq divi və divdən olan uşaqları da öldürür. Bundan 
sonra şad yaşamağa başlayırlar.  
 
 287 
Adamyeyən qız 
 
 Biri vardı, biri yoxdu, bir yetim oğlan vardı. Analığı 
ona gün vermirdi. Bir gün analığı xəmir elədi, körpə qızı beşiyə 
qoyub dedi: 
- Təndiri yandırıram, oturuşsun, çörək yapacağam. Qızı 
yürgələ, ağlasa, səni təndirə atacağam.  
 Oğlan beşiyi yürgələyəndə ac olduğundan ərik 
ağacından üç ərik qırdı, istədi yesin, baxdı ki, ögey bacısı 
beşikdən düşüb xəmir yeyir. Oğlanın boğazı qurudu. Ərikləri 
cibinə qoydu, hən-hün eləyib qıza yaxınlaşanacan o, xəmirin 
hamısını yeyib qurtardı. Oğlan ürəyində фikirləşdi ki, analığım 
bunu bilsə məni öldürəcək.Odur kt, oğlan baş alıb kənddən  
çıxdı. Oğlan bir bulağın başına çatanda baxdı ki, dizində taqət 
qalmayıb. Cibindəki ərikləri yeyib dənəsini bulağın yanına əkdi 
ki, vaxt gələr, gərəyim olar. Oğlan daban aldı yoluna.Insan 
ayağı dəyməyən bir yerə çatdı. Gördü ki, dağın ətəyində beş 
qoyun otlayır. Ha göz gəzdirdi, qoyunların həndəvərində adam 
görmədi. Şər qarışanda qoyunlar yola düzəldi. Oğlan ürəyində 
götür-qoy elədi ki, qoyunların dalınca getsin, görək axırı nə 
olur. Qoyunlar girdi bir həyətə, oğlan da onların dalınca. Oğlan 
gördü ki, tavlanın qabağında iki ər-arvad div dayanıb, onların 
ikisi də kordu. Kişi div tavlanın qapısını kəsib içəri keçən 
qoyunları bir-bir samlayırdı. Oğlan axırıncı qoyunun böyrünə 
qısılıb içəri keçəndə, div ona da əl gəzdirib arvadına dedi: 
- Deyəsən, qoyunun biri doğub. 
 Oğlan nəфəsini içinə çəkib dinmədi. Səhər div tavlanı 
açıb qoyunları çölə ötürəndə oğlan da bir qoyunun böyrünə 
qısılıb çıxdı. Öz-özünə ürək-dirək verdi ki, bu ər-arvad divlər 
kordu, tuta bilməzlər. Yaxşısı budur ki, hal-qəziyyəni onlara 
söylüyüm, bəlkə rəhmləri gəlib mənim onlarla qalmağıma razı 
oldular. 
 Oğlan ər-arvad divə hər şeyi nağılladı. Kişi div dedi: 
 
 288 
-Onsuz da biz koruq, qal burda, bizə oğulluq elə. Azdan-
çoxdan ye, qal yanımızda. Sənin ən çətin işin qoyunları 
otarmaq olacaq. Oğlan çox sevindi. Çomağı götürüb 
qoyunların dalınca getdi. Ilbəil qoyunların sayı artmağa 
başladı. Bu hesabınan beş qoyun bir sürüyə döndü. Divlər 
onnan фərəhlənirdilər. O gün olmazdı ki, ona kabab 
yedirtməsinlər.Oğlan da ki, maşallah, maşallah şaqqavatlı 
pəhləvana dönmüşdü.  
 Bir gün oğlan sürünü otaran vaxt bir ox tapdı. Oxu 
qayanın altında gizlətdi ki, gərəyim olar. Bu vaxt uzaqda bir 
sürü qoyun gördü. Tez onları da haylayıb öz sürüsünə qatdı. 
Axşamçağı sürünü çöldən gətirəndə div qoyunları saymağa 
başladı, gördü ki, qoyunun sayı hesabı yoxdur. 
 Oğlan dedi: 
- Bir sürü varıydı, onu da haylayıb öz sürümüzə qatmışam. 
 Div dedi: 
- Özüvü gözlə, oğurladığın ağ divin sürüsüdür. Ehtiyatlı ol və 
yadında saxla ki, ağ div gün çıxanda, onun qardaşı qara div isə 
günbatanda məskən salıb. Səhər oğlan davar otaranda gördü 
budu ağ div nərildəyə-nərildəyə gəlir. Oğlan tez oxu qayanın 
altından götürüb düz onun alnının ortasından vurdu. Div 
xırıldayıb yerə sərildi. Oğlan çöldən qayıdanda əhvalatı onlara 
danışdı. Kişi div dedi: 
- Aman günüdür, günbatan tərəфə getmə ha. Onun qardaşı qara 
divdən yaxa qurtarammarsan. Oğlan hərdənbir sürünü 
günbatan tərəфə apardı. Qara divin qalasında keşik çəkən 
aslanı qaplanı ələ almaq üçün onlara bir-iki qoyun kəsib atdı. 
Bu vəhşi heyvanlar tez bir zamanda oğlana isinişdilər. 
 Bir gün yenə oğlan sürünü günbatana sürdü. Aslanla 
qaplana bir-iki qoyun kəsib atdı. Onlar ət yeməyə məşğul 
olarkən oğlan qalaçaya girdi, gördü qara div xorram yatıb. 
Oğlan tez oxu yaya qoyub onun alnının ortasından vurdu. Qara 
div bağıra-bağıra öldü. Oğlan aslanla qaplanı yanına alıb 
sürüyə tərəф gələndə gördü ki, bir az aralıda qara divin 
 
 289 
davarları bulud kimi yatışıb. Tez onları da haylayıb öz 
sürüsünə qatdı. O, aslanı-qaplanı da yanına alıb sürünün 
dalınca divlərin yanına gəldi. Hər şeyi onlara nağıl etdi sözünü 
xahişlə tamama yetirdi: 
- Siz mənə ata-ana olmusuz. Mən sizdən çox razıyam. Indi izin 
verin gedib analağımdan qisasımı alım. Həm də atamdan xəbər 
tutum. 
 Divlər ağlayıb oğlanı yola saldılar. Oğlan aslanı-qaplanı 
da yanına salıb öz vilayətlərinə üz qoydu. Gəlhagəl gəlib bir 
bulağın başına çatdı. Gördü ki, əkdiyi ərik dənələri göyərib 
qollu-budaqlı  iri ağac olublar. Oğlan gördü ki, kəndlərinə az 
yol qalıb. Odur ki, aslanla qaplanı ərik ağaclarına bağlayıb 
dedi: 
- Burda dincəlin, mən bir azdan qayıdaram. Sizi özümnən 
kəndə aparmaq istəmirəm, deyirəm camaat görüb qorxar. 
 Aslanla qaplan ağacların kölgəsində uzandılar. Oğlan 
daban aldı kəndlərinə. Kəndə girəndə gördü ki, heç kəs yoxdu. 
Oğlan məəttəl qaldı. Evlərinin qapısından içəri girəndə ögey 
bacısını gördü. Oğlan onu dodaqlarının iriliyindən tanıdı. Qız 
nə qız, lay bir divar, dişləri balta boyda. Oğlan şübhələndi ki, 
bəlkə elə bu kəndin camaatını yeyib qurtarıb. Istədi qaça, qız 
bayaq ha özünü qapıya saldı.  
- Acından ölürdüm, səni əldən buraxmaram.  
 Oğlan dedi: 
- Necə olsa, sən mənim ögey bacımsan, mənə qıyma. 
 Adamyeyən qız dedi: 
- Irast ki, belədir ögey bacına rəhmin gəlsin. Ona əziyyət 
vermə. Uzan qabağımda səni rahatca yeyim. 
 Oğlan baxdı adamyeyən qızın ondan əl çəkmək фikri 
yoxdur. Odur ki, hiyləyə əl atdı: 
- Bacı, qoy sən deyən olsun. Ancaq qoy çıxım damın üstünə, 
ayaqlarımı bacadan sallayım. Sən də məni ayaqlarımdan 
yeməyə başla, nə mən sənin üzünü görüm, ağlayım, nə də sən 
mənim üzümü görüb heyфslən. 
 
 290 
 Adamyeyən qız oğlanın dediyinə razı oldu. Oğlanın 
çölə çıxmağı ilə qaçmağı bir oldu. Adamyeyən qız tez onun 
dalına düşdü. Oğlan özünü qaplanla aslana çatdırdı, onları ərik 
ağacından açdı. Aslanla qaplan adamyeyən qızı tikə-parça 
etdilər, iliyindən sümüyünəcən yedilər. Onların da canı 
qurtardı. Burda göydən üç alma düşdü, biri mənim, biri 
özümün, biri də nağıl deyənin. 
 
 
 
 291 
Atanın vəsiyyəti 
 
 Biri var idi, biri yox idi, bir kişi var idi. Bu kişi özünə 
görə varlı-karlı idi. Odur ki, heç kimə möhtac olmazdı. Bir gün 
kişi əhvalının qarışdığını görüb oğlunu yanına çağırdı. 
- Oğul, nə qədər var-karım var, sənə qalır. Ancaq iş var-karda 
deyil, gərək həm də ağıllı olasan. Sənə üç vəsiyyətim var. 
Birinci vəsiyyətim odur ki, heç kimdən borc pul almazsan. 
Ikinci vəsiyyətim budur ki, malıvı gözündən qırağa 
qoymazsan. Üçüncü vəsiyyətim də budur ki, arvadı özbaşına 
buraxma. Illər ötdü. Bir gün oğlanın yadına atasının sözləri 
düşdü. Ürəyində götür-qoy elədi ki, bu sözləri atam elə-belə 
deməyib, gərək onun dediklərini sınaqdan keçirəm. Oğlan 
həmişə bir yerdə yeyib-içdiyi dostundan min tümən borc istədi. 
Dostu baş üstə deyib, səhərisi gün min tümən pulu dəsmala 
qoyub düyünlədi. Oğlanın evinə gətirdi.Bu oğlanın bir otağı 
var idi ki, ora heç kim girə bilməzdi və həmişə otağın qapısını 
bağlayıb açarı özüylə dolandırardı. Oğlan dostunun gətirdiyi 
pulu həmən otaqda divardakı mıxçadan asdı. Bir gün qonşusu 
at üçün ona ağız açdı.  
- Qonşu, atı ver, dəyirmana yarım pud buğda aparacam, 
axşamüstü atı qaytarıb gətirərəm. 
 Oğlan dedi: 
- Atı verməyinə verim, ancaq onu çox yükləmə, balalıqdır. 
 Oğlan atı gətirib qonşusuna verdi və özü də başladı 
qarabaqara onu güdməyə. Gördü, sən ölməyəsən, gavurun oğlu 
atın belinə iki tay buğdanı birdən qoydu və pis-pis söyüşləri at 
sahibinin ünvanına yağdırıb, üstəlik özü də atı mindi, yola 
düşdü. Oğlanın az qalırdı bağrı çatlaya, ancaq əlacı yox idi, 
atasının sözünü sınaqdan çıxartdığı üçün dözməliydi. Odur ki, 
yana-yana qonşusunu izlədi. At bir arxdan hoppananda bala 
saldı. Mürtəd balası tez atdan düşüb arxın kənarında bir çala 
qazdı, atın balasını orda quylayıb yoluna davam etdi. Oğlan 
gəlib atın balasının ölüsünü ordan çıxardı, təpədən dırnağa onu 
 
 292 
yaxşıca söydü, evə gətirib yaxşıca duzlayıb, onu da həmin 
otağında ayrı bir mıxçadan asdı. Bir gün oğlanın borc pul aldığı 
dostu qapını kəsdi: 
- Ay qardaş, xata satın almadım ki, sənə borc pul verdim. Bu 
qədər də borc yığılar? Indi pul mənim özümə lazımdı, 
qalmışam dördgöz.  
 Oğlan dedi: 
- Dostum, axı biz ağırlığımız qədər duz-çörək yemişik. Indi 
min tüməndən yana məni bu qədər qısnayırsan. Əlimə pul 
gələn kimi borcunu qaytaracam. Oğlanın dostu deyinə-deyinə 
qapıdan uzaqlaşdı. Bu dəmdə oğlanın qaynanası gəldi. 
- Başıva dönüm, ay belə kürəkən. Baldızıvın toyudur, arvad-
uşağı da götür gedək. Фayton küçədə müntəzir dayanıb.  
 Oğlan dedi: 
- Mənim işim var, qızına icazə verirəm, uşağını da götürüb 
səninlə getsin. Toy qurtarandan sonra onları gətirərsən. Arvad 
qızını və nəvəsini götürüb фaytona mindi və oğlana əl eləyib 
yola düşdülər. Onlar yolda olsunlar. sənə kimdən deyim, 
oğlandan. Oğlan qiyaфəsini dəyişdi, bir xeyli pul götürüb, 
papağını gözünün üstünə keçirdi, atlandı onların dalınca. Oğlan 
toyda o qədər pul xərclədi ki, hamının ağzı açıla qalmışdı. Qız 
evi onu oğlan evinin, oğlan evi isə onu qız evinin adamı bilirdi. 
Oğlan göz qoyub gördü ki, arvadıyla qaynanası ondan göz 
çəkmir, onun pulu onların da ağlını başından alıb. Odur ki, 
oğlan eləmədi tənbəllik, yaxınlaşdı qaynanasına, arvadını nişan 
verib onları görüşdürməyi ondan təvəqqe elədi və arvadın 
ovcuna siфtə kimi bir dəstə pul basdı. Arvad qızıyla nə 
pıçıldaşdı, nə pıçıldaşmadı, qayıdıb oğlana dedi: 
- Qız razıdı, ancaq deyir gərək əl-ayaq çəkilə, hamı dağılışıb 
gedə, sonra. 
 Oğlan razı oldu. Hamı dağılışandan sonra qaranlıq bir 
otaqda qızla bir az zaraфatlaşdı, əvəzində isə bir xeyli pul verib 
qapıdan çıxdı və qapının astanasında mələyən uşağını görüb tez 
onu qucağına aldı, haydı mindi atına. Elə ki, evə çatdı, uşağını 
 
 293 
öz otağına qoyub, qabağına olmazın yeməli tökdü ki, uşağın 
həm başı qarışsın, həm də ac qalmasın. Oğlan otağın qapısını 
bağlayıb, açarı cibinə qoydu. Səhəri gün oğlanın dostu pulun 
dalınca dabanbasma gəlmişdi. Onlar burda pul üstündə 
sözləşməkdə olsunlar, sizə kimdən deyim, oğlanın arvadıyla 
qaynanasından. Onlar uşağı nə qədər axtardılar, tapa 
bilmədilər.Qız dayanmadan gözünün yaşını axıdırdı ki, ərim 
məni öldürəcək. Qızın anası ona toxtaqlıq verdi: 
- Qorxma, dur gedək evinə. Mən kürəkəni inandıracam ki, uşaq 
bir gecənin içində xəstələnib ölüb. 
 Oğlan həyətdə atın quşqununu düzəldərkən gördü, 
budur, arvadı ilə qaynanası suları süzülə-süzülə hasar 
qapısından girdilər. Arvad dil boğaza qoymurdu: 
- Kürəkən, sənin başına dönüm, qurbanın olum, özünü toxtaq 
tut, bir söz deyim. Uşağın toya getdiyimiz günün gecəsi 
xəstələnib öldü. Bir dəqiqənin içində elə bil bir çıraq idi, 
pülədin keçdi. Dedim, qızımı bacısının toyunda sevindirərəm, o 
yazıq peşman oldu.  
 Oğlan qaynanasını sözünü davam etməyə qoymadı:  
- Ay kişinin qızı, bundan yana niyə bu qədər narahat olursan, 
ağacın kökünə ziyan dəyməsin. Oğlanın cavabından rahatlanan 
qaynanası onu bağrına basdı. Üzünü qızına tutub dedi: 
- Gördün, qızım, mən deyirdim axı, kürəkənim ağıllıdı, 
dözümlüdü. Dünyada onun tay-bərabəri ola bilməz. Oğlan şirin 
diliylə onları bir az da arxayın salıb evə gətirdi və dedi: 
- Ay arvad, yaxşı ki, bü gün anan buradadı. Köməkləşib yaxşı 
bir yemək hazırlayın, axşam iki nəфər qonaq gələcək.  
 Ana-bala tamam-kamal rahatlanıb, başladılar yemək 
tədarükünə. Oğlan gedib borc pul aldığı dostunu və qonşusunu 
qonaq gətirdi. Bir az yeyib-içdikdən sonra oğlan arvadını 
çağırıb dedi:  
- Ay arvad, bunlardan əziz qonağım olmayacaq ki, al bu açarı, 
get mənim otağımı aç. Orada bir qarpız var, onu götür gəl. 
 
 294 
 Arvadı açarı alıb anası ilə birlikdə ərinin otağının 
qapısını açıb içəri girdilər. Uşağı burada görüb qəşş eləyib 
yıxıldılar. Oğlan bir xeyli gözləyib gördü ki, bunlar gəlib 
çıxmadı.  
- Ay qonşu, sən bu ailəyə məhrəm adamsan. Dur, get, gör 
arvad niyə gəlib çıxmadı.   
 Qonşusu tənbəllik eləməyib ayağa qalxdı. Gəlib otağa 
girəndə gördü ki, paho, dünən quyladığı atın balası müqəvvaya 
dönüb divardan asılıb. Arından geri dönəmmədi. Oğlan onun 
da qayıdıb gəlmədiyini görüb dostuna dedi: 
- Dur, gedək, görək, bunlara nə dərd üz verib ki, hamısı o 
otaqda batıb qalıblar.  
 Oğlan otağın qapısı ağzında dostunu qabağa verdi. 
Dostu içəri keçən kimi həmən öz dəsmalını tanıdı. Gördü ki, 
pulu necə verib elə də durur, heç düyünü də açılmayıb. O da 
xəcalət içində qalıb tər tökdü. Oğlan atasının vəsiyyətini onlara 
dedi. Əvvəlcə dostunun pulunu həmən dəsmalda ona verib, 
qapıdan qovdu. Sonra qonşusunun pis-pis söyüşlərini özünə 
qaytarıb qapısından rədd elədi. Qaldı arvadı, onu da boşayıb 
körpəsinin tərbiyəsiylə məşğul olmaq üçün bir dayə tutdu. Ata-
bala xoş gün gördülər. Siz də xoş  gün görəsiniz.  
 
 
 295 
Ilan qız 
 
 Bir oğlan bir cada yolnan gedirmiş, baxıb görür ki, bir 
qız qayanın cabasında oturub. Bir gözəl nazənin qızdı. Bu qıza 
çox baxır-baxır, deyir: 
- Aman allah, bax bu dadi-bistat yerdə elat gedib, bu qız niyə 
burda oturub? 
 Oğlan atı bağlayır bir ağaca, qalxıb çıxır o qayanın 
cabasına. Çıxır ora, çıxanda bu qıza salam verib deyir: 
- Bacı, burda niyə oturmusan? 
 Qız deyir ki, ay qardaş, mən köçdən qalmışam. Ta belə 
düz yerdə, açıq yerdə istəmirəm ələ keçəm, elə qayanın burasın 
özümə sığınacaq qayırmışam. Nə bilim, burda yaşıyıram.  
 Oğlan deyir: 
- A bacı, bə qabağı qışa gələcək, sən bırda neyniyəssən? 
 Qız deyir: 
- Indi öləm-qalam, nəysə burdayam. 
 Oğlan deyir ki, indi sən icazə versən, səni aparım evə. 
Hesabda bu oğlan da gözəl olur, həm də subay olur. Buna çox 
meyli yapışır. Qız deyir: 
- Gedərəm, Allah məni sənə urcah çıxardıb da.  
 Oğlan bunu alır atın tərkinə, ta indi hara ova 
gedəciydisə, deyir, elə mən ovumu tapmışam. Ata-ana, bacı-
qardaş görür ki, nə ov eləmiyib, nə heç bir şey, amma bir 
nazəni xanım gətirir. Gətirir bunu atdan qoyur yerə, deyir: 
-Ay bacım, ay qardaşım arvadı, buna biçin-tikin, yaxşı paltar 
geydirin, yemək verin. Bu köçdən qalıb, obadan ayrı düşüb. 
Bunu yedizdirilllər, geyindirillər, yaxşı evdə saxlıyıllar. 
Oğlanın bacıları deyir ki, elə indi ki, sən bunu tapmısan, 
saxlayaq gələn oba vaxtına kimi. Indi ki meylin bunadı, biz 
yiyəsiz toy eliyə bilmənik da, elə evdə qız kimi, bacın kimi 
saxlayaq. Elə ki, elat qayıdacaq, necə olsa, yiyəsi var da – 
qardaşdan, bacıdan soraqlıyallar ki, ölüsündən-dirisindən qalır? 
Onda biz gedərik icazə alarıq. Deyərik, qızı biz gətirmişik, 
 
 296 
bacımız kimi gözümüz üstə saxlamışıq. Bizim də oğlan 
vurulubdu buna, icazə verin, sənni-mənni toy eliyək. Bu  
adnan, bu niyyətnən saxlıyıllar, el gələr. Indi bir qış dolanır, 
qalır oba köçməyə. Oğlan durur, atı minir, bu obadan o obaya, 
o dağdan bu dağa soraqlıyır. Sizin bir qızınız qalıbdı, biz 
tapmışıq, biz gətirmişik. Nə təər, necə, heç kim heç vaxt demir 
ki, bizim adamımız itib, ya siz tapmısınız Hər elatı gəzir, 
obalardan xəbər tutur. Sonra ta baxır, görür ki, bu belə deyil. 
Gəlir qıza deyir ki, vallah, neçə gündü bu dağları gəzirəm. Belə 
də bax, hər yerdə də, hər çadırın qabağında da bu söhbəti 
açıram. Axı sənin heç sahabın çıxmır. Qız deyir:  
- A canım-gözüm, bəlkə itiblər. Indi ki, allah məni saa yetirib, 
məni sevirsən, mən də gəlib oturmuşam, bir ildi sənin çörəyini 
yeyirəm. Özünüzün фikriniz nədi, eləyin. Aha, burdan arxayın 
düşəndən sonra bunlar gətirib toy eliyillər. Bunlar evlənir. 
Evlənəndən sonra beş keçir, üç keçir. Bir gün oğlan kəndi 
gəzirmiş. Oğlan da bir yaxşı sayılıb-seçilən adamıdı. Birdən 
xəbər gəlir ki, tacir gəlib, orda belə mal satır, par-parça satır. 
Bu oğlan deyir, gedim görüm mənim nişanlıma layiq paltar 
olarsa, alım aparım. Hə, oğlan gedir-görür  bir gözəl parça var 
ki, elə gəlin buna yaraşır, bu da ona. Bundan neçə metr alır 
gətirir, deyir: 
- Ay mənim xanımım, ay mənim gözəlim, gör saa necə paltar 
almışam.  
 Bu gəlin alır bunu əlinə, əninə-bəninə baxır, deyir: 
- Bu nədi ki, nə olan şeydi ki, Qaф dağının otunnandı da. Yox, 
bunun o qədir ömrü olmaz. Parlaqlığına baxmaginən. Qaф 
dağının otundan hazırlanıb, bu bir şey deyil. Qaytar apar.  
 Oğlan bunu alanda axı tacir bunu ölçüb-kəsib verib. 
Tacir deyir: 
- Oğlan, sən məni aldadırdın, ya nə təhər. Almıyacıydın, 
mənim malımı niyə kəsdirirdin?  
 Oğlan deyir: 
 
 297 
- Vallah, mənim elə xoşuma gəldi. Aldım apardım. Yoldaşım 
bəyənmədi.  
 Tacir soruşdu: 
- Niyə bəyənmədi? Bu gözəllikdə parçanı da bəyənməzlər? 
 Oğlan dedi: 
- Aldı əninə-bəninə baxdı. Dedi ki, bu nəmənə şeydi ki, bunu 
bu qiymətə alırsan. Bu Qaф dağının otunnandı, oğlan belə 
deyəndə tacir buna bir az фikir verir, soruşur ki, ədə, o qızı sən 
hardan almısan? 
 Deyir: 
- Ay canım, sənə nə var. Mənim pulumu bəri elə. Sa nə var 
mən bunu hardan almışam?  
Indi şeytan ölmüyüb ki, deyillər ki, bir yerdən tapıb 
gətirib. Heç dədəsi bilinmir, nənəsi bilinmir. Amma gözəlliyinə 
söz yoxdu.  
 Bu tacir uzun ömürlü  olub hər şeyi bilirmiş. Oğlanın 
şəstinə-bəstinə baxır. Deyir: 
- Ay oğlan mənim malımı qaytarırsansa, sözüm yox, amma o 
qızı əgər sən bir səhradan, bir xarabalıqdan tapmısansa, o qız 
ilandı. Oğlan deyir: 
- Əmi, sən nə danışırsan, gözəlliyi bu, bir il elə belə evimizdə 
saxlamışıq. Bacımnan yatıb, anamnan bir yerdə oturub durub. 
Axı o niyə ilan olur, bir ildən də sonra soraqlaşmışıq, elin-
günün tapmamışıq, toy eləmişik. Sən nə danışırsan? 
 Tacir deyir: 
- Oğlan, parçanı bəri elə, ala pulu, ancaq onu sən yoxluyub bilə 
bilərsən. Oğlan soruşur ki, nə təhər yoxluyum. Tacir deyir: 
- Sən onu yoxlaginən. Əgər bir şey başa düşsən, adım bu, 
yerim-yurdum bu, xəbər verərsən, deyərəm ondan canını nə 
təhər qurtararsan. 
 Bu oğlan soruşur ki, axı mən onu nə təhər yoxluyum. 
Deyir ki, yorğun-yorğun hara get, hardan gəl, başını qoyginən 
gəlinin dizinin üstünə, denən, elə yorulmuşam, elə yuxum gəlir. 
 
 298 
Mənim başımı bir az sığalla, ənə-bənə, mən bir az yuxuya 
gedim.  
Oğlan özünü vurur yuxuluğa, mışa-mış yatır. Bu əyilib 
baxıb görür ki, vallah, elə ha sığallayır oğlan dinmir. Bunun 
başını qoyur balınca, özü durur gedir unnuğa. Unnuğun 
qabağında bu cildi soyunur qoyur yerə. Ilan cildini geyinir, olur 
bir əjdaha. Əjdaha olandan sonra, dörd dirəkli evimiş, bu qalxır 
bu dirəkdən o dirəyə, o dirəkdən bu dirəyə. Bu tirin arasından, 
ordan-burdan bir siçandan, qurddan-quşdan udur. Udandan 
sonra oğlan gözünün altından baxır, aman allah, bunun əlindən 
nə qurtarar? Ta heç, sus-pus dinmir. Siçandan-zaddan tutandan  
sonra, görür, yavaş-yavaş dirəklərə sarınıb gəlir. Belə olandan 
sonra bu yerə düşəndə oğlan bir eh eliyir, ənə-bənə qolun-qıçın 
tərpədəndə, bu tez cilddən çıxır, olur həmən qız. Deyir: 
- Getmişdim su içməyə. 
 Axı başı bunun dizinin üstəydi. Oğlan durur, deyir: 
- Mən səфərə çıxıram. 
 Bilir ki, indi bu tacir hara gedəcək. Atı minir, düşür 
tacirin dalına. De bu kənd, o kənd, ənə-bənə, burdan gedir, hay 
vurur-çıxır Şəki, Bakı, taciri tapır, deyir: 
- Ay əmi, sa qurban olum. Bax mən belə gördüm. Elə sən 
deyən düzdü. Bu bir əjdahadı ki, bunun əlindən qaçıb 
qurtarmaq olmaz. Tacir deyir: 
- Ay oğlan, onu sən indi o qədər oxşayırsan ki, səni sığallayıb-
tumarlayır. Elə ki ona bir şillə vırassan ha, elə səni vuracaq ki, 
qara tuluq olassan. 
 Oğlan deyir: 
- Əmi, başına dolanım, ay tacir, bə mən neyniyim?  
Deyir ki, ədə, onu heç vaxt öldürə bilməzsən. Bəlkə 
təndirə sala bilərsən. 
 Tacir oğlanı öyrədir. Deyir ki, xəmir elə, nə ana çağır, 
nə bacı. Denə ki, gə görək, bu çörəyi nə təhər yayıllar, yapıllar. 
Sən yay, mən yapım, mən yayım, sən yap. Özümüz bişirək, 
özümüz yeyək. Belə-belə örgət. Heç kim olmasın.  
 
 299 
 Oğlan durur gəlir. Bunu oxşayır ənə-bənə ki,  havağa 
kimi qonşu gəlib bizə kömək eliyəcək, havağa kimi anam-
bacım gəlib bizə kömək eliyəcək.  
 Durur deyir ki, gətir sən bir az xəmir elə, mən də təndiri 
salım. Mən yayım sən yap, sən yay mən yapım.Qız gedir, 
xəmir eliyir. Oğlan da gedir təndirə belə yaxşı-yaxşı kötüklər, 
odunlar salır. Oğlan deyir: 
- Hə, indi gəl kündəliyək. 
 Uzun sözün gödəyi, təndirin nə ki, yaraşığı var, 
hamısını düzüllər. Oğlan deyir: 
- Indi ala salginən əppəkyapanın üstünə, vur təndirə. 
 Qız deyir: 
- Yox, mən bu oddan qorxuram.  
 Oğlan deyir: 
- Ma ver, mən birin-ikisin vurum, ondan sonra sən vur. 
 Oğlan papağın çıxardır, qoyur yerə. Lavaşı salır, de 
birin, de ikisin. Ikisi düşür, birin çıxardır. Belə-belə oğlan 
deyir: 
- Hə, indi ma noldu? Gəl indi də mən yayım, sən yapginən. 
 Bir az o yana eliyir, bir az bu yana, qıza deyir: 
- Əlini qoy bura, bir əlini də belə tut. Əyil bərk vur.  
 Elə bu əlini təndirin badına qoyub əpəkyapanı təndirə 
vuranda oğlan daldan qaldırıb salır təndirə. Təndirə salanda bu 
bir nalə çəkir, bir səs çıxardır ki, oğlanın ürəyi gedir qalır 
təndirin başında. Bir vaxt ayılıb görür ki, təndir küllənib. 
Əyilib baxanda görür ki, qız ilan şəklində təndirin dibində kül 
olub. Demə , salınanda arvad donunda yanında ilan şəklinə 
düşür. Qayıdır şişdən, kösövdən götürür, onu tərpədir, görür 
yanıb olub kül, ancaq ilan şəkli belə təndirin hərrəməsindədi. 
Oğlanın bundan canı qurtarır. Şad-xürrəm yaşayır. 
 
 
 300 
Üç qardaş 
 
 Biri var idi, biri yox idi, üç qardaş var idi. Bunlar çox 
kasıb dolanırdılar. Talelərindən şikayət edirdilər. Bir gün 
qardaşların üçü də bəxtlərini axtarmaq üçün yola düzəlirlər. Az 
getdilər, çox getdilər, iynəyarım yol getdilər, gəlib iki qoşa 
dağa rast gəldilər. Oturub dincəlmək istədilər. Bir də gördülər 
ki, bu iki qoşa dağın arasından nurani bir qoca kişi çıxdı. 
Nurani qoca qardaşlardan soruşdu: 
- Oğul, hara gedirsiniz? 
 Böyük qardaş cavab verdi: 
-Bəxtimizi axtarmağa gedirik. 
 Bir az dincəldikdən sonra qardaşlar qoca ilə söhbət edə-
edə yollarına davam etdilər.  
 Qoca böyük qardaşa dedi: 
-Sən bəxti nədə istərdin? 
 Bu vaxt onların qarşısına böyük bir qoyun sürüsü çıxdı. 
Oğlan qoyun sürüsünü göstərib dedi: 
- Elə bir sürüm olsa, heç nə istəmərəm.  
 Qoca dedi: 
- Elə o sürünü bağışladım sənə. Get erkəcini çək apar.  
 Böyük qardaş sürünü çəkib apardı.  
 Böyük qardaş sürünü çəkib aparmaqda olsun, bunlar 
yollarına davam edib, gəlib bir şəhərin kənarına çatdılar. Qoca 
dayanıb ortancıl qardaşdan soruşdu: 
- Oğul, sən nə istərdin olsun? 
 Ortancıl oğlan qarşıdakı böyük bağı, imarəti göstərib 
dedi: 
- Ağa, elə bir həyətim olsa, kasıblığın daşını ataram.  
 Qoca dedi: 
- Oğul, o imarəti, bağı sənə verirəm. Get orda yaşa. Ortancıl 
oğlan sevincək olub imarətə getdi. Qoca kiçik qardaşı da 
götürüb yola davam etdi.  
 Yolda qoca kiçik qardaşdan soruşdu: 
 
 301 
- Oğul, sənin istədiyin nədi? 
 Kiçik qardaş dedi: 
- Ağa, mən nə var-dövlət, nə də pul istəyirəm. Mən bir halal 
süd əmmiş qız axtarıram ki, evlənim. 
 Qoca dedi: 
- Paho, oğul, sən istədiyin çox çətindi. Yer üzündə cəmi iki 
halal süd əmmiş var. Onlardan biri ərə gedib iki uşaq anasıdı, o 
birinin də bu gün toyudu. Amma фikir eləmə. O toyu olan gəlin 
sənin olacaq.  
 Oğlan dedi: 
- Ağa, nə danışırsan? Başqasının gəlinini almaq olar? 
 Qoca dedi: 
- Фikir eləmə. O mənim əlimdədi. Qızı alan halal süd əmmiş 
oğlan deyil. Qız ona getsə, bədbəxt olacaq. Buna görə həm sən 
axtaranı tapıb verərəm sənə, həm də o yazığı bədbəxtlikdən 
qurtararam. Indi isə sən həmin toya getməlisən. Sənə 
tapşırıqlarımı yaxşı yadında saxlarsan ki, iş baş tutsun. 
 Oğlan soruşdu: 
- O nə şərtdi? 
 Qoca dedi: 
- Sən gərək gəlini köçürəndə gəlin minən atın cilovundan tutub 
deyəsən: 
- Bu mənim nişanlımdı. Hara aparırsınız? Camaat səni döyüb 
qovmaq istəyəcək. Amma sən sözündən dönməzsən. Oğlan 
dedi: 
-Ağa, qorxuram məni öldürərlər.  
 Qoca dedi: 
- Sənin sonrası ilə işin yoxdu. Mən gəlib çıxacam.  
 Kiçik qardaş qoca necə ki, demişdi elə də etdi. Yapışdı 
atın cilovundan ki, bu mənim nişanlımdı. Hara aparırsınız? Bir-
iki adam bunu ağılsız bilib, döyüb qovmaq istədikdə qoca 
görünüb dedi: 
- Onu niyə döymək istəyirsiniz? Kim gəlib yalandan başqasının 
gəlininə sahib çıxar? 
 
 302 
 Oğlanın adamları qocanın sözlərinə фikir vermədilər. 
Kiçik qardaşı vurub öldürmək istədilər. Bəyin qardaşı belindən 
qılıncını çəkib oğlanı vurmaq istədikdə qoca onun qılıncını 
əlində daşa döndərdi. Hamı bu işə məəttəl qaldı. Qorxuya 
düşüb ona inandılar.  
 Qoca dedi: 
- Nahaq qan tökməyin. Bu oğlan düz deyir. Atın cilovunu verin 
gəlinin əlinə, at oğlan gedən tərəфə getsə, onundu, yox bəyə 
tərəф getsə bəyindi. 
 Atın cilovunu verdilər gəlinin əlinə, at üz qoydu kiçik 
qardaşın ardınca gün çıxan tərəфə getməyə.  
 Oğlan qıznan gəlib axşama yaxın bir dağ döşünə çatdı. 
Atdan düşüb əyləndilər. Oğlan dedi: 
-Mən səni ağ günündən elədim. Sən dövlətli qızı, mən kasıb bir 
oğlan. Evim, eşiyim yox, səni harda saxlayacam.  
 Qız dedi: 
-Фikir eləmə, qismətimizi bir edən kişi, köməyimizə çatar.  
 Oğlan фikirli əynindəki arxalığını çıxardıb saldı yerə. 
Qızla qol-boyun olub yatdı. Səhər oğlan duranda gözlərinə 
inanmadı. Elə bildi onu qara basır.  Odu ki, qızı oyatdı, dur 
bax, gör bu həqiqətdi, yoxsa məni qara basır. Qız oyandı. 
Gördü ki, bir gözəl imarətin içərisindədirlər. Qız sevindi. 
Qollarını oğlanın boynuna salıb dedi: 
- Gördün, qismətimizi bir edən kişi köməyimizə çatdı. 
 O gündən oğlanla qız həmin imarətdə xoş günlər 
keçirməyə başladılar. Bunlar burada yaşamaqda olsun görək 
nurani qoca necə oldu.  
 Bir müddət keçdikdən sonra qoca dedi ki, gedim görüm 
qardaşlar necə yaşayırlar. Onları sınayım, bir vaxtı kasıb 
olublar, görüm kasıbın qədrini bilirlər?  Qoca sail paltarında 
əvvəlcə böyük qardaşın yaşadığı dağa gəlib çıxdı. Gördü ki, 
böyük qardaşın var-dövləti yerə-göyə sığışmır. Bir sürü qoyun 
azı on qat çoxalıb. Qoca sürünün yanına gəldi.  
 
 303 
 Böyük qardaş gördü ki, bir sail gəlir. Acığı tutdu. 
Qışqırdı ki: 
- Ey qoca, bura niyə gəlmisən? 
 Qoca dedi: 
-Başına dönüm, Allah yolunda qolundan qopandan ver gedim.  
 Böyük qardaş dedi: 
- Qoca, mənim sənə verməlim yoxdu.  
 Qoca dedi: 
- Qadan alım, bu var-dövləti sənə Allah verib. Sən də onun 
yazıq bəndəsini əliboş yola salma. O qara qoyun südündən ver, 
bir az yeyim gedim.  
 Oğlan acıqlanıb çomağını qocanın üstünə çəkib dedi: 
- Ey qoca, əcəlin mənim əlimdə tamam olmamış burdan çıx 
get, hər yolunan ötənə mən süd versəydim, indi lütün biriydim.  
 Qoca oğlana baxıb dedi: 
- Oğul, mən sail deyiləm. Bu var-dövləti sənə verən qocayam. 
Səni sınayırdım ki, görüm bir vaxtı yoxsul olmusan, indi 
yoxsula necə baxırsan?  Belə görünür ki, dünya malı səni 
aldadıb, yolundan çıxmısan.  
 Qoca böyük qardaşın bütün qoyun sürüsünü daş eləyib 
yoluna davam etdi. Gəlib ortancıl qardaşın yaşadığı şəhərə 
çatdı, onun imarətinin qarşısında dayandı. Gördü ki, ortancıl 
qardaşın bir bağı var, Gülüstani-Irəm bunun yanında heç nədi.  
 Qoca ortancıl qardaşa dedi: 
-Oğul, Allah sağlığına qismət eləsin, yaxşı bağın var. Allah 
yolunda onun barından bir az da mənə ver, çıxım gedim. 
 Oğlan dedi: 
-Hər gəlib-gedənə bağın barın paylasam, onda gərək mənə heç 
nə qalmaya. Çıx get.  
 Qoca nə qədər yalvardısa, oğlan ona heç nə vermədi. 
Ortancıl oğlanın da bərkliyini görüb qoca dedi: 
-Oğlan, mən sənə sail deyiləm. Bu həyəti sənə verən qocayam. 
Səni sınayırdım. Indi gördüm ki, sən də böyük qardaşın kimi 
 
 304 
bərksən. Bir vaxtı yoxsul olmusan, indi gərək yoxsulun qəlbini 
qırmayasan. Belə görünür ki, dünya malı səni də qudurdub. 
 Qoca ortancıl qardaşın bağını, imarətini də daşa 
döndərib yoluna düzəldi. Az gəldi, çox gəldi. Gəlib kiçik 
qardaş yaşayan dağın ətəyinə yetişdi. Kiçik qardaş cütlə yer 
əkirdi. Gördü bir sail gəlir. Əli ilə işarə etdi ki, bura gəl. Qoca 
kişi qardaşın yanına gəldi. Oğlan qocanın vəziyyətinə ürəkdən 
acıdı.  
 Kiçik qardaş öz imarətini qocaya göstərib dedi: 
-Əmi, sən get o imarətə. Mən də öküzləri açım buraxım örüşə, 
gəlim.  
 Qoca oğlanın imarətinə gəldi. Gördü həyətdə üç-dörd 
uşaq, bir gəlin var. Gəlin qocanı mehribanlıqla qarşıladı. Bir 
azdan kiçik qardaş gəldi. Arvadına dedi ki, bu kişi axşam bizə 
qonaqdı. 
 Gəlin dedi: 
-Qonaq Allah qonağıdı, nə vaxt gəlsə gözümüz üstə əziz yeri 
var. 
 Qoca dedi: 
- Yox, mən axşam qalmıyacam. Qolunuzdan azdan-çoxdan  nə 
qopursa, verin gedim.  
 Oğlan dedi: 
-Əmi, bu gün səni heç hara buraxmaram. Əziz qonağımızsan, 
qalarsan, sabah gedərsən də özün bilərsən, qalarsan da öz 
evindi. 
 Qoca həmin gecəni orada yatdı. Səhər durub getmək 
istədi. Kiçik oğlan qocaya o qədər var-dövlət bağışladı ki, bir 
dəvə karvanı yerdən götürməzdi. Qoca kiçik qardaşın bu 
əliaçıqlığın, mərdliyin gördükdə ürəyində ona «əhsən» dedi. 
Qoca kiçik qardaşın ailəsi ilə mehriban görüşüb dedi: 
- Oğul, mən sail deyiləm. Sail donuna girmiş nurani qocayam 
ki, bu xoşbəxt yaşayışı sənə vermişəm.  
 Oğlan qocanı tanıyıb ondan əl çəkmədi. Onun 
ayaqlarına yıxıldı. Qoca onu yerdən qaldırıb dedi: 
 
 305 
- Oğul, mən gördüm ki, sən doğrudan dünyada ən yaxşı 
adamsan. Qəlbin, könlün toxdu. Yoxsulun qədir-qiymətin 
bilirsən. Get, Allah sənə daha uzun ömür versin. Xoşbəxt 
yaşayın. Bunu deyib qoca yoluna davam edib getdi. Deyirlər 
ki, o gündən sonra kiçik qardaş ilə arvad-uşağı uzun ömür 
sürdülər. Onlar yeyib-içib yerə keçdilər. Siz də yeyin, için, 
dövrə keçin. 
 
 
 306 
XII. XALQ HIKMƏTLƏRI, ATALAR SÖZÜ VƏ 
MƏSƏLLƏR 
 
* Abır istəsən çox demə, sağlıq istəsən çox yemə.** 
* Ağac səmtinə yıxılar** 
* Ağılsız baş ayağa dinclik verməz.** 
* Alçaxda yatma—sel aparar,** 
    Ucada yatma—yel aparar. 
* At olanda ot olmur, ** 
    Ot olanda at. 
* At görəndə axsayır,** 
   Su görəndə susayır. 
*Aranda tutdan oldum, dağda qurutdan.** 
*Arxa su gələnəcən qurbağanın canı çıxar.** 
*Başını yarıb ətəyinə qoz tökür.** 
*Bir qoyundan iki dəri çıxmaz.** 
*Bir gün duz yediyin yerə qırx gün salam ver.** 
*Biri körpü tapmır keçə, biri su tapmır içə.** 
*Boş çuval bucaqda qalar.** 
*El üfürdü, sel köpürdü.** 
*Ərik bağın yoxdu ki, biləsən sığırçın necə quşdu.** 
*Yalvarmaqdan sözdən olduq, ağlamaqdan gözdən.** 
*Günbəzdə qoz qalmaz, səfehdə söz.** 
*Gündüz gəzər obanı, gecə sancar dabanı.** 
*Ov marıxdan qorxar.** 
*Orağı kürk vaxtı, kürkü orax vaxtı alarlar.** 
*Hər buğlanan qazanda aş olmaz.** 
* Dilindəkin tullama, özaa düşman qazanma. 
* Dəniz suyu kimi nə içilir, nə keçilir.  
* Eşşəyin canı yananda bərk gedər. 
* It hürdü, çərçi gəldi, elə bildim elçi gəldi. 
* Əlindən gəlsə adamı bir qaşıq su ilə boğar.  
* Dağ da olsan bağa daldalan.  
* Ay doğar gün dincələr.  
 
 307 
* Ay işığında qoz yığmazlar. 
* Çölün qumu, çayın daşı.  
* Buğdam var demə, anbara tökməyincə,  
      Övladım var demə, evlənməyincə.  
* Hər axan su şirin olmaz. 
* Hər kəs öz yerində aslandır.  
* Gülü sevən tikanı da sevər. 
* Inək su içər süd olar, ilan su içər zəhər olar. 
* Kiminin başında tac, kimisi ac–yalavac.  
* Kimə lov, kimə plov.  
* Acın zəhləsi sudan gedər.  
* Şəkəri suya düşüb.  
* Dəryaya daş atmaqla suyu bulanmaz.  
* Keçi suyu bağıra–bağıra keçər.  
* Çay quşu çay daşı ilə vurular.  
* Çay yanında quyu qazmazlar.  
* Arxa su gələnə qədər, qurbağanın gözü bərələr. 
* Arxlar axar çay olar.  
* Dağ nə qədər uca olsa da, el üstündən yol salar.  
* Dağ suları dağdan gələr.  
* Bulaq özü tərpənməz, el–obanı ayağına gətirər.  
* Gülü yad etdikcə bülbülün фəryadı artar.  
* Tülkü heç vaxt suvaxlı dama çıxmaz.  
* Oğul olan gün oğuldur.  
* Daşa dedilər niyə daş oldun, dedi—daşı gördüm, daş 
oldum… 
* Yağ iylənməz, əsil itməz.  
* Özgə oğlundan oğul olmaz, tökmə ağıldan ağıl olmaz.  
* Ağın adıdır, qaranın dadı.  
* Buğda hər əldə olar, çörək tək–tük evdə.  
* Itburnu həmişə itburnu gülü açar.  
* Uzun kəsov əl yandırmaz.  
* Yaş yaşadıqca ağıl başa gələr.  
* Yurddan çıxsan da, eldən çıxma.  
 
 308 
* «Bilmirəm» baş ağrıtmaz.  
* Əynim parıldayır, qarnım quruldayır.    
* Yay gününün yağıntısı qış gününün yavanlığıdır.  
* Oğlum oğul olsun, ona tapılmayan qız olsun.  
* Arvad qaldıran qanı, padşah qaldırammaz.  
* Külək əkər, фırtına biçər.  
* Ot kök üstə bitər.  
* Əslini danan haramzadadır.  
* Igid oğul düşmənə basılmaz.  
* Ağac əyildi–sındı, igid əyildi–öldü. 
* Çevir ocağa, al qucağa.  
* Sözü deyən dəlidirsə, sözü eşidən ağıllı olsun gərək.  
* Arvadı ər saxlar, bostanı vər. 
* Məscid yıxılanda minbərindən bəlli olar. 
* Dəvənin quyruğu olunca, qarışqanın başı olmaq 
yaxşıdır. 
* Yüz qoçun başını bir çoban kəsər. 
* Taraqqa satan deyər hər gün yeddiləvin olsun. 
* Gey bezi, gəz düzü. 
* Bayram şəkərburasına dönmüsən. 
* Qonaq umduğunu yox, aldığını yeyər.  
* Elə çalmağın da belə oynamağı olar.  
* Ana kor, bala kor, yığılmışıq dama kor.  
* Gah gül olur satılar, gah çıxar taxta kasa! 
* Keçəl başını yudu da, daradı da! 
* Keçəl başından qorxar, kor gözlərindən.  
* Keçəl qız bəzənincə toy əldən gedər.  
* Keçəl qız bacısının saçı ilə öyünər.  
* Zırnaçı zorunu puфuna verər.  
* Əri çalar, arvadı çırtmıq vurar.  
* Təki çalan olsun oynayan tapılar.  
* Toy bəzəyi xonçadı.  
 
 309 
* Ağlamaqla günah bağışlanmaz.  
* Əcəl gəldi baş ağrısı bədənə.  
* Ölü Aslan diri dovşandan yaxşıdı.  
* Ömür bir iynədir sapı çox qısa.  
* Ömür boyu lampa qayırdım, hələ də qaranlıqda 
qalmışam.  
* Ağa ağ deyiblər, qaraya qara.  
* Ağın adı var, qaranın dadı.  
* Yuvanı erkək quş tikər.  
* Erkək quşun yuvası olmaz.  
* Qarğa dedi: balam olandan isti .... həsrətəm. 
* Tuman geyməyinən arvadlıq olmaz. 
* Kor gözdə yaş olmaz. 
* Ilan ilandı, o da torpağı bir tərəfi üstə yeyir. 
* Ağırlıq qızıl qala, 
             Yüngüllük başa bəla. 
* Ağıllı adamın bir günü, 
             Axmağın min günündən yaxşıdır. 
* Dağ başında xırman qurma, 
       Sovurarsan, yel aparar. 
* Sel yanında dəyirman qurma, 
      Üyüdərsən sel aparar. 
* Dəyirmana acıq eləyən 
       Çuvalını baş aparar. 
* El ad başına yığılar 
* El nəğməsini eldən öyrənəllər. 
* El namusu elə düşər. 
* El keçən körpüdən sən də keç. 
* El şamı daim yanar. 
* Elə kor deyənin özü kor olar. 
* Eli olmayanın dili də olmaz 
* Insan insana borşdu qalmaz. 
* Qonşu qızı öpülmüş olar. 
* Keçəl başda tük bitməz. 
 
 310 
* Ayaq üstə qırxı çıxıb. 
* Filankəsdən halva iyi gəlir. 
* Iki çılpaq bir hamama yaraşar. 
* Atıcı atar tayını tapar. 
* Həccdən gələn mən, xəbər verən sən? 
* Həccə gedən gəldi, saca gedən gəlmədi. 
* Bişmiş kəllə kimi dişini ağardır. 
* Arvadı arıx, inəyi arıx, atı arıx, Allah, bu darrıxdan nə 
vaxt qurtarrıx? 
* Qoturam, qoymur oturam. Qaşıyıram, qanım çıxır, 
qaşımıram canım    
   çıxır. 
* Itin qudurmuşduğunu üzünə deməzdər. 
* Ləçərə ləçər deyərsən, ləçəyini başıva atar. 
* It nə qanır qayğanax nədi? 
* Acı bibəri qurt yeməz. 
* Filankəs vay–vay çanağıdı. 
* O qədər ölmədik ki, gordan carçımız gəldi. 
* Çölməkdə noxud sayandı. 
* Arığın nəyi var ki, yoluğa da nə versin. 
* Sütdən çıxmış ağ qaşıx deyilsən ki? 
* Qarnı ilə qan ağlayır. 
* Qarnı yasdan çıxdı. 
* Mufdə glliyə belini qurban verər. 
* Erkəy eşşəh yanı qoduxlu gəzməz. 
* Dilənçinin üzü qara torbası dolu olar. 
* Arım var, arım var, eşşəy arısı? 
* Duzu yiyib, duzdağı bulıyan. 
* On barmağı qızıl eliyib qabağına tutsan, yenə qanmaz. 
* Ölməmiş pələngin dərisini bölməzdər. 
* Dəlləh müşdəridən çoxdu. 
* Dilivin altındakı paxlanı çıxart. 
* Hır deyənə zır deyir (dilli adamlar haqqında deyilir). 
* Üzü tüpürcəhli, dalı boğmalı. 
 
 311 
* Yağış yağıb çatdarı örtülüb? 
* Çox uca oturub, bir az da başınnan dişdiyir. 
* Hər yerini düzəltmişdih, qalmışıdı dədəsinin goru? 
* Bir yanıva soğan əh, bir yanıva sarımsax. 
* Sənin adam olman üçün yüz il qanqal otdaman 
lazımdı. 
* Aya o qədər baxma ki, düşsün ayağının altına. 
* Ananın çörəyi qızının yavannıxıdı. 
* Xarala başdan qənaət edəllər. 
* Çadıra altınnan qol uzun olar. 
 
  *  *  * 
H.Zeynallının «Azərbaycan atalar sözü» (Bakı,1926–cı il) 
kitabından seçilmişdir 
* Dama–dama göl olar, axa–axa sel olar. 
* Sıçan sidiyinin dənizə xeyri var. 
* Su mundarlıq(mırdarlıq) götürməz. 
* Qabağı yazdı, ömrü azdı. 
* Yağışdan qalanı yağmur apardı. 
* Sən vurmadın, mən yıxmadım, bəs nə oldu? 
* Oddan kül törər, küldən od. 
* Mundarı mundar aparar. 
* Ağlayışını bilməyən ölüsünü mundarlayar. 
* Ölən inək südlü olar. 
* Yaxşı günə dözməyən, pis günə heç dözməz. 
* Yük təkməsə(təkməzsə), daş qəribliyə  düşməz. 
* Özü eyləyənə çarə yoxdu. 
* Insan xoş günə dözməz. 
* Adam sözünü adama deyər. 
* Dağ–dağla qonuşmaz, adam adamla qonuşar. 
* Adam adama lazım olar. 
* Bulaq başdan bulanar. 
* Adam adamı bir kərə aldadar. 
* Kəsik baş söyləməz olar. 
 
 312 
* Ağrısız başa saqqız yapışdırma. 
* Iki baş bir qazanda qaynamaz. 
* Göz qənimini tanıyar.(tanır) 
* Göz görməz, könül bulanmaz. 
* Boynum sındı yerini almaz. 
* Əl–əldən ötgündür.(üstündür) 
* Əl üstə çox əl var. 
* Qanı qan ilə yumuyublar. 
* Gül xarsız, gözəl nazsız olmaz. 
* Gözəl ağa  çox gözəldi, bir çiban da yandan çıxartdı. 
* Çaş biri iki görər. 
* Kora gecə–gündüz birdir. 
* Kar könlündəkini anlar. 
* Kosanı gün var ikən aldatmaq olmaz. 
* Kosaya rixşənd edənin top qara saqqalı gərək. 
* Nə yaraşır arığa gedə girə qoruğa. 
* Kök arıxlayınca, arığın canı çıxar.(arıq əldən gedər) 
* Dərdli deyinən olar. 
    Yaxşı bez arşınsız da satılır 
* Naxoşun ağzını könlü armud istəyəndə yoxlallar. 
* Quduran qırx gündən artıq yaşamaz. 
* Dərdini gizləyən davasını bulamaz. 
* Ağır otur, batman gəl. 
* Acın qarnı doyar, gözü doymaz. 
* Heç kim qabaqdan yara götürməz. 
* Ac deyər doymazam, tox deyər acmazam. 
* Öylə ye ki, həmişə yeyəsən. 
* Əsnəmək əsnəmək gətirir. 
* Acıqlı başda ağıl olmaz. 
* Hirs gəlir göz qaralır, hirs gedər üz qaralır. 
* Qorxanın cütə фaydası yoxdur. 
* Kəndi düşən ağlamaz. 
* Ürək öz dostunu tanır. 
* Yatanın oyaxdan xəbəri yoxdur. 
 
 313 
* Dəvə gözünü yumar, girər pambığa deyər heç kəs 
məni görmür. 
* Suda boğulan ilana sarılır. 
* Kamil insan kəlamından bəllidir. 
* Yer qatı, göy iraq. 
* Şor yer sümbül(sünbül)götürməz. 
* Cins cinsə əsər eyləməz. 
* Hər işıldayana qızıl demərəm. 
* Bəndi selə vermə. 
* Araz! Altını da bilirəm, üstünü də. 
* Kül başına, ay Araz  üstündən tərək atdanır(atlanır). 
* Şah ilə şilə pilav yemirəm əngim əngisi 
yağa(yaxud:bığlarım)batar. 
* Doğa doqqazacan, qatıqlı aş qapıyacan. 
* Ölüm həqq(haqq), miras halal. 
* Yüz bilici olsan yenə bir bilməznən(bilməz ilə)danış. 
* Ətə pul verməz, köфtənin yekəsindən(böyügündən) 
yapışır.  
* Mərdin qapısı açıq olar(gərək). 
* Arı yeyib namusu dalına atıb. 
* Tənbələ iş buyur, sənə ağıl öyrətsin. 
* Dəliyə halva, gicə bal neyləsin. 
* Dəli dəliyə xoş gələr. 
* Dəli dəlini görəndə çomağın belinə 
qısar(yaxud:sancar). 
* Anlayana qul ol, anlamayana ağa olma. 
* Zirəklik comərdlik gətirər. 
* Iriz eşşəyin, фel gəlinindi. 
* At almamışdan axurunu bağlayır(tikir). 
* Yaxşı igid dalı gözlər, yaxşı at qabağı. 
* Dönmüş eşşəyi basmaq olmaz. 
* Buğda çörəyinin buynuzu olar. 
* Çörək açanı qılınc açmaz. 
* Nə balını istəyirəm, nə bəlasını. 
 
 314 
* Südün dadını qısır əmən bilər. 
* Ağ ayranı itə tökərlər, qara mövüzü(möyücü)cibə 
tökərlər. 
* Şələni elə bağla götürəndə gücün çatsın. 
* Sulu–sulu yudum camırlı, kirli sərdim. 
* Eşşəyi öldürüb nalı üçün axtarır. 
* Naxır yeri ilə gedib ata dana axtarır. 
* Culфa kəфənsiz ölər. 
* Mürdəşir haqlıdır ölü necə ölür ölsün. 
* Başmaqçının başmaqı yırtıq olar. 
* Atılan ox geri qayıtmaz(dönməz). 
* Ağ libas tez çirklənər. 
* Boş anbar, boş dağarcıq ha ölç ha. 
* It qorxduğu yerə hürər. 
* It itlə boğuşar, yolçunun işi rast gələr. 
* Bayram sümüyü ilə it kökəlməz. 
* It qursağı yağ götürməz. 
* It ayağını kim əsirgər. 
* Iki it bir aslana dov (do) gələr. 
* It itin dişindən qorxar. 
* Paxıl artsa qurd artar. 
* Yeyin at özünə qamçı vurdurmaz. 
* Arpa verilməyən at qamçı gücünə yeriməz. 
* Kor atın kor da nalbəndi olar. 
* Dəvəni yatırmasan yüklənməz. 
* Maya doğmaz nər doğar? 
* Camış ilə gəzən dananı qurd yeyər. 
* Südlü qoyun sürüdən ayrılmaz. 
* Aclıq adama oyun öyrədər. 
* Açıq ağız ac qalmaz. 
* Ac yalavac qudurğan olar. 
* Özgənin qardaşı özgəyə qırğı gələr. 
* Yağlı əlin var sürt öz başına, başın yağlısa sox ocağa. 
* Piyadanın qaydasıdır atlıya gülər. 
 
 315 
* At minənindir, qılınc bağlayanın. 
* Kasıb çıxarın bilsə, gündəliyə mahut yeyər. 
* Yoxsulluğu gördüm yox olsun. 
* Əli boş olanın üzü də qara olar. 
* Borcunu verən dövlətlənər. 
* Yüz qayğı borcu ödəməz. 
* Al ver deyiblər, al vermə deməyiblər. 
* Xanım qıran qabın səsi çıxmaz. 
* Фitnəlikdə malın saxla, salamatlıqda başın. 
* Mal gedər bir yerə, iman gedər min yerə. 
* Tapan tapanın olsa, naxırçı bəy olur. 
* Quldan xəta, ağadan əta. 
* Iki adam bir adama qoşundur. 
* El ilə qaragün bayramdır. 
* El arxası çəmən olur. 
* Qonağa hörmət elə, əgərçi kaфir olsa. 
* Qonaqdan saldıran yağıdan saldırıb. 
* Qonşu çörəyi qonşuya borcdur. 
* Heç kəsin çörəyi heç kəsin qarnında qalmaz. 
* Məsləhətli aş dadlı olur. 
* Sözün yaxşısı baldan dadlıdır. 
* Söz sözü gətirər, arşını bez. 
* Kosa kəndə girməmiş yallısını başladı. 
* Kişi kişidən qorxmaz, amma utanar. 
* Hörmət hörmətdən qalxar. 
* Oğluna qız axtarınca, qızına oğul axtar. 
* Atlı ilə atsız bir dəyildir. 
* Hər buğlanan qazanda aş olmaz. 
*Çağrılmamış qonaq 
* Süpürülməmiş yerdə oturar. 
* Ərdəbil bir şəhərdi, hər kəs öz vəkili. 
 
Qazan qaynayanda nə deyər  
 
 
 316 
 Bir padşah var idi. Padşah vəzirdən soruşur ki, qazan 
qaynıyanda nə deyər? Vəzir фikirləşir, heç bir söz tapammır. 
Padşah vəzirə 40 gün möhlət verir. Vəzir durur düşür yola. 
Görür ki, bir axsaq kişi yolnan gedir. Vəzir də ona yoldaş olur, 
gedillər yola, qabaqlarına meyit çıxır. Vəzir deyir: –Görən bu 
ölüdü, ya diridi? Bu axsaq kişi vəzirə deyir ki, ə bu nə axmaq 
kişidi. Necə yanı ölüdü, diridi?  
 Gedillər oturullar bir meşədə. Vəzir axsaq kişiyə deyir 
ki, dur meşədən özünə bir yoldaş tap. Durub gedillər, gedillər, 
bir zəmi gəlir qabaqlarına. Vəzir deyir ki, görəsən bunu yiyəsi 
yiyəcək? Axsaq kişi deyir ki, ə bu doğrudan gicdi. Axşam 
gedillər axsaq kişinin evinə. Axsaq kişi vəziri aparıb qoyur 
tavlıya. Axsaq kişinin bir qızı vardı. Deyir: – Ay dədə, bu kişi 
nə deyib ki, gic olub. Dədəsi deyir ki, yolda bir meyit gəlirdi,  
soruşdu ki, görən bu ölüdü, ya diridi?  
 – Dədə doğru deyir də. Deyir, görən bu ölünün sahibi 
var, yerində adamı olacax, ya olmayacax? Qız soruşdu ki, 
dədə, ta nə dedi? Dedi: – Oturmuşdux meşədə, mənə dedi, dur 
get özə bir yoldaş tap. Qız deyir: – Doğru deyir də, o deyib 
qoca kişisən get meşədən özə bir əsa qır, əyiləndə, qalxanda 
sənə yoldaş olsun. Qız deyir: – Dədə, dur get o kişini gətir. 
Vəzir gəlir evə. Bu vəzir qıza deyir ki, padşah mənə 
qırx gün möhlət verib öyrənim ki, qazan qaynıyanda nə deyər. 
Qız deyir: – Onnan hasat nə var ki? Qazan qaynıyanda deyir ki, 
mənim altımı çox qalama, aşaram–daşaram, töküb səni 
keçirrəm.  
Durur vəzir gedir. Padşaha deyir ki, qazan qaynayanda 
deyir ki, mənim  
altımı çox qalama, aşaram–daşaram, səni keçirib külünü 
çıxarram, elə keçirrəm ki, yerində heç nə qalmaz.    
 
 
 317 
XIII. LƏTIFƏLƏR 
 
Quyu dərin olsa 
 
 Hay düşür ki, Əlincə kəndlərinə katda seçəcəklər. 
Şərurdan Kərim bəy Bənəniyara gəlib varlılara boyun olur ki, 
əgər onu seçsələr nə istəsələr verəcək. Bunun üçün Şərura gəlib 
onun evində quyu demək kiфayət edər. Elə ki, Kərim seçilir. 
Qəssaboğlu Bənəniyar oğullarını yığıb Şərura gəlir. Onları bir–
bir öyrədib Kərimin evinə yollayır. Kimi düyü, kimi toxlu, 
kimi pul qoparır. Vaxt keçdikcə Şərur varlıları gəlib çıxırlar. 
Onlardan biri təşəxxüslə içəri girib ucadan «quyu» deyir. 
Kərim verməyə bir şey olmadığını görüb başını bulayır. Bunu 
eşidən Qəssaboğlu başını içəri uzadır və gülür:  
 – Nə qədər dərin olsa quyu, içində sərin olur suyu.   
 
Qorxuzdum ki… 
 
Qəssaboğlunun bir tüфəngi olur. Bu tüфəng ilə heç nə 
vura bilmir. Bir gün qəssaboğlu yenə də tüфəngi götürüb ova 
gedir. Nə qədər əlləşirsə, heç nə vura bilmir. Axırda əlacsız 
qalıb bərə qurur. Bərəyə bir neçə kəklik düşür. Qəssaboğlu 
bərəyə düşmüş kəkliklərin ayağını bağlayıb söyüddən asır ki, 
tüфənglə vursun və kəndə aparıb desin ki, o da tüфənglə ov 
vura bilir.  
 Qəssaboğlu kəklikləri söyüddən asır. Güllə açılanda 
kəkliyə yox, iplərə dəyir, kəkliklərin ayağı açılır pırıltı ilə üçüb 
gedirlər.  
 Kəkliklərə baxıb deyir:  
 – Gedin köpək oğlunun kəklikləri, vura bilməsəm də, 
heç olmasa bir qorxuzdum ki.  
 
Atı öldürənin üstünə 
 
 318 
 Qəssaboğlunun qoca, əldən düşmüş bir atı olur. Atı 
azarlamışdı. Qonşusuna deyir ki, heç olmazsa başını kəsin, 
dərisindən istiфadə edək.  
 Qonşusu Qəssaboğlunun evinin dalında atın əl–ayağını 
bağlayıb yerə yıxır ki, başını kəssin. Bu zaman Qəssaboğlu 
orada yox imiş. Kişi atın başını kəsir. Qəssaboğlu gəlib çıxır, 
kişiyə deyir ki, mənim atımın başını niyə kəsibsən? Mənim min 
manatlıq atımın başını kəsib, məni atsız qoymusan. Bütün 
qonşuları çağırıb yığır həyətə ki, kişi mənim atımın başını 
məndən icazəsiz kəsib.  
 Kişi deyir:  
 – Qəssaboğlu, insaфın olsun, özün dedin kəs, mən də 
kəsdim. Qonşular kişini qınayırlar. Kişi isə deyir ki, atın başını 
kəsməyi o dedi, mən kəsən zaman harasa çıxıb getdi. Indi deyir 
ki, atın başını məndən icazəsiz kəsmisən. Qəssaboğlu atılıb 
çıxır atın cəmdəyinin üstünə və qışqırır:  
 – Ay Əzrayıl, ay Mikayıl, deyin, atı öldürənin üstünə. 
Qonşular Qəssaboğlunun bu sözlərinə gülüşürlər, bilirlər 
zaraфat edirmiş. 
 
Sən həkim deyilsən 
 
 Bir gün Qəssaboğlunun uşaqları ac olur. Qəssaboğlu 
Naxçıvana yemək dalınca gedir. Lakin heç nə tapa bilmir. 
Alaqaranlıqda bir kəndə çatır. Axşam düşdüyünə görə burada 
gecələməli olur. Qəssaboğlu kəndin meydançasına gedir, görür 
ki, kənd camaatı bu meydançada oturub söhbət edir. O da bir 
tərəфdə əyləşir. Bir qədər söhbətdən sonra heç kəs evə getməyi 
təkliф etmir. Hamı öz evinə gedir. Meydançada iki nəфər qalır. 
Qəssaboğlu deyir:  
 – Əşi, həkim olasan səni heç kəs qonaq etməsin. Heç 
belə dərd olar?  
 O biri deyir:  
 – Əmi, həkimsən? Qəssaboğlu deyir:  
 
 319 
 – Bəs necə, məndən böyük həkim var?  
 Oğlan deyir ki, indi ki, həkimsən, gedək mənə qonaq ol, 
anamın gözləri xəstədir, onu sağalt. Qəssaboğlu oğlanla onlara 
gedir. Evə çatanda deyir ki, mənə çörək gətirin. Mən acam. Bir 
az çörək yeyim, huşum başıma gəlsin, sonra ananın gözlərinə 
baxaram. Qəssaboğluna yemək gətirirlər. Yeyib – içdikdən 
sonra deyir ki, dörd–beş ildən qalma kərmə gətirin, evin 
ortasında ocağı qalayın, tüstü olsun, arvadın gözlərini tüstüyə 
verək. Ocağı qalayırlar, ev bütün tüstü olur. Arvadı gətirib 
ocağın qırağında oturdurlar. Qəssaboğlu arvadın yanına gəlir, 
deyir ki, ana, indi sənin gözlərini sağaldacağam. Arvad 
tüstüdən nəфəs ala bilmir, qışqırır ki, başına dönüm, ay həkim, 
axı mən tüstüdən boğuluram.  
 Qəssaboğlu deyir: 
 – Hələ vaxt var, bir qədər də döz. O qədər tüstü olur ki, 
arvad tamamilə huşunu itirib yıxılır. Qəssaboğlu ev sahibini 
çağırıb deyir ki, indi arvadı götürün, qoy yatsın. Arvadı 
götürüb yer salırlar və yatağa uzadırlar. Arvad o yatmış yatır. 
Evdəkilər də çörəkdən–zaddan yeyib yatırlar. Hamı yatır, 
amma Qəssaboğlu yata bilmir, canına qorxu düşür ki, birdən 
arvad ölər, səhər ev sahibinə nə cavab verər? 
 Səhər ala qaranlıqdan ayılır, baxır ki, hava ağarır, bilir 
ki, səhərə az qalır. Qulaq asır, qulağına həzin bir səs gəlir. 
Görür ki, bu deyəsən arvadın səsidir, nə isə öz–özünə danışır. 
Qəssaboğlu səsini içinə çəkib diqqətlə qulaq asır ki, görsün 
arvad nə danışır. Eşidir ki, arvad öz–özünə deyir:  
 – Allah, sənə çox şükür, bu nə təhər həkimidi gəldi, 
mənim gözlərimi açdı, məni bəladan qurtardı.  
 Qəssaboğlu deyir: 
 – Ana, sənsən deyəsən axı, gözlərin açılıb? 
 Arvad deyir: 
 – Bala, sən həkim deyilsən, mələksən, mənim gözlərimi 
açdın. Qəssaboğluna buğda, un çuvalları verib yola salırlar.   
Kimin adın mürdəşir yusun 
 
 320 
 
 Bir kətcisiyiynən Qəssaboğlu Kırnıya gəlir. Əlincəçaya 
xeylax su gəlirmiş. Məjbur olullar tullansınnar. 
 Qəssaboğlu tullanıp düşür bu qırağa. Kətcisi də 
zarafatca: "Ya Qəssaboğlu" deyip atdanır. Əmə düşür suya. 
Qəssaboğlu onu çaydan çıxarınca hər ikisi islanır. 
 Kətcisi deyir: 
 – Səən adıı çəkdim, belə oldu. Səən adı mirdəşir yusun. 
 Qəssaboğlu dözəmmir: 
– Düz deyirsən. Kimin adın mirdəşir yusun, kimin də 
özün. 
 
Küfləni tıx 
 
 Qış imiş, təndirlər qalanmış, kürsülər işə düşmüşmüş. 
Qəssaboğlunun qonağı gəlir. Qəssaboğlu da üz tutur arvada, 
der: 
 – Küfləni aç, təndir qızışsın, qonax yoldan gəlipdi. 
Arvadın da üzünnən zəhər–zoqqum yağırmış. Arvad tənbəl–
tənbəl dizdərini vırır yerə, hersdi–hersdi birtəhər açır küfləni. 
Qəssaboğlu der: 
 – Sağ ol, arvad! Çox əziyyət çəkdin. 
 Arvad da qaldırır əllərini göyə ki: 
 – Bu zülümü mən götürdüm, sən götürmə. Mən küfləni 
açıp qurtarmamış bu kişi deyəcək ki, bəsdi, indi də küfləni tıx. 
 
Eşşəyin qıçı sınaydı 
 
 Qəssaboğlu eşşəyin belində gedirmiş. Bir oğlannan 
raslaşır. Bının salam–kalamı kişiyə xoş gəlir, oğlanı alır 
tərkinə. 
 Axşamüstü qayıdanda özü hersdiymiş, eşşəyi də 
yorqun. Həmən oğlannan yenə raslaşır. Bı dəfə oğlan salamsız–
kalamsız atılır onu tərkinə. Qəssaboğlu bozarır: 
 
 321 
 – Bə indi hara? 
 – Necə hara? Mindiyim yerə. 
 Qəssaboğlu onu itələyib salır yerə, sora da qışqırır: 
 – Düş aşağı qanacaxsız! 
 – Düşürmüsən da, ta niyə qışqırırsan? 
 – Ə, sən ayrı dil bilirsən? Ay səhər sənə rast gələndə 
eşşəyin qıçı sınaydı. 
 
Yazan yazıbdı 
 
 Bir yolcu gedirdi. Görür şər qarışıp, qarannıx düşüp, 
qapılardan birin döyür. Şirin dilli, xoş sifətti bir arvad açır 
qapını. Der, Allaha da qurban, qonağına da, keçillər evə. 
Qonax elə təzəcə oturmuşdu ki, sifətinnən zəhər yağan, 
bədheybət ev sahabı özün yetirir. Arvad yeriyir qabağa, isti su 
gətirir, ərinin ayaqlarını yuyur. Gülə–gülə sıfra salır. Əmə 
ərinin qaşqabağı açılmır. Yeyip, içillər. Ev sahabı çıxır eşiyə. 
Qonax der: 
 
  Əzizinəm çil qazı 
  Çil qazı gözəl qazı. 
  Gəldi bir kor yapalax, 
  Apardı gözəl qazı. 
 
 Arvad o saat bilir qonağın nə dediyini. Cavabı belə 
verir: 
 
  Əzizinəm çil qazı, 
  Çil qazı, gözəl qazı. 
  Gözəl qazı neyləsin 
  Yazıpdı yazan yazı. 
 
 322 
XIV. SANCMALAR 
 
Ülgüc əhvalatı  
 
 Əli kətxudanın bir dəlləyi varmış, Vəli adında. O dəlləh 
ancax kətxuda üçün işliyirmiş. Vəlinin bir ülgücü varmış. 
Xüsusi ülgüc imiş. Bu kəndin qoluzorlu bir sakini də varmış, 
adı Oruc imiş. Bir gün Orucun tamahı ülgücə düşür. Ülgücü 
dəlləhdən almax istiyir. Ancax bilmir ki, nə kələh işlətsin ki, 
ülgücü Vəlidən xoşduğunan alsın. Heç bir imkan tapa bilmiyən 
Oruc bir dəфə dükana girib ülgücü götürür, Vəli hay–həşir 
salsa da heç xeyri olmur. Həфtə dolanıp çatır başa, kətxuda 
gəlir üzünü qırxdırmağa.  
 Dəlləh də bikeф halda onu qarşılıyır. Kətxuda onnan 
soruşur ki, ay dəlləh Vəli, nə olub belə qəm dəryasına 
batmısan?  
 Vəli dəlləyin aşıqlığı da vardı, əlinnən saz çalıb, 
oxumax gəlirdi. Dedi: 
- Ağa, elə–belə deyə bilmənəm, icazə ver saznan 
deyim. Kətxuda icazə 
verdi.  
 Dəlləh Vəli sazı sinəsinə basıb görəh öz dərdini necə 
izhar etdi:  
   Başına döndüyüm, Əli qlava,  
   Zülmünən apardı Oruc ülgücü.  
   Şikayətə gəlib Vəli binəva,  
   Zülmünən apardı Oruc ülgücü  
    
Öz adın Əlidi, nə gözəl addı, 
   Demə ki, dünyada nələr qahaddı,   
Bayram oğlu Həsən özü şahaddı,  
Zülmünən apardı Oruc ülgücü.  
 
 
 323 
 Kətxuda əhvalatdan halı olub, Orucu çağıtdırdı. Oruc 
güclü olsaydı da, kətxudanı görən kimi qorxusunnan büzüşdü. 
Kətxuda bunu görüb daha da qızışdı.  
 Ülgücü alıb dəlləyə verdi. O vaxtdan da el arasında belə 
bir məsəl var: Sənin o malın qlavanın ülgücündən baha oldu?      
 
Qonaq və ev sahibi  
 
Biri bir evə qonaq düşəndə ev yiyəsinə deyir: 
 Adaa gəlmişəm, sanaa gəlmişəm,  
 Səni ağsaqqal bilib yanaa gəlmişəm.  
Əvəzində ev yiyəsi deyir:  
 Olaydı ərik, bişirəydim qəysəфa,  
 Tava dəlik, yağ da yox.  
 Unumuz da buğda dəyil, arpadı.  
 O da, bı da yoxdu, dəyirmandadı.  
 Yox olsun yoxsulluğu.  
  
 *Ustanın eyvanının 
 Qarına bax, qarına. 
 Səkgiz dəfə çay içənin 
 Narına bax, narına. 
 
    
* Yağışın yağmağı, çörəyin qurtarmağı, gəlinin doğmağı. 
* Yarmadan doydux ki, əriştəyə keçəy? 
* Sərçə dəyirdi, sərini verəm,  
 Qarğa dəyirdi, qanadını verəm.  
 Bildirçin dəyir, budunu verəm,  
 Bir dəvədən sənə nə verim, mənə nə qalsın? 
* Qarğa özünü quş bilər, 
Şorba özünü aş. 
* Aşı bişirən yağ olar 
 
 324 
Gəlinin üzü ağ olar. 
 
* Xatun var ki, arpa döyər aş eylər, 
Xatun var ki, kişini külbaş edər 
*Ərim gedir ət alır, kilounan 
Küftə salıram belə – belə. 
Birin o bacıma, birin bı bacıma, 
Kül mənim arvad başıma, 
Ağlı zay baışma. 
 
Ərim gedir qavın alır, gətirir. 
Dilimlər çıxadıram belə – belə. 
Birin o bacıma, birin bı bacıma, 
Kül mənim arvad başıma, 
Ağlı zay baışma. 
 
 
*Qardaş evi, daş evi, 
Didəm dolu yaş evi. 
Ata – ana ölənnən sonra 
Olur bir tanış evi. 
 
*Qazandığın dünya malı 
Itirdiyin can sağlığı. 
 
*Damın dammır, itin qappır. 
 
*Bəxtimin sərkəştəsindən 
Yay günü hamama getdim, 
Balta kəsməz buz oldu. 
 
*Nə belə oğul olar, 
Nə belə ata, 
 
 325 
Bir təpik vurasan 
Hamısı yata. 
 
*Babam getdi biçinə, 
Oraq dəydi qıçına. 
Yumbalandı düşdü 
Arxın içinə. 
 
*Ilim – ilim itərsən, 
Kol dibində bitərsən. 
Xarmudun məndən olmasa, 
Lap pisdən də betərsən. 
(və ya dilənçidən betərsən). 
 
*Burda vurur qılıncı, 
Ələmdə oynayr ucu. 
 
*Yağ, yağ ilə qaynayanda 
Yarma yavan qalacaq. 
 
*Qarğa özün quş bilir, 
Bulamac özün aş bilir. 
 
*Arşın aparır, bez gətirir, 
Qonşulardan söz gətirir. 
*Axşam bizdə, şam bizdə. 
Bitibdir yovşan bizdə. 
 
*Bu gələn ağa qaynım, 
Sallan, gir bağa qaynım. 
Əyilin, dağlar, çəkilin, yollar, 
Mənim ağa qaynım gəlir, 
Əlləri yan cibində 
Kələğayı payım gəlir. 
 
 326 
 
*Qoz olarsan, badam olasan, 
Özün də bir adam olasan. 
 
*Geyməzsən təzə qalar, 
Yeməzsən yaza qalar. 
 
*Ağ əllər, ağ biləklər, 
Baxçada qar kürəklər. 
Həm yeriyər, həm də 
Dönər iməklər. 
 
*Gedən bir şey qayırsa, 
Oturanın bağrı çatlayar. 
 
*Adamdan eşşək olmasa, 
Eşşəyin biri min tümənə tapılmaz. 
 
*Çarvadardan adam olmaz, 
Qonşunu dərd öldürər. 
 
*Yan gərək gözəl döyə, 
Özün də gözəl döyə. 
 
*Get onu başa sal – oğuldan ötür, 
Ata – baba qədrini 
Baba olsan bilərsən. 
Bacı qardaş qədrini 
Yalqız qalsan bilərsən. 
 
*Bölütkana deellər, niyə evlənmirsən? Bu da deer, niyə 
evlənim? Hərədən bir çimdih götürürəm da... 
 
* Əri döymüş gəlini it də qapdı bir yannan. 
 
 327 
 
* Işdə, güjdə necəsən? 
 - Iş başına qəhətdi. 
   Payda, püşdə necəsən? 
 - Alıcı quş kimi. 
 
 
 328 
XV. TAPMACALAR 
 
Göydən bir dəri düşdü, toyuq ona yürüşdü.  
      (tut)  
Ağ qız çiməndə uzanır.  
      (düyü) 
 Qara toyuq qapıda yatar.  
      (süpürgə)  
Quyum qızıl, buğda ağ 
     (həməsir) 
 
Altı qoyun, üstü keçi, 
Başı fındıq, quyruğu qayçı 
      (qəcələ, sığırçın) 
 
 Göy öküz yoldan baxır.  
      (qarpız)  
 Yer altında qıllı baş.  
      (soğan)  
 Dilbər zindanda, saçı eyvanda.  
      (çuğundur)  
 Ay halalar, ay halalar,  
 Içi qırmızı, üstü yaşıl halalar.  
 Ağıllılar açıq eyləyib tapallar 
 Ağılsızlar mat–mat durub baxallar.  
      (qarpız)  
 Ha gedər Hüseynxan, 
 Hey gedər Hüseynxan, 
 Heç yorulmaz Hüseynxan.  
      (su)  
 Tut–tut tubluğu 
 Tutda bitər tubluğu.  
 
 329 
 Tutdan bir şülə kəsdim 
 Nə tutdu, nə də tubluğu.  
      (qatır)  
 Biz yüz qız idik, 
 Qıran gəldi qırıldıq. 
 Allah verdi dirildik. 
      (yonca)  
 Bir qara öküzüm var,  
 Hər yetən çullayır.  
      (saç)  
 Axşam doğular,  
 Səhər yer ovar,  
 Axşam yığılar, 
 Səhər dağılar.  
      (cücə)  
 Acı yarpaq odda yanar,  
 Közünü yandırıb yaxar. 
 Bir ucundan duman qalxar, 
 Bir ucundan atəş baxar.  
      (papiros) 
 Başı darağı,  
 Quyruğu orağı.  
(xoruz) 
 Atılıb düşər 
 Duzsuz, susuz.   
Qırmızı pişər. 
     (qovurqa)  
 Beldə qurşaq göy olar,  
 Diksən daşdan ay olar.  
 O hansı ağacdır ki,  
  Hər фəsildə göy olar.  
      (şam ağacı)  
 Bir öküzüm var mıx yükü.  
      (kirpi)  
 
 330 
  
Gedər, gedər ayağı yox,  
 Adam öldürər, əli yox.  
 Köynəyi var, tikişi yox,  
 Yumurta salır, tükü yox.  
      (ilan)  
 O nədir ki, qızıl öküz yatar durmaz?  
 Qara öküz gedər gəlməz? 
      (köz, tüstü)  
 O yana çapar, bu yana çapar, 
 Qapından atlı çapar.  
      (tulum)  
 Allahdan istə sən,  
 Sağ olsun bədən,  
 Gündə üç dəфə ödəməlisən.  
     (namaz və oruc tutmaq)  
 Hər ağacda bir rəng var,  
 Iki rəngli gül açar.  
 Biri ağdır, biri qara 
 Şəфa verir insanlara.  
      (gecə və gündüz)  
 Quruda gedər, suda getməz, 
 Tüstü çıxmasa xoda getməz.  
      (maşın)  
Tap tapış, yerə tapış 
    (xalça) 
Üstü yaşıl məxmərdir 
Içi şirin şəkərdir 
    (qarpız) 
 
 Özü on ikidir  
 Yeri edən ikidir. 
 
 331 
 Фırlanmaz tərsinə  
 Iki dəфə atdırsan.  
 Görərsən ola nə…  
      (saatın əqrəbləri)  
 
O nədir heç çıxmaz yadımdan,  
 Mənə yadigar gəlib əcdadımdan. 
 Bu işləri quran allahdan 
 Kəsilməmiş, əl vursan günahdır.  
      (kəbin)  
 Onlar ikidirlər,  
 Biri didər, biri udar.  
 Hər tərəфə toz səpələnər.  
      (dəyirman daşı)  
 Biri gedər, biri gələr. 
 Biri sevinc gətirər, biri kədər.  
   (uşağın doğulması və ölüm)  
 Ay var şənləndirər,  
 Ay var qəmləndirər.  
 Dünyanın yarısı bilir, yarısı bilmir.  
   (novruz bayramı və məhərrəmlik)  
 Yüz iyirmi dörd min kərpicdən bir ev tikilibdi.  
On iki pəncərəsi, bir qapısı var.  
Dünya onlarla olub bərqərar.  
(yüz iyirmi dörd min peyğəmbər, on iki                
imam, bir allah)    
 Bu necə sirrdir, 
 Görəsən o nədir, 
 Biri öldürür, biri dirildir.  
   (qışda ağaclar ölür, yazda dirilir)  
 Çoxları həsrət çəkər, 
 Ağlayar göz yaşı tökər.  
 Gəzər çoxlu ölkələr,  
 Axırda təngə gələr.  
 
 332 
   (sonsuzluq, uşağı olmayan)  
  
 
Bu necə misal olur,  
 Iyirmidən 2–sin çıxanda  
 Doğsan doqquzu qalar.  
      (XX–II, 99) 
 Dağa qonar, bağa qonar,  
 Isti soyuğa dayanar, 
 Əyəsinə ruzi qazanar.  
      (bal arısı) 
 Hər an bizi izləyər,  
 Ancaq vaxtını gözləyər.  
      (əcəl, ölüm)  
 Görüblər çox qərinələr,  
 Dünyada gör olur nələr,  
 Biri gedər, biri gələr.  
      (günəş, ay)  
 Başı kələm bağlayır,   
Balalarını yığır başına,   
 Zülüm–zülüm ağlayır. 
    (samovar, çaynik, stəkan)  
 Gah əyilər, gah qalxar, 
 Həmişə bizi qabaqlar 
      (kölgə)  
 Nə özü doğulub  
 Nə də balası.  
 Anasından süd əmməz 
 Öz–özünə yekələr,   
Yaxşı baxsan kökələr.  
      (toyuq və cücə)  
 Bir bulağın dörd gözü var, 
 Hər suyunun bir dadı var. 
 Biri turşdu, biri şor, 
 
 333 
 Biri şirin, biri acı.  
    (başda olan üzvlər, göz, burun,  
                                                 ağız və qulaq)  
 
 Bir cüt rəqəmim var,  
 Yerini dəyişəndə otuz üç artır.   
Tap görək, hansıdır onlar? 
     (66 rəqəmdir, tərsinə 
çevirəndə 99 alınır)  
 Фərq qoymaz dünyanın  
 Dərəsinə, düzünə. 
 Əgər baxsan üzünə,  
 Xətər yetirər gözünə.  
      (günəş)  
 O yan qaya, bu yan qaya,   
 Hoppandım mindim boz daya.  
      (cütçü) 
 Tap tapı götürər. 
      (ağaclar)  
 Tap oğlunu götürər. 
      (divar)  
 Daşdan, dəmirdən,  
 Gözləri var xəmirdən.  
      (dəyirman)  
 Bu dərə uzun dərə,  
 Əsli nədəndir? 
 Göy əkdim qırmızı bitir, 
 Nəsli nədəndir?  (xına)  
 
 Nə yerdədi, nə göydə,  
 Nə göydədi, nə yerdə.  (pəncərə)  
 
 Hacılar hacıdı, 
 Başmağı narıncıdı. 
 
 334 
 Yarpaq açmır, qol atmır, 
 Tap görüm nə ağacıdı?   
(Maral buynuzu)  
 Tut, tut tuburqu, 
 Tutdan bir şiv ayrılıb, 
 Nə tutdu, nə tuburqu.  
(qatır)  
 Üstü taxta, altı daş, 
 Səkkiz ayaq, iki baş.  
(vəl)  
 Başı kələm bağlar,  
 Qarnı vərəm bağlar. 
 Balaların yığar başa  
 Zırın–zırın ağlar.    
(samavar)  
 
Nə dəyirmandır, nə dəstərdi, 
Ancaq onlara oxşar. 
Gah kortalar, gah itilər 
Hər nə versən üydər 
    (ağız və dişlər) 
 
Istisi var, tüstüsü yox, 
Şəfəq saçar, istisi yox 
    (günəş və ay) 
Kəklik daşda gəzər, 
Qələm qaşda gəzər. 
Görəsən o nədir ki, 
Həmişə başda gəzər? 
 
 335 
    (ağıl və fikir) 
 
Kip bağlanar qapılar, 
Başqa adam aça bilməz, 
Özü bağlanar, özü açılar 
    (göz və qapaqları) 
 
Üç yüz altmış beş yaşı var, 
Ancaq ikicə qardaşı var. 
Bir adam görmüşəm mən, 
Əlli iki dörd qolu, 
On iki başı var. 
    (ili, ay, fəsil, həftə, günəş, ay) 
 
 Bu dünyada üç şey kəsirdi:  
 Dəryadı dibsiz, 
 Qatırdı qulansız, 
 Göydü dirəksiz.    
 
 Əzizim qara nədir? 
 Qaş üstə qara nədir?  
 Gönü göy, ət qırmızı,  
 Sümüyü qara nədir?  
      (Qarpız)  
 
 Əzizim mən çoxusu, 
 Yəqin bilir çoxusu.  
 Aşıq bir bağa çıxdı,  
 Azı quru, çoxu su.  
 
 336 
      (Yer kürəsi)   
 
 Mən aşiqəm üç ata,  
 Üç oğuldur, üç ata.  
  
 
            Aşıq bir sərbaz gördü,  
 Suvar olub üç ata.  
    (Qoca, iki qılça və bir çəlik)  
 
 Mən aşiqəm azalmaz,  
 Xotkar payın az almaz.  
 Aşıq bir şam görübdü,  
 Yanar yağı azalmaz.  
      (Günəş) 
 Qat qalası,  
 Can piyalası.  
 Uçdu anası,  
 Qaldı balası.   (saman–buğda)  
 
 Üstü pulcuq, 
 Içi qılcıq.   (balıq)  
 
 Qatar–qatar uçarlar,  
 Şəhid olub qaçarlar.  
 Gündüzləri otlayıb 
 Gecələri uçarlar.    
(durna)  
 
 
 Bir damım var  
 Tək dirəkdi.    
(göbələk) 
 Gündüzlər dolanar,  
 
 337 
 Gecələr ağzı açıq yatar.   
(ayaqqabı)  
Ət dirəyin başında 
 Dəmir deşikli papaq.   
(üskük) 
 
 338 
XVI. DEYIMLƏR 
 
* Dalınca qırmızı alma göndərmişdim? 
 * Göydən zənbilinən düşmüsən? 
 * Keçəl başıma ziф salmısan? 
 * Kürün iki atı var, niyə ikisi də ayğırdı?  
 * Sənin qaş–gözün qaradı? 
 * Niyə mənim buynuzum var? 
 * Məgər mən yerdən çıxmışam? 
 * Dəlinin başında palıd ağacı olur? 
 * Səni ana doğub, məni dana? 
* Sən niyə qaragöz inəyin balasısan? 
* Niyə sənə yaş ağac satmışam? 
* Niyə ilan boğazınnan çıxmısan?
 
 339 
XVII. ƏMƏK NƏĞMƏLƏRI 
 
Sayaçı sözləri 
 
Bu saya yaxşı saya, 
Baxar ülkərə, aya. 
Tanrım bərəkət versin, 
Həm yoxsula, həm baya. 
 
Verən əllər say olsun, 
Damağınız çağ olsun. 
Sayaçıya sayanın 
Oğlu–qızı sağ olsun. 
 
Xırda–xırda çəpişlər, 
Yoncanın başın dişlər. 
Gələr yaylağa yaylar, 
Gedər aranda qışlar. 
 
Canım qoyun qarası, 
Yunu məфrəc arası. 
Yağlı südün sağaram 
Yazın yayın arası. 
 
Nənəm ot atar keçi, 
Qayada yatar keçi. 
Qışı sərt gələndə 
Ovlağın atar keçi. 
 
 
Saya gəldi gördünüz? 
Salam verdi, aldınız? 
Saya kimnən qalıb? 
Adəm atadan qalıb. 
 
 340 
Adəm ata gələnnən bəri 
Dünya biriyat olannan 
Şişdiyimiz öyəşdi. 
 
Ağ biləkli gəlinlər 
Sağıcıyam, sağıcıyam deyəsi, 
Qurd biləkli qarılar 
Buluyum–buluyum deyəsi. 
Bu oğlumun deyəsi, 
Bu qızımın deyəsi. 
Sarı suyu çalanda 
Boz kökəyə tökəsi. 
Mal başlı boz köpəyin 
Yerişi qoyuna dəyəsi. 
 
Quşlarla bağlı 
 
Qarğa–qarğa, bizdə cücə yoxdu,  
       O biri kənddə çoxdu.  
    * * * 
      Papıllı фərə,  
      Çıxma divarə.  
      Tutarlar səni,  
      Yeyərlər səni,  
      Qallam avarə.  
* * * 
Toyux yumurtdamıyanda onnarı evin bir oğlan uşağı 
doldurur kisəyə, kisəni də çiyninə alıp toyuxları bu sözlərinən 
qorxudur: 
– Siz yumurtdamırsız, sizdən toyux çıxmaz, aparıb sizi 
dəyirmanda üyüdərəm. 
Bu “hərbə–zorbadan” sonra toyuxlar mütləx 
yumurtdayıllar. 
 
 341 
XVIII. LAYLALAR, OXŞAMALAR 
 
Laylay boyun qurbanı, 
Kəsici qoyun qurbanı. 
Sən yeri bir mən baxım, 
Olum boyun qurbanı. 
 
Laylay dedim doyunca, 
Baş yasdığa qoyunca. 
Pardaxlan qızıl gülüm, 
Bir iyliyim doyunca. 
 
Laylayım quşdar olsun, 
Dağda dərvişlər olsun. 
Zərgərin çoxlu gəlsin, 
Otağın gümüşdən olsun. 
 
Layalay dərdin alım yat, 
Ürəyimə salım, yat. 
Sən bat şirin yuxuya, 
Mənsə oyaq qalım, yat. 
 
Laylay dedim ürəkdən, 
Əlin çıxır bələkdən. 
Sinəm ilə saxlaram 
Səni qardan, küləkdən. 
 
 Laylay, dil aç, söz danış. 
 Gözlərəm mən tez danış. 
 Boy at, eli, obanı 
Kişi kişi gəz, danış. 
 
Laylay mənim, bal balam, 
Tütək götür çal, balam. 
 
 342 
Sən hamıdan gözəlsən, 
Yanağında xal balam. 
 
Laylay atam balası, 
Ayın – günün parası. 
Mən sənə qurban olum. 
Gözüm ağı – qarası. 
 
Göyçək balam, a laylay 
Çiçək balam, a laylay 
Qönçə dolu butasan, 
Hər kamına çatasan. 
 
Qızılı şah budağın 
Kölgəsində yatasan. 
Ay bala, bəndim, laylay 
Şəkərim, qəndim, laylay. 
 
Gül dolu taxtın olsun, 
Qızıldan baxtın olsun, 
Qardaşının toyunda, 
Oynayan vaxtın olsun. 
 
Laylay, göyçəyim laylay 
Gülüm–çiçəyim laylay. 
 
OXŞAMALAR 
 
Balam yatar axşamdan,  
Yuxudan durar o başdan.  
Balam oturar qucaqda,  
Işimiz qalar bucaqda. 
  
Balama dil demişəm,  
 
 343 
Ağlama, gül demişəm. 
Balam dil açan günə,   
Quzu qurban demişəm.  
  
     
  Tarı bundan beşini ver,  
 Beşini ver, on beşini ver. 
  Hamıya on beşin verəndə 
  Bizə iyirmi beşini ver. 
 
 Evim–eşiyimsən,  
Son beşiyimsən, 
Dinim, imanımsan. 
Ümid yerimsən, 
Qaфıl qonağımsan. 
 
Şəki şamaması, 
Xorasan alması, 
Süd doğraması, 
Camış xaması 
Bu balama qurban. 
 
Ay tarı, 
Gəl bacadan bax barı. 
Hər kəs balamı istəməsə 
Evini tez yıx barı. 
 
Oğlan ürəkdi, 
Qız dirəkdi. 
 
Yatmışdım oyanmışam, 
Yastığa dayanmışam. 
O qədər layla deyib 
Yorulub dayanmışam. 
 
 344 
 
 
 
Əlində qəçi, 
Kürəkdə saçı, 
Itdən qaraçı 
Mənim balamdı. 
 
Əlində sülü, 
Sülü, bülbülü, 
Qızların gülü, 
Mənim balamdı. 
        
Əlində tikə, 
Dayandı yükə. 
Bir burnu yekə 
Mənim balamdı. 
 
Tanrı bunun tayını ver, 
Oxunu gizlət, yayını ver. 
Olanlarınkın saxla, 
Olmayanların payını ver. 
 
Başımın al yaylığı, 
Ortası zər yaylığı. 
Hərə bir kərə desin 
Balama can sağlığı. 
 
Ay tarı ayanda saxla, 
Yerini qayanda saxla 
 
Havıya bulud gələndə 
Al qanadın atda saxla 
 
 
 345 
Ay tarı bunnan beşini ver, 
Qocalıb qarımışdara ver. 
Hər şeyə d......... 
Hüşdərə ver. 
 
*  *  * 
 
Balamı dindirməh olmaz, 
Dindirip güldürməh olmaz. 
Balamın bu nənələri, 
Şirin–şirin dilləri. 
Bir cüt çəmən gülləri, 
Qurban kəsdi əmiləri, 
Yaşıllaşdı zəmiləri. 
Balamı dindirməh olmaz, 
Dindirip güldürməh olmaz. 
Balam girip bucağa, 
Örgənipdi qucağa. 
Babası maşın göndərsin, 
Balam gedir ocağa. 
Balam quzu otarır, 
Gədənnəri qaytarır. 
Babası maşın yollasın, 
Balam nəzir aparır. 
 
 346 
XIX. BAYATILAR 
Asaфkəфin daşıyam. 
Qızıl üzük qaşıyam. 
Siz allah yer eyləyin, 
Mən qərib yoldaşıyam. 
 
Naxçıvanı il aldı,  
Bir yar sevdim, el aldı. 
Kaş ki, sevişməyəydim, 
Arzum gözümdə qaldı. 
 
Naxçıvan yolu yavşan,  
Halım olub pərişan. 
Bir ilə kimi gəlməsən, 
Qoyallar mənə nişan. 
 
Asaфkəф ocağında,  
Şam yanar bucağında. 
Burdan bir gəlin keçdi, 
Ağ oğlan qucağında. 
 
Bu dərd məni dəng eylər, 
Vurar başa səng eylər. 
Nə ölərəm qutarram, 
Vurar bəd irəng eylər. 
 
Bir quş gəldi oyannan, 
O tərəфdən, o yannan.  
Ay quş, mənə bir xəbər, 
O tərəфdən, o yannan. 
 
Əzizim yar içəridən, 
Bağrım yar içəridən. 
Gözüm qaldı qapıda, 
Çıxmadı yar içəridən. 
Əzizim gülə baxdı, 
Bülbüllər gülə baxdı. 
Bir gözəl gülümsədi, 
Ağzından gülab axdı. 
 
Ordubadın yolu kərəm, 
Yaxşı deyil duram gələm.  
Ürəyim bağlayıb vərəm,  
Bilməm necə varam gələm. 
 
Burdan bir paşa keçdi,  
Xalları qoşa keçdi.   
Yığdı dünyanın malın,  
Vurdu bir daşa keçdi.   
 
Mən aşiqəm bəxt inən,  
Bağbanı yox bağ tinə.  
Фələk mənim baxtımda  
Baxa mənə, baxtı nə. 
 
Yarı yolladım özüm, 
Allah, mənə bir dözüm. 
Yolda yoldaşı qurban, 
Evə gələndə özüm. 
 
Yaz gəldi doldu dağlar,  
Yaz getdi soldu bağlar.  
Kərəmin nəфəsindən  
Yandı, kül oldu dağlar.  
 
Görünür hürü dağı, 
Duman, gəl bürü dağı.  
 
 347 
Ölü dağı çəkilər, 
Çəkilməz diri dağı.  
Əzizim qara dərdim,  
Dəymədi qara dərdim. 
Gəlmədin, son nəфəsdə  
Aparram gora dərdim.  
 
Mən aşıq oba hanı,  
El hanı, oba hanı? 
Ya məni ora apar,  
Ya gətir o baxanı. 
 
Qızılgülü əkmərəm,  
Dərib yerə tökmərəm. 
Zülфün boynuma keçsə  
Şahmar ola çəkmərəm. 
 
Əzizim arxasızdı, 
Su axıb arxa sızdı.  
Neyləsin bu yazıq el,  
Əzəldən arxasızdır. 
 
Hər torpağın barı var, Bağların 
yarpağı var. 
Dedim getmə, ay oğlan,  
Orda yaman yağı var.  
 
Qaxrının yanı yetim,  
Sözümün canı yetim. 
Qarın doyandan sonra  
Deyərlər hanı yetim? 
 
Mən aşiq gəzər oldum,  
Oxuyub yazar oldum.  
Elə sevdaya düşdüm,  
Quruyub xəzəl oldum.  
 
Atlar yalı boynunda,   
Otlar yalı boynunda.  
Фələk bir iş eylədi  
Qaldım əli qoynunda.  
 
Əzizinəm yaşa bax,     
Düşübdü o, yaşa bax.  
Əcəl vurdu canımı,  
Ya böyün öləm, ya sabah.  
 
Alan sənsən, verən sən,  
Heş demə bir yalan sən.  
Gah evini bəzərsən,  
Gah salarsan talan sən.  
 
Əziziyəm göy bağlar, 
Göy baxçalar, göy bağlar.  
Gözəllərdə qaydadır, 
Ağ buxağa göy bağlar. 
 
Bostan əkili qaldı, 
Kəmənd çəkili qaldı. 
Yarım getdi qürbətə  
Məndə şəkili qaldı.  
 
Xoş gəlmisiz səфaynan, 
Bir əli Mustaфaynan. 
Mən dolannam başına,  
Bu cövrü, bu cəфaynan. 
 
Əzizim, ay əzizim,  
 
 348 
Dalınca qaldı gözüm. 
Yavaş get, ayax saxla, 
Sinəmdə çoxdu sözüm. 
 
Bazara keçi gəldi,  
Keçinin qıçı gəldi. 
Ara verin, yol açın, 
Qəribin köçü gəldi. 
 
Ürəyim saz kimidir, 
Baxçamız yaz kimidir. 
Sənsiz yata bilmirəm,  
Yorğanım buz kimidir. 
 
Ağacda bara baxmaz, 
Heyvaya, nara baxmaz.  
Gözlərim səni gözlər,  
Başqa bir yara baxmaz.  
 
Ayınız ulduz oldu,   
Gecəniz gündüz oldu. 
Doxsandoqquz dərdim var, 
Biri də gəldi, yüz oldu.  
 
Əziziyəm ağ alma, 
Bağda bitər ağ alma.  
Incitmə, yaralarım, 
Sağalmırsan, sağalma. 
 
Əzizim sarı bağlar, 
Gözəllər sarı bağlar.  
Gözlərim gözlərini 
Yadına salıb ağlar.  
  
Gəl gedək kəndə belə,  
Sən qayıt, mən də belə.  
Xeyrinə xeyir allam,  
Şərinə mən də belə.   
 
Göydə qara buludlar,   
Altında ərəb atlar. 
Nə oğlum var, nə qızım,   
Məni ağlasın yadlar.  
 
Əzizim sözüm sənə,  
Düşübdür gözüm sənə,  
Pulum yox qurban alım,  
Qurbanam özüm sənə.  
 
Göydə ulduz can verməz, 
Yaram kaldı qan verməz. 
Gözlərim gözlərinə  
Baxmamışdan can verməz. 
 
Istəməm yad adamı, 
Əridər dərd adamı. 
Böhtan yandıran kimi,  
Yandırmaz od adamı. 
 
A dağlar, sona dağlar,  
Söz yetməz sana, dağlar.  
Yaz фəsli göllərində  
Çalxanar sona, dağlar.  
 
Əziziyəm qara qız,  
Tellərini dara, qız.  
Könüllü bağban ollam   
Qoynundakı nara, qız.  
 
 349 
 
Axşam oldu qaralı,  
Gül bənizin saralı.  
Yar yanımdan gedəli  
Dünya mənə daralı.  
 
Çiyin–çiyinə durduğum, yar, 
Çiyninə çuxa saldığım yar. 
Ayağın altı göy çəmən, 
Boyuna qurban olduğum yar. 
 
Dağlardan əsən külək,  
Səbrimi kəsən külək.  
Yarın zülфün dağıtdın, 
Zalımsan, nəsən külək. 
 
Bahar qədrin gül deyər,  
Eşq atəşin dil deyər.  
Ömrün–günün mənasın  
Ay dolanar, il deyər.  
    
Işığından qalan göz,  
Ağladıqca solan göz.  
Qan tökməsin neyləsin, 
Əzizindən olan göz.  
 
Əzizim ayım hanı? 
Bulud yox, ayım hanı? 
Ocağa qazan asdım, 
Bəs mənim payım hanı?  
 
Bulaq yolu qulaşdı  
Yanı xanalı daşdı.  
Qanrıldım geri baxdım,  
Saç boynuma dolaşdı.  
 
Əzizim duman çökər,  
Qar yağar, duman çökər. 
Aşıq yarın itirsə  
Gözünə duman çökər. 
 
Gedək çeşmə başına,  
Söykək verək daşına.  
Birin sən de, birin mən.  
Dəm verək göz yaşına. 
 
Ellərə bax, ellərə,  
Ördək cumur göllərə. 
Burda bir qərib ölüb, 
Səs düşübdü ellərə. 
 
Ellərin elləri var, 
Alnında telləri var. 
Hərə bir az ağlasın,  
Desinlər elləri var.  
 
Savalan buz bağladı,  
Yollar yarpız bağladı.  
Bir naşı təbib gəldi,  
Yarama duz bağladı. 
 
Mən ölürəm çiçəkdən,  
Yaram qoru milçəkdən  
Yad ağlar, dərdin ağlar,  
Anam ağlar ürəkdən. 
 
Başda özüm aşağı,  
Üzüm, gözüm aşağı.  
Фələk bir oyun etdi 
 
 350 
Kəsdi bizim otağı.   
 
Arı şana dolanır, 
Milçək qana dolanır.  
Dərdi olan bacılar  
Yana–yana dolanır.  
 
Dağların qarı getməz, 
Qüzeydi qarı getməz.  
Qardaşım gedib gəlməz,  
Ürəkdən dağı getməz.  
 
Mən aşıq duman yerdə,   
Dağ yerdə, duman yerdə.  
Düşmən фelinə düşmə,   
Qalarsan yaman yerdə.  
 
Mən aşıx gəlmədilər,  
Dözüm yox gəlmədilər.   
Vətən, səni bölənlər 
Yerli yox, gəlmədilər.  
 
Bilmərəm nə dəmdəyəm, 
Talesiz bir bəndəyəm.  
Yuvasız bayquş kimi,  
Gündə bir vətəndəyəm.   
 
Apardı səyyad məni,  
Saxladı göy at məni.  
Könlüm nigaran gedər, 
Çox yatsam oyat məni.  
 
Ağlamaqdan hayım yox,  
Qardaşım yox, dayım yox.  
Yüklənib qəm karvanım,  
Qəmdən özgə payım yox.  
 
Mən aşıx əsir yarım,   
Yel əsir, əsir yarım.  
Xalqda sən dözümə bax,  
Dərd çəkir əsir yarım.    
 
Mən aşıq qal Dizədə,  
Düş gedək, qal Dizədə.  
Mən sevdim, yad apardı,  
Ürəkdə qaldı zədə. 
 
Əzizim nəçiyəm mən,  
Xana ərzəçiyəm mən.  
Dolandım qapına gəldim.  
Elə bil dilənçiyəm mən.  
 
Mən aşıq gördüyünə, 
At oxu gördüyünə.  
Namərddə sirr əylənməz,  
Mərd deməz gördüyü nə.  
 
Mən aşıq badam çalar,   
Bar verər badamçalar.  
Zülфlərin şahmar ilan,   
Qayıdıb adam çalar.  
 
Əziziyəm qalx indi,  
Tər canımda qalxındı. 
Ayrıldıq, ayrı düşdük 
Qoy dincəlsin xalx indi.  
 
Əziziyəm, badam qız,  
 
 351 
Məhlənizdə yadam, qız.  
Bircə üzünü görsəm  
Illərəcən şadam, qız.  
 
Əzizim bircə–bircə,  
Xalları bircə–bircə. 
Oturaq gül bağında,   
Danışaq bircə–bircə.  
 
Əzizim sənə neynim,  
Düşübdür sənə meylim. 
Tərlan oyadan könlüm  
Yapışmır sana, neylim.  
 
Əzizim düzə ceyran,  
Zülфün sal üzə, ceyran.  
Qorxmursan yad ovçudan,  
Çıxmısan düzə, ceyran. 
 
Mən aşıq səndə qalsın, 
Səndədir, səndə qalsın. 
Can məndə qərar tutmaz  
Göndərim səndə qalsın.  
 
Bağda bitən nədəndir, 
Nə çəltikdir, nə dəndir. 
Günah sənin özündə, 
Inciməyin nədəndir? 
 
Ağ alma allanıbdır,   
Ağacdan sallanıbdır. 
Alma göndərən insan  
Əcəb xəyallanıbdır. 
 
Mollanın əzən yeri 
Məçiddi (məscid) gəzən yeri 
Ilan ollam yalaram 
Ata, sən gəzən yeri. 
 
Buğdalar köklü nədir? 
Yar sevdim bir danədir.  
Olmuşam yar dəlisi,  
Deyirlər divanədir.  
 
Bülbül hanı, gül hanı, 
Bülbül gülün mehmanı.   
Gəldim səni görməyə 
Danışmağa dil hanı.  
 
Ay oğlan, doxtur oğlan,  
Dərmanın çoxdur, oğlan. 
Sevgilin xəstələnib 
Xəbərin yoxdur, oğlan.  
 
Dağlar məni dağladı, 
Görən məni ağladı.  
Zəncir olsa qalmazdım,  
Kəbin məni bağladı.  
 
Ağacda xəzələ bax,  
Dibində gözələ bax.  
Boynun qoymuş çiyninə,  
Sərgərdan gəzənə bax.  
 
O toyda quzu gördüm,  
Tükü qırmızı gördüm.  
Açdım cənnət qapısın,  
Sevdiyim qızı gördüm.  
 
 352 
 
Aşığa əli yara,  
Yol düşdü əli yara.  
Məni yardan ayıranı,  
Yazmışam Əliyara.  
 
Əzizim nalə nədir,  
Əldə piyalə nədir.  
Düşəsən məntək dərdə, 
Biləsən nalə nədir.  
 
Mən aşığam yüz dərdə,  
Yüz dərmana, yüz dərdə.  
Canım bir dərdə düşüb,  
Gözüm qalıb üzlərdə.  
 
Bağda boran oldumu?  
Yağdı boran oldumu? 
Yarım burdan keçəndə,  
Onu görən oldumu? 
  
Ay dolana–dolana,  
Il dolana–dolana. 
Elə pis vaxtımdır ki,  
Gəl dolana–dolana.  
  
Əzizim qazan ağlar,  
Od yanar, qazan ağlar,  
Bel batmaz, külüng qazmaz,  
Qəbrimi qazan ağlar.  
 
Arxalığın yeddi qat,  
Üçün saxla, dördün sat.  
Mənə yaylıq almadın,  
Canın çıxsın yalqız yat.  
 
Yaralandım yatmanam,  
Dərdi batman–batmanam.  
Mən özüm yaralıyam,  
Yaralı oyatmanam.  
 
Qardaşı ölən neylər,  
Kəsər bağrını teylər.  
Ağlar, bacara bilməz,  
Dönər midarə eylər.  
 
Qaya başında təndir,  
Dəstək gətir gəl yandır.  
Dadanmamış kəkliyə  
Al qoynuna dadandır.  
  
Eləmi Qarabağı, 
Gəncəni, Qarabağı.  
Bir cüt tərlan itirdim,  
Qoynunda qara bağı.  
 
Xoruzun ban verməyin,  
Yaramın qan verməyin.  
Heç analar görməsin,  
Balanın can verməyin.  
 
Dalımı dağa verrəm,  
Dağa sadağa verrəm.  
Eşitsəm qardaş gəlir,  
Canım sadağa verrəm.   
    
Lay–layın quşdar olsun, 
Dağda dərvişdər olsun.  
 
 353 
Zərgərin çoxlu gəlsin, 
Otağın gümüşdən olsun.  
  
Dağlar sənin əlindən,  
Bağlar sənin əlindən.   
Yüz min yaralı gördüm,  
Ağlar sənin əlindən.  
 
Yaralıyam yatmaram,  
Mənzil uzaq, çatmaram.  
Ilan vuranlar yatsa,  
Mən bəxti kəm yatmaram. 
 
Əzizim neyləmişəm,  
Bağrımı teyləmişəm  
Məndən niyə incidin,  
Mən sənə neyləmişəm? 
 
Ay doğdu baxdı keçdi,  
Şimşək tək çaxdı keçdi.  
Vaxtsız gedən cavanlar  
Dünyadan baxdı keçdi.  
  
Əziziyəm Şərurdan,  
Çaylar axır Şərurdan.  
Mayam yoğrulub mənim  
Əzəmətdən, qürurdan.  
 
Kəklik daşa dağıldı,  
Səkdi, başa dağıldı.  
Məni elə vurdular,  
Qanım daşa dağıldı.  
  
Boynuna salıb silsilə,  
Şeh düşüb qızıl gülə.  
Çağır фaytonçu gəlsin,  
Gedirəm yarımgilə.  
 
Köynəyin alasıdır,  
Geymisən alasıdır.  
Düşmən ağ geyinəndə  
Sənə qara yaxşıdır.  
 
Sən mənim baxtımı gör, 
Qızıldan taxtımı gör. 
Üz döndərib gedən yar, 
Dön bəri, baxtımı gör.  
 
Əzizim xana solmaz,  
Gün vurar xana solmaz. 
Olsa, öz anam olsun, 
Özgədən ana olmaz.  
 
Əziziyəm yorğana,  
Su burular yarğana.  
Ovçu bir maral vurub,   
Özün verib yarğana.  
 
Əzizim səsə gəlləm,  
Eşidib səsə gəlləm. 
Desələr yarın gəlir, 
Yolları kəsə gəlləm.  
 
Yeri, salatın yeri, 
Səlbi Salatın yeri.  
Yerinə yadlar gələr,  
Geyər xalatın, yeri.  
 
 
 354 
Hanı o dərdi yozan,  
Dərdindən oldum ozan.  
Bu dərdlərin içində  
Istər üz, istər uzan.   
 
Ağ dəvə ağlı getdi,   
Zəncirdə bağlı getdi.  
Iki könül ayrıldı,  
Sinəsi dağlı getdi.  
 
Yetiməm, atam sənsən, 
Qəribəm, butam sənsən. 
Düşmüşəm qəm dəryasına,  
Qolumdan tutan sənsən.   
 
Aşıq bəyaz ellərin, 
Xanım bəyaz tellərin.  
Çək ağzım, bağla gözüm,  
Sonra oyat ellərin.  
 
Mən aşiqəm yasindən,  
Quran oxur yasindən.  
Dünya mənim deyənin  
Biz gəlirik yasından.  
 
Dam üstə kəl durubdur, 
Qız kəфənin yuyubdur.  
Qız qaçar, oğlan qovar,  
Kopoğlu qudurubdur.  
  
Açdı çuxasın oğlan,  
Məxmər yaxasın oğlan.  
Əsli gör haralıdı,  
Yoxdu vəфası oğlan.  
  
Mən aşıq sarı novdan,  
Su gəlir sarı novdan.  
Evin yıxılsın фələk,  
Ayırma yarı yardan.  
 
Qızıl gül səpələndi,  
Meh vurdu, səpələndi.  
Yardan xəbər gəlmədi,  
Ürəyim şübhələndi.  
 
Əziziyəm bu daşı, 
Yaxşı saxla bu daşı.  
Kaş bu gündən olaydım  
Sənin həyat yoldaşın.  
 
Yurğunun ağaşları, 
Qar gətirməz başları.  
Yurğuya qız verənin  
Qırılsın qardaşları.  
  
Mən aşıq yana baxtım,  
Yanırsan yan, a baxtım.  
Salam verdim yan keçdin, 
Mən yana–yana baxdım.  
 
Əzizim para–para,  
Alma kəs para–para.  
Gedin yarıma deyin,  
Vurubdur mənə yara.  
  
Araxçını silim qoy,  
Dörd yanına qızıl qoy.  
Məni sənə verməzlər,  
 
 355 
At yəhərin hazır qoy.  
 
Əlimdə quş üzümü, 
Yola dikdim gözümü. 
Desələr yarım gəlir, 
Öldürərəm özümü.  
 
Araz kimi axıram,  
Yandırıram, yaxıram. 
Gözlərində gözüm var, 
Həsrət ilə baxıram.  
  
Kişmişi qoydum yükə,  
Yeddi qat bükə–bükə.  
Məni yardan eyləyən    
Doğransın tikə–tikə.  
  
Damdan–dama gəzərlər,  
Damda qurud əzərlər.  
Toyda gəzən çox olar, 
Kor işləri bəzəllər.  
 
Burdan bir maşın keçdi,  
Tutmadı başın keçdi.  
Xalxdan bir–bir gedəndə 
Bizdən bir qoşun keşdi.  
 
Aşıx arxa dolanır,  
Bulud çarxa dolanır.  
Qərib adam yad vətən, 
Qorxa–qorxa dolanır. 
 
Qara atın qulağı,  
Gözləri şah bulağı.  
Eşitsəm yar evlənib,  
Qara gəlsin duvağı.  
 
Araxçının xəzəli,  
Danışmayın məzəli.  
Hara qoyub gedirsən, 
Mənim kimi gözəli.  
  
Mən aşıq el başına,  
Sancıbdı tel başına.  
Mənim başıma gələn 
Gəlməsin el başına.  
 
Dəryada gəmim qaldı,  
Qərq oldu gəmim qaldı.  
Arzun gözündə qalsın, фələk,  
Necə ki mənim qaldı.  
 
Çəltiyin lümə qaldı,  
Döymədim, kimə qaldı?  
Yaxşı ev–eşik yığdım,  
Bilmədim kimə qaldı.  
 
Gedərəm, yolun dağdı,  
Əcəb heyvalı bağdı.  
Çəkəsən mən çəkəni,  
Görəsən necə dağdı.  
 
Ay dolana–dolana, 
Gün dolana–dolana.  
Gəl gəzək bu dağları, 
Biz dolana–dolana.  
  
Naxçıvan böyük şəhərdi,  
 
 356 
Yatdım, durdum səhərdi.  
Səni yuxuda gördüm,  
Ürəyim bir təhərdi.  
 
Mən aşıq aran yerdə,  
Çöl yerdə, viran yerdə.  
Фələk köçümü qaytarıb,  
Mənzilə varan yerdə.  
 
Əmim oğlu evinə,  
Şal yaraşır birinə.  
Əminqızı qurban,  
Qələm tutan əlinə.  
 
Əzizim Dağıstana,  
Yol gedər Dağıstana.  
Necəsən bir ah çəkim,  
Ahımdan dağ isdana.  
 
Əmoğlu, gedək bağa,  
Çiynimdəki yaylığa.  
Sən hava ol, mən bulud,  
Kəvşənə yağa–yağa. 
 
Əziziyəm sağ qalar,  
Ocaq sönər, sac qalar.  
Acın qarnı doysa da,   
Gözü doymaz, ac qalar.  
 
Əziziyəm o taya,  
O xərmənə, o taya.  
Zülфlərin kəmənd eylə  
Çək məni də o taya.  
 
Əzizim arı şanda,  
Beçələr arı şanda.  
Mələklər şaddıq eylər,  
Iki yar barışanda.  
 
Aşıq irza sənindir,  
Imam Rza sənindir.  
Qalsan kənizin ollam,  
Getsən irza sənindir.  
 
Heyranam boz börkünə,  
Qonubdu toz börkünə.  
Yarım, bədnəzər çoxdur,  
Dəyməsin göz börkünə.  
 
Bağa girdim yarpağa,  
Qoymadın qoparmağa.  
Cavanam irəhm elə,  
Məni qıyma torpağa.  
 
Gün getdi sarı qaldı,  
Günüm ovsarı qaldı.  
Dönüb dala baxmaqdan,  
Gözümdə sarı qaldı.  
 
Ay gəlin, saşdı gəlin,  
Divardan aşdı gəlin.  
Sən bükdüyün düyünçəni  
Gör kimlər aşdı gəlin.  
 
Evləri burda yoxdu,  
Köçüblər, yurtda yoxdu.  
Canım necə can versin,  
Can alan burda yoxdu.  
 
 357 
 
Çıxdın divar üstünə,  
Divar uçdu üstünə.  
Mən sənə neyləmişdim,  
Günü gətdin üstümə.  
 
Əlinə saz verdilər,  
Yonqusun az verdilər.  
Payları payladılar, 
Haqqını az verdilər.  
  
Xırdaca qol qarmağı,  
Yar xınası barmağı. 
Mənim yarım uşaxdı,  
Nə bilir yalvarmağı.  
 
Dağları kömürdəndir,  
Keçən gün ömürdəndir.  
Vədə verdin gəlmədin.  
Ürəyin dəmirdəndir.  
 
Evləri yaxın yarın,  
Boyuna baxım yarın.  
Baxmaq ilə doymaram,  
Bəlgəsin taxın yarın.  
 
Əzizim mən də gələm,  
Minib kəməndə gələm.  
Qoşulub qardaşına,  
Siz olan kəndə gələm.  
 
Əzizim coşub daşdım,  
Hicran dəфtərin aşdım.  
Фələk güclü, mən gücsüz,  
Götürüb başım qaşdım.  
 
Bu yaxa, mənim yaxam,  
Silsiləm yoxdur taxam.  
Mənim nə vaxtım idi,  
Ah çəkib yola baxam.  
 
Burda bir xanım gedər,  
Ardınca canım gedər.  
Bir yerdən yaralansam,  
Yüz yerdən qanım gedər.  
 
Kostiyumun dəstinə,  
Ətir səpdim üstünə,  
Neyləyim arvadın var,  
Məni də al üstünə.  
 
Əzizim qurud aşı,  
Yeməyə qurud aşı.  
Xudamın könlü alsa,   
Göyərdər quru daşı.  
 
Əsafkəф ocaq–ocaq  
Orda şamlar yanacaq.  
Xoş o qızın halına  
Sevdiyinin olacaq.  
 
Stol üstə göy daraq,  
Yarımı gördüm bayaq.  
Qaçdım, yetişəmmədim,  
Qırılsın belə ayaq.  
 
Kəkliyim suda gəlir,  
Boynunda duva gəlir.  
 
 358 
Yar yolu gözləməkdən   
Başıma hava gəlir.  
 
Kələğayının qarası,  
Çox çəkmədi arası.  
Gedibdir gələcəkdir,  
Qaynanamın balası.  
 
Əzizim neyləmişəm? 
Bağrımı təyləmişəm.  
Məndən niyə incidin,  
Mən sənə neyləmişəm.  
 
Əmim oğlu ziyadə,  
Iki quş bir yuvadə. 
Bir at götür, bir qamçı,  
Əmqızın gedir yadə.   
 
Naxçıvanın duz dağı,  
Duz təpəsi, duz dağı.  
Çəkdi yar sinəm üstə,  
Dağ üstündən yüz dağı.  
 
Ağrıdan gəl, Ağrıdan,  
Başmaqcığım sarğıdan.  
Mən elə qız deyiləm,  
Qardaş başın ağrıdam.  
  
Əlimdə yayıma bax,  
Gül üzlü ayıma bax.  
Çəkdiyim zəhmətimə,  
Aldığım payıma bax.  
 
Çoban qoyuna gedər,  
Baxar boyuna gedər.  
Çobanın ağ şişəyi,  
Toy ətliyinə gedər.  
 
Payızın əzəlidir,  
Bağçanın xəzəlidir.  
Adına qurban olum,  
Adların gözəlidir.  
 
Gün ortadan dayanar,  
Aləm nura boyanar.  
Bir bayatı deyərəm,  
Yar yuxudan oyanar.  
  
Bu dağlar uca dağlar,  
Gündüzü gecə dağlar.  
Ovçusu cavan ölüb,  
Maralı qoca dağlar.  
 
Sallandı gəldi göyçək,  
Başında güldü göyçək.  
Əlində bir dəstə gül,  
Üzü güldən də göyçək.  
 
Qızıl üzük miyanı,  
Durmaz barmağın qanı.  
Bağçamıza dolan gəl,  
Olum gözün qurbanı.  
 
Əziziyəm belə yaz,  
Qələm götür, belə yaz.  
Nakam könlüm şad olmaz  
Yüz il gəlsə belə yaz.  
 
 
 359 
Yaylığım həşdi–hüşdü,   
Həşyəsi yerə düşdü.  
Yüz min iyid içində,  
Gözüm çobana düşdü.  
 
Bu gələn dəvəlidi,  
Yüklüdü, dəvəlidi.  
Gözümün ilkin avı,  
Sevdamın əzəlidi.  
 
Köynəyi sarı canım,  
Saşdı bir arı canım,  
Yar dərdini çəkməkdən 
Qalmayıb yarı canım.  
 
Ağdı biləyin, oğlan,  
Nədi diləyin, oğlan?  
Gedərəm eləsinə,  
Yanar ürəyin, oğlan.  
 
Qardaşlarım, qoşa gəl,  
Qarlı dağlar aşa gəl.  
Dəsmalı al əlinə,  
Ağlaşa–ağlaşa gəl. 
  
Bu gələn naxır deyil,  
Saralan taxıl deyil.  
Könlüm səni istəyir,  
Mənzilin yaxın deyil.    
 
Çaylar olub dişləmə,  
Çayın pulun xərşləmə.  
Evə qonaq gələndə,  
 Ərzi–giley başlama.  
 
Ağ gülü atdım çaya,  
Camalın bənzər aya.  
Cavan ömrüm çürüdü,  
Günləri saya–saya.  
  
Göydə ulduz aynadı,  
Gözüm yardan doymadı.  
Gəlirdim səni görəm,  
Zalım фələk qoymadı. 
 
Əzizim qalmaqala, 
Kimsiyə qoyma qala. 
Mən səni gizli sevdim  
Kim saldı qalmaqala.  
 
Qondaran dik dabandı,  
Yerə vurma amandı.  
Sevəsən getmiyəsən,  
Görəsən nə yamandı.  
 
Əmim oğlu kür idi,  
Əl dəsmalı kir idi.  
Qazan asdım yumağa,  
Axar çaylar qurudu.  
 
Bulaq səndə qum olaydım,  
Əriyəydim qum olaydım.  
Nişanlım suya gələndə,   
Küzəsinə mən dolaydım.  
 
Aşıq bayat elləri,  
Xalın boyar telləri.  
Çək ağzım, bağla gözüm,   
 
 360 
Qardaş, oyat elləri.  
 
Əzizim bol–bolluqdu,  
Dam üstə dam bolluqdu.  
Qalada bir toy tutdum,  
Şabaşı göy yolluqdu.  
 
Mən aşıq duman yerdə,  
Çən yerdə, duman yerdə.  
Düşmən фelinə düşmə,  
Qalarsan yaman yerdə.  
 
Gəldi zamana neylim,  
Keçdi zamana neylim.  
Çar çarı üstümnən qoşdu,  
Döndərdi samana, neynim.  
 
Bülbül qurban güllərə,  
Qurban şirin dillərə.  
Hamı əl–ələ versə,  
Yağı neylər ellərə.  
 
Dağların qarı getməz,  
Quzeydi, qarı getməz.  
Qardaşım gedib gəlməz,  
Ürəkdən dağı getməz.  
 
Dağlar dağladı məni,  
Görən ağladı məni.  
Zəncir olsa qırardım,  
Bu qəm bağladı məni.  
 
Mən olmuşam nəvayə,  
Gəl qulaq as nəvayə.  
Nə namərdə yoldaş ol,  
Nə ahə düş, nə vayə.  
 
Yox aşığım kim saya,  
Kimsə qaşmaz, kim saya.  
Ye malın, sür dövranın,   
Ye, qalmasın kimsəyə.   
 
Dəniz susuz olarmı? 
Dibi qumsuz olarmı?  
It oğlu, köpək oğlu,  
Qız da toysuz olarmı? 
 
Sarı–sarı hasarı,   
Sarvan çəkər hasarı.  
Qızıl bərgah sahibi,  
Yönünü sal ev sarı.  
 
Bu dağa yol salaydım,  
Karvanı bol salaydım.  
Bilsəydim ayrılıqdı,  
Boynuna qol salaydım.  
 
Üç qardaş, a üç qardaş,   
Xənçəri gümüş qardaş.  
Bacın qərib yerdədir,  
Çək cilovu, düş, qardaş.  
 
Ay dolana–dolana,  
Il dolana–dolana.  
Elə sığışdır məni,  
Gəl dolana–dolana.  
 
Aşıq dərdə nə bağlar.  
 
 361 
Gümüş gərdənə bağlar.  
Gedək dərdli yanına,  
Görək dərdə nə bağlar.  
  
Üzərrik dənə–dənə,  
Dağılsın dörd bir yanə.  
Qohum ola, yad ola,  
Gözü burada yana.  
 
Mərcimək gilə–gilə,  
Ölçürəm silə–silə.  
Yarım qapıdan girib,  
Baxıram gülə–gülə.  
 
Əliф mənəm, bey mənəm,  
Əliф qəddin əymərəm.  
Vermə əcəl köynəyin,  
Mən cavanam geymərəm.  
 
Əziziyəm bu qaşı,  
Yaxşı saxla bu daşı.  
Kaş bugündən olaydım  
Sənə həyat yoldaşı. 
 
Mən aşiq yana baxtım  
Yanırsan yan, a baxtım.  
Salam verdin, yan keçdin,   
Mən yana–yana baxdım. 
 
Aşiq sayad elləri,  
Xalın sayad elləri.  
Sən yat yuxun alginən,  
Sonra oyat elləri.  
 
Çobana bax, çobana,  
Verib daban–dabana.  
Çobandan süd istədim 
Döndü qıllı qabana.  
 
Burası doğanaqdır,  
Yar qalada qonaqdır.  
Gedəndə küsdürmüşəm,  
Gələndə bidamaqdır.  
 
Əziziyəm asanda 
Dağdan karvan asanda 
Yolumu sel apardı 
Çaylar aşıb daşanda 
 
Əziziyəm gül ara 
Ulduz hara gül hara 
Bu dünya əfsanədi 
O dünyada gün ara 
 
Aşıq elə gəl barı, 
Şana telə gəl barı. 
Ürəyim səni istəyir, 
Bizim elə gəl barı. 
 
Ay çincini–çincini,  
Öpüm ağzın içini.  
Yar bir otaq tikibdi,  
Mən onun göyərçini.  
 
Dağlar, otun qurusun,  
Bağlar, suyun qurusun.  
Фələyin də mənim tək  
Matı–qutu qurusun.  
 
 362 
 
Armud ağacı nəli,   
Dibi yaşıl xəlçəli.  
Göydən bir səda gəldi,  
Ya Məhəmməd, ya Əli.       
 
Qarayam Qəmbər kimi,  
Müşk ilə ənbər kimi.  
Qaranı elə sevərlər,  
Isa peyqəmbər kimi.  
 
Duman dağdan belə gəl,  
Dolan bağdan belə gəl.  
Əzrayıl ava çıxıb,  
Səni vurar, belə gəl.  
 
Əzizinəm oxu tər,  
Oxu bülbül, oxu tər.  
Alma sinəmi nişan,  
Qəm içində ox itər.  
 
Elin toyu həzarat, 
Balam toyu həzarat.  
Gəlmişəm toyun görəm, 
Oğlun toyu hazarat.  
  
Qaşları qələm–qələm,  
Pulum yox səni alam.  
Səni əzrayıl aparsın,  
Mən ordan satın alam.  
 
Bu qaya daş qayadır,  
Ürəyi boş qayadır. 
Görən kimi itirib,    
Gözləri yaş qayadır? 
 
Əziziyəm sanına,  
Durna baxmaz yanına.  
Sənə bir yol baxanın,  
Od salırsan canına.  
 
Bənövşə itirmişəm,  
Su verib yetirmişəm.  
Yaxşı günləri, bala,  
Mən belə bitirmişəm.  
 
Mən aşiq tikan evdə,  
Gül batsın tikan evdə.   
Allah necə can verim 
Özgələr tikən evdə? 
 
Bostan əkili qaldı,  
Kətan tikili qaldı.  
Yarım getdi qürbətə,  
Məndə şəkili qaldı. 
 
Ellərə bax, ellərə,  
Yağış yağar güllərə.  
Burda bir iyid ölüb,  
Səs salıbdı ellərə.  
 
Bağda üzüm ağacı,  
Üzüm–gözüm ağacı.  
Bağa baltalı girib,  
Kəsib bizim ağacı.  
 
Əziziyəm xoş mələr,  
Quzu mələr, qoş mələr.  
 
 363 
Sevgisinə yetməyən,  
Dağlarda mələr, mələr.  
 
Marala bax, marala,  
Vur oxunan yarala.  
Evinə hay–küy düşüb,  
Gəl özün sal qarala.  
 
Əzizim yaşa məni,  
Güllərdə yasəməni.  
Qəm içində üzürəm, 
Çağırma yasa məni.  
  
Samovarın miskinə,  
Gedək yarın yasına.  
Ölübdü yar, ölübdü,   
Gedərəm ayrısına. 
 
Samovarın çəhləri,  
Seçibdi göyçəkləri.  
Yar özü göyçək deyil,  
Göyçəkdi birçəkləri.  
 
Gün getdi dalda qaldı,  
Əlim divarda qaldı.  
Iyid ölmüş, qan qusmuş,  
Bilmədim harda qaldı.  
 
Bı yaxa mənim yaxam,  
Üzüyüm yoxdu taxam.  
Mənim nə vaxtımdı,  
Ah çəkib yola baxam? 
 
Çıx dama yerin salım,  
Əlinnən gülün alım.  
Tehrana gedən oğlan,  
Qəyit gəl qadan alım.  
 
Tehran yolları kələm,  
Ürəyim bağlayıb vərəm. 
Ürəyim səni istər,  
Vaxt yoxdur duram gələm.  
 
Nağarayam, nağara,  
Nağaraya ver ara.  
Bağlanıb mənim qapım,  
Mən hara gedim, hara? 
 
Əmim oğlu olasan,  
Mənə yaylıq alasan.  
Mana yaylıq almasan,  
Qadam–balam alasan.  
 
Hakuşqada quş durmaz,  
Kətan köynək, yaş durmaz.  
Qız oğlanın qoynunda,  
Səhərəcən dinc durmaz. 
  
Yeri–yeri qarnı yırtıq,  
Nəyindi məndən artıq.  
Telim telin bərabəri,  
Cığalarım səndən artıq.   
 
Gedirəm yolum dağdı,  
Könlüm heyvalı bağdı.  
Çəkərəm gizlin dərdin, 
Necə ki, canım sağdı.  
 
 
 364 
Фələyin öz əlindən,  
Ağladım göz əlindən.  
Gedim kimə nə deyim,   
Bəxtimin öz əlindən.  
 
Yatanacan ağlaram,  
Ölənəcən ağlaram.  
Torpağım torpağına,  
Qatanacan ağlaram.  
 
Aşıq məzədi dərdim,  
Meydi, məzədi dərdim.  
Harda yadıma düşdün,  
Orda təzədi dərdim.  
 
Bənövşəyəm, bitərəm,  
Kol dibində itərəm,  
Gözləyərəm gəlməzsən,  
Boynu əyri bitərəm.  
 
Əzizim sarı dağdan,  
Su gəldi sarı dağdan,  
Фələk səndə nə qaydadır  
Ayırdın yarı yardan? 
  
Əzizim oyat məni,  
Aparıb göy at məni.  
Dərd–qəm yuxusundayam,   
Çox yatsam oyat məni.  
 
Əzizim baş əymənəm,  
Ağacı yaş əymənəm.  
Lap belə cavan ölsəm,  
Namərdə baş əymənəm.  
       
Mən aşıq tut nubarı,  
Yeməyə tut nubarı.  
Sevib almayacaqsan,  
Adımı tutma barı.  
 
Çobanı qoyun əyməz,  
Eyləyər toyun, əyməz,  
Igid oğul düşmənə,  
Yalvarıb boyun əyməz.  
 
Kəklik daşda nə gəzər? 
Kirpik qaşda nə gəzər? 
Ağlı olmayan adamın,  
Huşu başda nə gəzər? 
 
Durnalar düzüləndə,  
Qıy vurub süzüləndə,  
Düşmən mürada yetər,  
Əl əldən üzüləndə.  
  
Mən aşıq duman yerdə,  
Dağ yerdə, duman yerdə.  
Düşmən фelinə düşmə,  
Qalarsan yaman yerdə.  
 
Bağa girdim almadı,  
Yığdım qoynum dolmadı.  
Hansı həkimə getdim,  
Dərdə çara olmadı.  
  
Istəməm yad adamı,  
Əridər dad adamı.  
Böhtan yandıran kimi,  
 
 365 
Yandırmaz od adamı.  
 
Yandı bağrımın başı,  
Ahım əritdi daşı.  
Tərpətdi göy dəryanı, 
Axıtdığım göz yaşı.  
 
Qoyunu yuyun gəlsin,  
Dərisin soyun gəlsin.  
Balası mələyəndir,  
Anasın qoyun gəlsin.  
 
Əzizim iri–iri,  
Xalların iri–iri,  
Məni səndən eyləyəni,  
Çürüsün diri–diri.  
 
Əzizim üz verənim,  
Riz alıb, üz verənim,  
Başına daş düşübdü  
Sənə də söz verənin.  
 
Əzizinəm bu bağa,  
Bu bağçaya, bu bağa,  
Qurban olum o yara,  
Bir də gələ bu bağa.  
 
Əzizim çaylar belə,  
Hey coşub çağlar belə.   
Dağdan ayrıldığımdan  
Ağlayır çaylar belə.  
 
Əzizinəm, ay gözəl,  
Günəş gözəl, ay gözəl.  
Qarşında diz çöksəm də,  
Alçalmaram, ay gözəl.  
 
Aydan aya baxarlar,  
Qızıl üzük taxarlar.  
Yarı göyçək olanın   
Evini tez yıxarlar.  
 
Bulağın başına sən,  
Dibinin daşına sən.  
Düyün qoydun, dağ çəkdin,  
Ürəyin başına sən.  
 
Əzizim gülə can ver, 
Öl, bülbül, gülə can ver.  
Dost səndən can dilərsə,  
Sən gülə–gülə can ver.    
 
Bulud endi dağlara,  
Xəzan gəldi bağlara.  
Фələyin gərdişindən,  
Ömür–gün keçdi qara.  
 
Enişdən enənə bax,  
Dolayı dönənə bax! 
Muradına çatmayıb,  
Çırağı sönənə bax.   
 
Əzizim iydə şirin,  
Yeməyə iydə şirin,  
Gəl yaxınca oturaq,  
Danışaq bir də şirin.  
 
Lalə aldı tez gətir,  
 
 366 
Arşın apar, bez gətir.  
Nə qonşuya söz apar,  
Nə qonşudan söz gətir. 
 
Pəncərədən əl eylər,  
Əlləri gəl–gəl eylər.  
Iki könül bir olsa, 
Dağdan, daşdan yol eylər.  
 
Kəklik daşda nə gəzər  
Qələm qaşda nə gəzər.  
Yoldaşı pis olanın,  
Əqli başda nə gəzər? 
 
Bağ oldum, bostan oldum,  
Dillərdə dastan oldum.  
Üç günlük aşna üçün,  
Yüz illik dostdan oldum.  
 
Əzizim mərdə məni,  
Salmısan dərdə məni.  
Namərdə qul olmaram,  
Qurban kəs mərdə məni.  
 
Qalada xoruz banlar,  
Onun dilin kim anlar?  
Yarım mənnən küsübdür,  
Qoymayın, müsəlmanlar.  
 
Yetişib dəyməmişəm,  
Qol–budaq əyməmişəm.  
Quran gətir əl basım,  
O qıza dəyməmişəm.  
 
Kəkliyin yava gəlir,  
Boynunda duva gəlir.  
Yar həsrətin çəkməkdən,  
Başıma hava gəlir.  
 
Barmağım beşdi mənim,  
Yaşım on beşdi mənim.  
Dədə, məni ərə ver,  
Ər vaxtım keşdi mənim.  
 
Gümüş telinə qurban,  
Kəmər belinə qurban.  
Dünyada bir canım var  
Şirin dilinə qurban.  
 
Plovu süzdürmüşəm,  
Nimçəyə düzdürmüşəm.  
Üç günün gəliniyəm,  
Qaynanamı küsdürmüşəm.  
 
Mən aşıq yekə dərdim,  
Dağlara çökə dərdim.  
Nər çəkməz, maya çəkməz,  
Yüklənə yükə dərdim.  
 
Adını gül qoydular,  
Əlinə pul qoydular.  
Sənin nə vədən idi,  
Adını dul qoydular? 
 
Əmiqızı ha, əmiqızı,  
Sənə qurban qoç–quzu.  
Sən ki, mənə gəlmədin,  
Qoy gəlsin yadlar qızı.  
 
 367 
 
Onbir ondan yaxşıdır,  
Çuxa dondan yaxşıdır. 
Düşmənə boyun əymə,  
Ölmək ondan yaxşıdır.  
 
Bu dağlar ahı neylər,  
Iyid pənahı neylər.  
Ümüdümü gəl üzmə, 
Görək ilahi neylər.  
 
Tuфan gələr, dağ kəsər,  
Yel vuranda bağ əsər.  
Sən yadıma düşəndə,  
Ürəyim zağ–zağ əsər.  
 
Bülbül hanı, gül hanı?  
Gül hanı, bülbül hanı? 
Yarı yalqız görəndə, 
Danışmağa dil hanı? 
 
Bülbülün dadı nədi? 
Фəryadı, dadı nədi? 
Əllərdən–ələ düşən, 
Bir gülün adı nədi? 
 
Qızıl gül üç gün açar, 
Üç yarpaq, üç gül açar.  
Çağırsan Əbülфəzi, 
O yaxşı müşkül açar.  
 
Aşığım yaz a dərdim,  
Qanan yox yoza dərdim.  
Фəqir bir bülbül kimi  
Qalıbdı yaza dərdim.  
 
Çadırları qurmuşam,   
Qalaqları vurmuşam.  
Mən фələyin əlindən  
Dayanmışam, durmuşam.  
 
Göydə qara buludlar,  
Para–para buludlar.  
Mənim ərzi halımı 
Apar yara, buludlar.  
 
Bulud gəlir dağ üstə,  
Şeh tökülür bağ üstə.  
Şamamanı gizlətmə,  
Qoy görsənsin tağ üstə.  
 
Gedirəm sərdəstə mən,  
Olmuşam sərgəstə mən.  
Gəlib əcəl фərmanı,  
Yazılmışam başda mən.  
 
Çayların bol daşı var,  
Bol suyu, bol daşı var.  
Yar qürbətdə darıxmır  
Yanında yoldaşı var.  
  
Vurulmuşam qaşına,  
Gözlərinin yaşına.  
Baş götürüb qaçaram   
Uca dağlar başına.  
  
Araxcının mirvarı,  
Dərdi deyim, din barı.  
 
 368 
Çox danışıb ağlama,  
Mən dinləyim, sən zarı.  
 
Yel əsəndə gül incir,  
Bülbül incir, gül incir.  
Yad bağban bağa girsə,  
Yarpaq tökər gül incir.  
  
Arazım aran yeri,  
Sızıldar yaram yeri.  
Hər möhlətə dözərəm,  
Kəsilib çaram, yeri.  
 
Əzizim yad ağlasın,  
Gülməsin, yad ağlasın.  
Yardan vəфa görmədim,  
Yad yansın, yad ağlasın.  
 
Əzizim ay evinə,  
Gün gedər ay evinə.  
Getdim yarı görməyə,  
Düşdüm vay–vay evinə.  
 
Ayımız ulduz oldu,  
Gecəmiz gündüz oldu.  
Doxsandoqquz dərdim var,  
Bir də gəldi, yüz oldu.  
 
Qürbətə düşdü yolum,  
Düşmən oldu sağ–solum.  
Eldən ayrı düşəli,   
Buxovlandı əl qolum.  
 
Əzizim qara gözlər,  
Sürməli qara gözlər.  
Məni фələk əyməzdi. 
Əyibdir qara gözlər.  
 
Əzizim dağı düzə,  
Saçların dağıt üzə.  
Qorxuram bir ah çəkəm  
Döndərəm dağı düzə.  
 
Ay at, nalına qurban,  
Xətti–xalına qurban.  
Məni anama yetir,  
Dırnaqlarına qurban.  
 
Çoban, itin qudursun, 
Arxasında su dursun.  
Iyidsən qarğamaram,  
Sənin dilin qurusun.  
 
Arı şana dolanır,  
Milçək qana dolanır.  
Sevdiyim olmayan oğlan,  
Yana–yana dolanır.  
 
Araz daşdı, ay aman,  
Həddin aşdı, ay aman.  
Keçən günlərim keçdi,  
Hamısından bu yaman.  
  
Dərya dərdin kim üzər,  
Durar mərcə kim üzər.  
Qardaşın yaxşısından, 
Görən əlin kim üzər.  
 
 
 369 
Yetiməm, yoxdu atam,  
Məxmərəm, yoxdu butam. 
Düşmüşəm yaman dərdə,  
Bir yer də yoxdu atam.  
 
Günün sarısı mənəm,  
Dağın balası mənəm.  
Allaha qurban olum,  
Bəxti qarası mənəm.  
 
Mıxəy əkdim bel ilə,  
Hey suvardım sel ilə.  
Mən səndən ayrılmazdım,  
Ayırdılar фel ilə.  
 
Ay heldə–heldə çoban,  
Tüфəyi beldə çoban.  
Sən məni harda sevdin,  
Bu qərib eldə, çoban? 
 
Mən bu bağa gəlmişəm,  
Yana–yana gəlmişəm.  
Götürmüşəm dərdimi  
Ağlamağa gəlmişəm.  
 
A dağlar, uca dağlar,  
Hamıdan uca dağlar.  
Ayrılıqdan, üzüldüm, 
Mən dözüm necə, dağlar?  
 
Eləmi ya saraylar,  
Ürəyim yas haraylar.  
Üstümə hücum çəkdi 
Pis günlər, yassar aylar.  
 
Əzizim Alı mindi,  
Düratı Alı mindi.  
Koroğlu təki mən də,  
Yar, qadan alım indi.  
 
Əzizim bala qaçdı,  
Çeşmindən bala qaçdı.  
Bulud tikən yuvadan,  
On iki bala qaçdı.  
 
Toyda alma atarlar,  
Barmaq üstə tutarlar.  
Mən nadanam bilmirəm,  
Yarı necə tutarlar.  
 
Əzizim o da məni,  
Saldılar oda məni.  
Güvəndim sənə, фələk, 
Sən saldın oda məni.  
  
Qardaş, qardaş, xan qardaş,  
Qıyqacı baxan qardaş.  
Böyü–böyü, başa çat, 
Aparaq nişan, qardaş.  
 
Qardaşa bax, qardaşa,  
Papağın qoyub başa.  
Qardaşın düşmanları   
Dönsünlər qara daşa. 
 
Bu dağlar hüri dağı,  
Duman gəl bürü dağı.  
Ölü dağı çəkilər  
 
 370 
Çəkilməz diri dağı.  
 
Armıdı qaladılar,  
Sərişdə saxladılar.  
Mənim kimi gözəli  
Kimə adaxladılar.  
 
Əzizim yara canım,  
Yar bağrım yara canım.  
Gözün qurbanı, göy at,  
Tez yetir yara canım.  
 
Elədimi tamam qan,  
Oxu dərsin, tamam qan.  
Dərya var ki, lil axar, 
Dərya var ki, tamam qan.  
 
Eləmi gül azardan,  
Köç gedər Güləzardan.  
Xarın ölsün, ay bülbül,  
Qurtarsın gül azardan. 
 
Aşıq yaman əlindən,  
Yan ver yaman əlindən.  
Çarxı dönmüş фələyin 
Çəkdim aman əlindən.  
 
Əzizim daş üstünə, 
Daş qoyum daş üstünə.  
Ömür quş kimi uçur  
Yaş gəlir yaş üstünə.  
 
Xəstə könül can üstə, 
Can tapşırar can üstə. 
Əzrail can alanda  
Hünərin var can istə.  
 
Əzizinəm yasa bax, 
Düşübdü o, yasa bax.  
Əcələ borclu canım  
Ya böyün öləm, ya sabah. 
 
Əzizim mərdanadı,  
Mərd sözü mərdanadı.  
Vətənə igid verən  
Mərd ata, mərd anadı.  
 
Əzizim varın sənin,  
Namusun, arın sənin.  
Igid olub ad aldın,  
Xoşbəxtdir yarın sənin.  
 
Bu dava nə davadı!  
Bilməyən binəvadı.  
Laçınları bəsləyən,  
Bu yurddu, bu yuvadı.  
 
Mən aşiq yandırsa da,  
Düşmənim yan dursa da.  
Qoy atım güllə qızsın  
Əlimi yandırsa da.  
  
Əzizim sağalmışam,  
Sağ verib, sağ almışam.  
Ağlama, gözəl yarım, 
Durmuşam, sağalmışam.  
 
Əziziyəm qaldı bax, 
 
 371 
Gözüm yolda qaldı bax. 
Özü getdi gəlmədi,  
Igid adı qaldı bax.    
 
Əzizim gözüm ağlar, 
Dilim ağlar, gözüm ağlar.  
Elə bir iş gördün ki,  
Ağzımda sözüm ağlar.  
 
Əzizim gələmmədim,  
Atlandım gələmmədim.  
Araya qan saldılar,  
Çəkindim, gələmmədim.  
  
Eləmi, güldü yarım,  
Çiçəkdi, güldü yarım.  
Yansam da qoy mən yanım,  
Yanmasın gül diyarım.  
 
Əzizim, görən ağlar,  
Yaramı görən ağlar.  
Həsrətdən ölüb getdim 
Yarım da, görən ağlar?!  
 
Aşiqəm xoş camala,  
Xoş üzə, xoş camala.  
Ölsəm də baxıb öləm,  
Xoş üzə, xoş camala.  
 
Əzizim, sənnən oldu,  
Hər əzab sənnən oldu.  
Öldüm canım qurtardı,  
Dərd–qəmim sənnən oldu.  
 
Əzizim yaşdı yerim,  
Torpaqdı, daşdı yerim.  
Günahım nəydi mənim,  
Qana bulaşdı yerim?  
 
Əzizim dumanlı dağlar,  
Sisli, dumanlı dağlar.  
Mən sizə neyləmişdim,  
Qaldım gümanlı, dağlar? 
  
Mən aşiq buz dağladı,  
Yolumuz buz bağladı.  
Kimdi bu naşı həkim,  
Yarama buz bağladı?  
 
Istəkana saldım qəndi,  
Kəsdim bərəni–bəndi. 
Gördüm ki, sən gəlirsən,  
Atdım üzdən rübəndi.  
 
Alma allam, nar allam,  
Vəфalıya yar ollam.  
Görsəm ki, yalançısan  
Qoynunda şahmar ollam.  
 
Mən aşiq, mərd oğula,  
Bel bağla mərd oğula.  
Olsa da yüz giyəvin,  
Dəyməz bir mərd oğula.  
 
Qoyunu qoyun gəlsin,  
Dərisin soyun gəlsin.  
Qiyamətin vaxtıdır   
Anama deyin gəlsin.  
 
 372 
 
Əkişkada quş mənəm,  
«Kış» desələr, üşmənəm.  
Hər quş yuvasın istər  
Yuvasız qalan mənəm.  
  
Əzizim daldalanım,  
Bir dal ver daldalanım.  
Sən ol bir arxa–dayaq,  
Kölgəndə daldalanım.  
 
Bağlar bağımdı mənim,  
Heyvam, narımdı mənim.  
Saralıb gözüm kökü 
Xəzan çağımdı mənim.  
 
Bostan əkili qaldı,  
Çəpər çəkili qaldı.  
Yarım qoşuldu qaçdı,  
Əlimdə şəkli qaldı.   
 
Qoyun otlar düzlərdə,  
Otlar doyar düzlərdə.  
Sən kimi oğlu olan  
Ağlar qalar düzlərdə.  
 
Bir quş var gecə gəzər,  
Gündüz yox, gecə gəzər.  
Yarı qoyub qaçan qız, 
Dünyada necə gəzər?  
  
Mən aşiqəm dil–dili,  
Qızlar ötər dil–dili.  
Səs salmayın bu bağda.  
Oxşayır bülbül gülü.  
  
Şəkilə bax şəkilə,  
Şəkil gözəl çəkilə.  
Müsibət onda qopar  
Şəkil evdən  əkilə.  
 
Bir quş uçar havadan,  
Qanadları qaradan.  
Yar görüşə çağırıb,  
Çıxammıram aradan.  
 
Aşiqəm üzümdən ye,  
Doymasan gözümdən ye.  
Neynirsən qaymağı sən?  
Yaxın gəl, üzümdən ye.  
 
Ağlaram ha, ağlaram,  
Sinələri dağlaram.  
Namussuz kişi görsəm   
Başına yaylıq bağlaram.  
 
Yaşım içimdən gedər,  
Axar, içimdən gedər.  
Üzdə nəyim var mənim?  
Hər şey içimdən gedər. 
 
 
 
 
 
 
 
 
 
 373 
 
 
 374 
“Maariф   işçisi” jurnalının 1927–1928–ci illərdə nəşr 
olunan saylarından 
 
Araz  üstə, buz üstə, 
Kabab yanar köz üstə. 
Qoy məni öldürsünlər, 
Bir alagöz qız üstə. 
 
Ağ corabın ağına, 
Gül tikərəm bağına. 
Könlün məni istəsə 
Gəl Naxçıvan bağına. 
 
Ağacın  yaşı mənəm, 
Yarın yoldaşı mənəm. 
Eşq üçün kim ağlasa 
Gözünün yaşı mənəm. 
 
Budağı aşaram mən, 
Qana bulaşaram mən. 
Vəфalı yoldaş üçün 
Dünyada yaşaram mən. 
 
Bu dərə uzun dərə,  
Getdikcə uzun dərə.  
Burda bir bağ saldırram 
Yar gələ üzum dərə. 
 
Bu dərələr arxlıdı, 
Arxları balıxlıdı. 
Mən yarımı tanıram 
Ayağı  çarıxlıdı. 
 
 
 375 
Başına mən dolanım, 
Mən dönüm mən dolanım. 
Həməşə  sağ olginən 
Kölgəndə mən dolanım. 
 
Bir ay çıxdı  kənarsız, 
Yarım gəzər фanarsız. 
Gen durun, müsəlmanlar, 
Eşq oduna yanarsız. 
 
Bu gələn yar olaydı, 
Əlində nar olaydı. 
Ikimiz bir köynəkdə, 
Yaxası dar olaydı. 
 
Qızılgüllər açıldı, 
Bağda ətir saçıldı, 
Bir dəфə  görcək səni 
Tutqun  könlüm açıldı. 
 
Su gəldi daşa dəydi, 
Kipriklər qaşa dəydi. 
Yarın bir cüt öpüşü 
Bir cüt qardaşa dəydi. 
 
Əzizim üzüm bağda  
Sərilib üzüm bağda 
O bağda sevgilim var 
Qalıbdır gözüm bağda. 
 
Əzizim aydın olar, 
Ay çıxar aydın olar. 
Sənə bir xəbər versəm 
Gözlərin aydın olar. 
 
 376 
 
Əzizim ölkəsindən, 
Qorxuram yolkəsəndən. 
Qorxma dur gəl öpüşək 
Ayrıldım bəlkə səndən. 
 
Qərənфil  allananda,  
Duvardan sallananda. 
Tərsələr dinə gəldi  
Mən sənə allananda. 
 
Apardı göy at məni, 
Saxladı sayat məni. 
Baş qoyum dizin üstə 
Çox yatsam oyat məni. 
 
Yağaram yağış kimin, 
Əsərəm qamış kimin. 
Ürəyim səni istər 
Təzəcə yemiş kimin. 
 
Irəvan çaqalası, 
Yandı bağrım arası, 
Bir oğlan olsun, bir qız, 
Bir güllü bağ arası. 
 
Dəyirman üstü çiçək, 
Oraq gətir gül biçək, 
Mən yarımı tanıram 
Qısa boy, qara biçək. 
 
Ağ at gəlir yenişdən, 
Sinəbəndi gümüşdən. 
Sizə də qismət olsun 
 
 377 
Heybədəki yemişdən. 
 
Mən aşıq neynim sənə, 
Düşübdür meylim sənə. 
Mən dönsəm üzüm dönsün, 
Sən dönsən  neylim sənə. 
 
Qərənфil qutudadı, 
Xumar göz yuxudadı. 
Tələsmə, dəli könül, 
Meyli verən xudadı. 
 
Dağlar dağladı məni, 
Görən ağladı məni. 
Boyuma zəncir salmazkən 
Zülфün bağladı məni. 
 
Aşıq Rza sənindi, 
Gəldim, Rza sənindi. 
Saxlasan gülün ollam, 
Qovsan rıza sənindi. 
 
Aşıq haradan gəlir 
Göydən, qaradan gəlir. 
Göydə bulud yox idi, 
Bu sel haradan gəlir. 
 
Qərənфil pərdə–pərdə, 
Kəm olasan səbirdə. 
Ikimiz belə ölək, 
Qoyulaq bir qəbirdə. 
 
Ölkənin dağı qırmızı, 
Otu, alağı qırmızı. 
 
 378 
Burada bir gözəl sevdim 
Al yanağı qırmızı. 
 
Əzizim gülə bənzər, 
Ağ üzün gülə bənzər. 
Yanağında qara xal 
Behişdə gülə bənzər. 
 
Əlində xiyar indi, 
Bir dilim qıyar–indi. 
Qaş altından göz etmə 
Kənardan duyar indi. 
 
Maariф   işçisi, 1927   №6–7. 
Mən aşıq almalıdı,  
Meşələr almalıdı. 
Vəфalı yarın ağrı, 
Qadası almalıdı. 
 
Əziziyəm bir üzdü, 
Sonam göldə bir üzdü. 
Üzün qoy üzüm üstə 
Görən desin bir üzdü. 
 
Əzizim güzgü yara, 
Gəl baxaq güzgü yara. 
Ikimiz birdən ölək 
Qalmayaq özgə yara. 
 
Boz  atın  boylamasın  
Çək cilovu oynamasın. 
Gedirsən gecədən get 
Ürəyim oynamasın. 
 
 
 379 
Əzizim odu  keçdi, 
Qəlyanın odu keçdi. 
Kor olasız avçılar 
Marallar odu keçdi. 
 
Aşıq quzaya dəyər, 
Atma quz aya dəyər. 
Avçı bir avdan ötrü 
Əlli quzaya dəyər. 
 
Mən aşiqəm pəri sən,  
Təzə gülün biri sən. 
Iki  sevgili olsa  
Biri mənəm, biri sən. 
 
Burdan bir atlı keçdi, 
Atın oynatdı keçdi. 
Günəş kimi parladı 
Ay kimi batdı keçdi. 
 
Bu dərənin uzunu,  
Oğlan qaytar quzunu. 
Get anama deginən 
Sənə versin qızını. 
 
Boz at minərəm səni 
Yorğa sürərəm səni 
Məni yara yetirsən 
Məxmər  çullaram səni. 
 
Qızılgül qənçə–qənçə  (qonça–qonça), 
Kim səni istər məncə. 
Əksin budu qoynumda 
Dolandırram  ölüncə. 
 
 380 
 
Əzizinəm yaz bağda, 
Payız bağda, yaz bağda. 
Yara qonaq olaydım 
Qış otaqda. yaz bağda. 
Qaşların  şuxdu sənin, 
Kiprigin oxdu sənin. 
Mən səni  çox istərəm 
Xəbərin yoxdu sənin. 
 
Durdum qapı dalında, 
Gözüm qaldı xalında. 
Get anamdan izin al  
Gəlim qalım yanında. 
 
Əzizim gül üşüdü, 
Şeh düşdü, gül üşüdü, 
Güldün, ağlım apardım 
Bu necə gülüş idi? 
 
Şəфtəli boyun əyər, 
Yarpağı yerə dəyər. 
Mən bir dənə yar sevdim 
Zərəli kimə dəyər. 
 
Qızılgülsən butasan,  
Əl atasan, tutasan. 
Sən o güldən deyilsən 
Iyləyəsən, atasan. 
 
Aşıq budala gəzər, 
Saymaz, budala gəzər. 
Çirkin üzün gizlədər, 
Gözəl budala gəzər. 
 
 381 
 
Gəl gedək bizim bağa, 
Qoyaq  dodaq–dodağa. 
Hər bir bülbül olaq 
Qonaq bir tək budağa. 
 
Dağlar mənə qar göndər, 
Əsirgəmə, var göndər. 
Əl dəyməmiş budağa 
Dərilməmiş nar göndər. 
 
Su üstündə milçəgəm, 
Yel əsmə köynəkçəyəm. 
Hamıya çirkin olsam 
Öz yarıma göyçəyəm. 
 
Dağda quzu gördüm, 
Tükü qırmızı gördüm. 
Açdım cənnət qapısın 
Sevdiyim qızı gördüm. 
 
Bu dağlar sinə dağlar, 
Qar yağdı sənə dağlar. 
Yaşaram yar qoynunda 
Çıxaram sənə dağlar. 
 
Şəфtəliyəm, kalam mən. 
Dilim yoxdu, lalam mən. 
Sizin eldən yar sevdim, 
Pulum yoxdu alam mən. 
 
Qarabağda bağ olmaz, 
Qara salxım, ağ olmaz. 
Qonşuda qız sevənin 
 
 382 
Ürəyində yağ olmaz. 
 
Dan yeri söküləndə, 
Zülф üzə töküləndə. 
Şeh düşmüş gülə bənzər 
Ağ üzdən öpüləndə. 
 
Oğlan adın Ələkbər, 
Çirmənib ağ biləklər. 
Dostlara xəbər olsun 
Hasil oldu diləklər.  
 
Oğlan adın Rüstəmdi, 
Könlüm sənin xəstəndi. 
Gündə gəl mənə dərs ver 
Görən desin ustamdı. 
 
Mənim yarım Əlidi, 
Qolları düyməlidi. 
Özü yaxşı oğlandı, 
Anası ölməlidi. 
 
Mənim yarım Paşadı, 
Üzdə xalı qoşadı. 
Özü tərlan olsa da,  
Anası dolaşadı. 
 
Mənim yarım molladı. 
Atını gümüş nalladı. 
Öz yarın evdə qoyar, 
Özgələri alladır. 
 
Mənim yarım Mirzədi, 
Xoş gülüş, baməzədi. 
 
 383 
Anası deyəsən bəs 
Zəhərli bir gürzədi. 
 
Mənim yarım qocadı, 
Ağzı dişsiz bacadı. 
Pul–pələsi olsa da, 
Ağulu bir sucadı. 
 
Araşqının məndədi, 
Yumuşam çəməndədi. 
Aləm gözələ dönsə, 
Mənim gözüm səndədi. 
  
Zülфün dara yana qoy, 
Tellərinə xına qoy. 
Bir baxışda hamını 
Quzum! Yana–yana qoy. 
 
Küçələrə su səpmişəm 
Sən gələndə toz olmasın. 
Sənə mənim canım qurban 
Elə gəl, get söz olmasın. 
 
Dərt məni zəyif elər. 
Öldürməz məyüf elər. 
Düşmən görər, sevinər, 
Dost görər, həyif elər 
 
Əllərim, əyaxlarım, 
Tar çalar bərmaxlarım. 
Bivəfa yar uğrunda 
Solub gül yənaxlarım. 
 
Oturdum xalı üstə, 
 
 384 
Xalının gülü üstə. 
Varlılar davı elər 
Sonsuzun malı üstə. 
 
Mən aşiq dağ başına, 
Dolan çıx dağ başına. 
Dərdimi dağa çəkdim 
Dağ çıxdı dağ başına. 
 
Ovçuyam ov deyiləm, 
Çaxmağam ... deyiləm 
Qolun qurusun, ovçu, 
Mən sənə ov deyiləm. 
 
Gözüm yaxşı silinməz, 
Dərdim çoxdur bilinməz. 
Sinəmdə bir yaram var 
Köynək örtüb bilinməz. 
 
Göydə ulduz puş kimidi, 
Bir – birinə tuş kimidi. 
Fələy, gəl sübut elə 
Hansı günüm xoş kimidi. 
 
Öküz pərpərşida durdu, 
Döndü pərşumda durdu. 
Can alıb göz çıxardan 
Gəldi qarşumda durdu. 
 
Bənövşəyəm tütərəm, 
Kol dibində bitərəm. 
Eşitsəm ki, gəlirsən 
Boynumu əyri tutaram 
 
 
 385 
Araz aşdı nə zaman, 
Gün qovuşdu nə zaman. 
Fələk bir üz istədi 
Hamısından nə yaman. 
 
Palazda narıncı var, 
Abu var, narıncı var. 
Hardasan, ay vəfasız, 
Dalınca zarıncı var. 
 
Su axar yeri yaş qalar, 
Daş zindanda daş qalar. 
Oğlu gedən ananın 
Gözlərində yaş qalar. 
 
Mən aşıx meşəli yerdə, 
Gülü bənövşəli yerdə. 
Məni vuran elə vurdı, 
Qaldım döşəli yerdə. 
 
Aftafa yanı ləyəndi, 
Ləyən boynun əyəndi. 
Məni sevən qızdarın 
Anası küsəyəndi. 
 
Mən aşığam Nəsimi, 
Ustadımdı Nəsimi. 
Insan qəlbi bir sazdı, 
Nə taxtası, nə simi, 
 
Dəyirman üstü ləklər, 
Üstü dolu biləplər 
Oğlan qızın dərdindən 
Dizi – dizi iməklər. 
 
 386 
 
Quddara kol qoruldu, 
Dərildi xal qoyuldu 
Mənim mənim nə vaxtım idi 
Adıma dul qoyuldu. 
 
Gedirəm yollar ilə, 
Dürlu xəyallar ilə. 
Qucaydım yar boynunu 
Tamarzı qollar ilə. 
 
Su üstə sərincə bax, 
Yuyunca sərincə bax. 
Yara belə baxmazlar 
Ay zalım, sərincə bax. 
 
Yar – yar demək ayıbdı, 
Yarın adı Qayıbdı 
Desə gəlinlər desin, 
Qızlar deyə ayıbdı. 
 
Qaradoğlu deyiləm, 
Gülə bağlı deyiləm. 
Göndər gəlsin elçini, 
Mən adaxlı deyiləm. 
 
Qaşın qərəsi niləhdən, 
Səni sevərəm ürəkdən. 
Sənə layıx qız yoxdur, 
Gedim gətirim firəhdən. 
 
Bağa girdi ərənlər, 
Bağın gülün dərənlər. 
Dərdi çox olan adam, 
 
 387 
Ölməsə də vərəmlər. 
 
Mən aşıq o yan, torpaq, 
Yad gözün oyan, torpaq. 
Gəlibdir bahar fəsli, 
Yuxudan oyan, torpaq. 
 
Daş atdan zəli çıxdı, 
Zəlinin dili çıxdı. 
Qardaş boyuna qurban, 
Aldığın "dəli" çıxdı. 
 
Teşt altında dələmə 
Qaşın bənzər qələmə. 
Mən səni gizlin sevdim, 
Neçin yaydın aləmə? 
 
Su gəlir axır gedir, 
Dəryaları yıxır gedir. 
Indinin oğlanları 
Üçcə gün baxır gedir. 
 
Mən aşıq min dinarım, 
Bir dinim, bir dinarım. 
Əsmə, səmum yelləri, 
Ağacda birdi narım. 
 
Dağ danlar, 
Zülf üzə dağıdanlar. 
Naşı ovçu ov vurmaz, 
Qayıdar dağı danlar. 
 
Gün düzələ, 
Gün çıxa, gün düzələ 
 
 388 
Gecə gördüyüm yuxu 
Düşəydi gündüz ələ. 
 
Yaralı bir qışam mən 
Çətin daha coşam mən. 
Qonmuşam Araz üstə, 
Qəm sarıdan boşam mən. 
 
Araz üstə qaradır. 
Bağrı qandır, yaradır. 
Bu dərdə olsa – olsa, 
Bircə vüsal çaradır. 
 
Bu yol yollar yoludur. 
Hicran ilə doludur. 
Araz bəxtəvər Kürün, 
Dərdli – qəmli qoludur. 
 
Həsrətdən sərv boyuna. 
Dərdim çətin yayına. 
Araz yol aç sinəndən, 
Gedim Təbriz toyuna. 
 
Əzizim bir də görüm, 
Bir sallan, bir də görüm. 
Əcəl quşu gözümə, 
Dolanıb bir də görüm. 
 
Əzizim neçə dağlar, 
Qarşıda uca dağlar. 
Yetim yanağı bilir, 
Göz yaşı necə dağlar. 
 
Araz, Araz, xan Araz. 
 
 389 
Can sənə qurban Araz. 
Ürəyimin dərdinin 
Məlhəmisən sən, Araz. 
 
Nuh adına məkan var, 
Ayağından çəkən var. 
Düşmən istər dağıda, 
Haqdan onu tikən var. 
 
Burda yatan Nuhudu, 
Nişanəsi çoxudu 
Bunu yazan kişilər, 
Bəlkə gəldi oxudu. 
 
Qapısında ozan yox, 
Dərdlərini yozan yox. 
Kitab qoyub gediblər 
Heyif onu yozan yox. 
 
Asta de bayatını, 
Ahəstə bayatını. 
Mərdlər yabı minibdi, 
Gədalar bəy atını. 
 
Iylə gəl yasəməni, 
Ya süsən, ya səməni. 
Demə bu qanlı fələk, 
Qərq etdi yasə məni. 
 
Köksümdə qəm dağıdır 
Bu dağ da qəm dağıdır. 
Namərd dost qəm artırar, 
Mərd düşmən qəm dağıdır. 
 
 
 390 
Kaman çalsam sim ağlar, 
Nəfəsim, səsim ağlar. 
Həyatda bir qaydadır, 
Kim hırıldar, kim ağlar 
 
 
 391 
 
XX.HAXIŞTALAR 
 Üstüpünün malları, haxışta, 
 Mələşər davarları, haxışta. 
 Bəyimizə qurban olsun, haxışta. 
 Gəlinin xalaları, haxışta. 
  
 Üstüpünün gülləri, haxışta. 
 Oxuyur bülbülləri, haxışta. 
 Gəlinə qurban olsun, haxışta. 
 Oğlanın bibiləri, haxışta. 
 
Qızıl qoydum, ay quda, haxışta, 
Qızın oldu, ay quda, haxışta. 
Qızını əlindən aldım, haxışta. 
Patta–çatta, ay quda, haxışta. 
 
(Ay hingilə, hingilə, haxışta. 
Hingiləni kim bilə, haxışta.) 
Yüz hakuşka deyərəm, haxışta. 
Sizin kimi yüngülə, haxışta. 
(Yüz hakuşka deyərik, haxışta. 
Qız evi kimi yüngülə, haxışta). 
 
Ağ oymanı almışam, haxışta. 
Qolların daraltmışam, haxışta. 
Gəlin gələn yollara, haxışta. 
Daş ayna saldırmışam, haxışta. 
 
Yedim noğul, qaynana, haxışta, 
Doğdun oğul, qaynana, haxışta. 
Oğlun əlindən aldıq, haxışta. 
Çatta–boğul, qaynana, haxışta. 
Yaylığı ay yaylığı, haxışta. 
 
 392 
Ortası zər yaylığı, haxışta. 
Hamı ürəkdən desin, haxışta. 
Gəlinə cansağlığı, haxışta. 
 
Həyəti yonca quda, haxışta. 
Yedik doyunca, quda, haxışta. 
Qızını əlindən aldıq, haxışta. 
Ağla doyunca, quda, haxışta. 
 
Yay gününün istisi, haxışta. 
Ocağımın tüstüsü, haxışta. 
Gör bizə kim söz deyir, haxışta. 
Oğlan (qız) evinin tülküsü, haxışta. 
 
Kartoфu soya bilmirəm, haxışta. 
Şkaфa qoya bilmirəm, haxışta.  
 Yarımdan məktub gəlib, haxışta.  
 Yer tapıb qoya bilmirəm, haxışta.  
 
 Oğlan adın Bəxtiyar, haxışta.  
 Çıxdım gördüm yoxdu yar, haxışta.  
 Divar uca, boy alçaq, haxışta. 
 Görən hara getdi yar haxışta.  
 
 Arxalığın şaldı, yar,  haxışta.  
 Dərdin məni aldı, yar.haxışta.  
 Ikimizin sirr sözü, haxışta.  
 Qiyamətə qaldı, yar. haxışta. 
 
 Zibil dolu bur–bucaq, haxışta.  
 Çıxıb çoxlu qab–qacaq, haxışta.  
 Qaynana, ürəyin sıxma, haxışta.  
 Gəlin gəlib yuyacaq, haxışta.  
 
 
 393 
 Oğlanın adı Emin,  haxışta.  
 Ola bilmərsən əmin.  haxışta.  
 Qızımız yaxşı qızdı,  haxışta.  
 Həm öyün, həm də sevin. haxışta.      
 
 Nar ağacı açdı gül,  haxışta.  
 Yar üzünə baxdı gül, haxışta.  
 Istədim uzaqlaşam,  haxışta.  
 Yar yaxama taxdı gül.Haxışta.  
 
 Günəş gedir batmağa, haxışta.  
 Ay tələsir çıxmağa, haxışta.  
 Bəxtivi yazan yazıb,  haxışta.  
 Qədirbilməz axmağa. haxışta.  
  
 Pəncərədən gəl eylər, haxışta.  
 Əlləri gəl–gəl eylər, haxışta.  
 O gözəllik səndədi,  haxışta. 
 Axırı əngəl eylər, haxışta.  
 
 Gəncədən gəl, Gəncədən, haxışta.  
 Atın yesin yoncadan, haxışta.  
 Igidsən qarğımaram,  haxışta.  
 Belin sınsın incədən, haxışta.  
 
 Nazik çəkin ipliyi, haxışta.  
 Yarımın köynəkliyi, haxışta.  
 Mən bir oğlan görmüşəm, haxışta.  
 Bir şəhərin kəkliyi, haxışta.  
 
 Stol üstə qoy daraq, haxışta.    
 Mən yarı gördüm bayaq, haxışta.  
 Yeridim tutammadım, haxışta.  
 Sınasan belə ayaq, haxışta.  
 
 394 
 
  
Qaşların balxı–balxı, haxışta.  
 Gözlərin bostan arxı, haxışta.  
 Hara getsən tez qayıt, haxışta.  
 Intizar qoyma xalxı,  haxışta. 
 
 Iydənin xal ləçəyi, haxışta.  
 Ətirlidir çiçəyi,  haxışta.  
 Kaş bəxtimə çıxaydı  haxışta.  
 Oğlanların göyçəyi, haxışta. 
 
 Düşdüm yarın qəsdinə, haxışta.  
 Çıxdım yolu üstünə, haxışta.  
 Gördü, məhəl qoymadı, haxışta.  
 Yaman dəydi şəstimə,  haxışta.  
 
 Arx qırağı yarpızdı, haxışta.  
 Bostan dolu qarpızdı, haxışta.  
 Bəxtimə düşən oğlan haxışta.  
 Həm sırtıq, həm arsızdı, haxışta.  
  
 Süpür gəlsin həyəti, haxışta.  
 Su tök yuyum həyəti, haxışta.  
 Kaş ki, mənim olaydı  haxışta.  
 Oğlanların göyçəyi, haxışta.  
 
 Yerə əkdim söyüdü, haxışta.   
 Söyüd xeyli böyüdü, haxışta.  
 Heç vaxt yadımdan çıxmaz  haxışta.  
 Böyüklərin öyüdü, haxışta.  
  
 Yanaqları çilli qız, haxışta.  
 Baş yaylığı güllü qız, haxışta.  
 
 395 
 Oğlanlar səndən qaçar, haxışta.  
 Olma belə dilli qız, haxışta  
 
 Bir noyabr gecəsi, haxışta. 
 Gəlir tar–qaval səsi, haxışta.  
 Hərə bir ağız desin, haxışta.  
 Bu gün xına gecəsi, haxışta.  
 
 Havarlılar qənd alıb, haxışta.  
 Çənlibeldə çay salıb, haxışta.  
 Qızıl, gümüş bir yana, haxışta.  
 Onlar bırlıyant alıb, haxışta.  
  
Quranım dizim üstə, haxışta.  
Oxuram dizim üstə. haxışta.  
Eşidərəm yar gəlir, haxışta.  
Sürünnəm üzü üstə, haxışta.  
 
Qızıl üzük taxmışam, haxışta.   
 Özüm ona baxmışam, haxışta.    
Sevmişəm, bəyənmişəm, haxışta. 
 Yarmı özüm tapmışam, haxışta.  
 
Xalçanı bükə–bükə,  haxışta.  
 Qatladım qoydum yükə. haxışta.   
 Məni yardan eyləyən  haxışta. 
 Doğransın tikə–tikə, haxışta.   
 
Əlində su tabağı, haxışta.   
Su töküm yu tabağı, haxışta.   
Elə zəhlə aparır haxışta.  
 Iyidin qaşqabağı, haxışta.   
 
 Qardaşım xandı–xandı, haxışta.   
 
 396 
 Bağçada quş qovandı,haxışta.   
 Misri qılınc belində,  haxışta.   
Vurmağa pəhlivandı, haxışta.   
 
Haquşka mənim olsun, haxışta.  
 Ipək tumanım olsun, haxışta.   
 Geyim gedim Gəncəyə, haxışta.  
 Gəncədə toyum olsun, haxışta.   
 
 Stol üstə göy kisə,     haxışta.  
 Məni verdilər pisə,   haxışta. 
 Pisə pənah olmasam, haxışta.  
 Göndərərlər Tiфlisə,    haxışta.  
 
 Köynəyin urusudur, haxışta.  
 Geyimin harasıdır.  haxışta.  
 Qardaşım bir qız aldı, haxışta.  
 O bəylər balasıdır,  haxışta.  
 
 Stol üstə vaz nədi,  haxışta.  
 Vaz nədi, kağız nədi, haxışta.  
 Əgər məni sevirsən   haxışta.  
 Yanındakı qız nədi, haxışta. 
 
 Mən aşıq daş başına, haxışta.  
 Yan gedir daş başına, haxışta.  
 Arvadı pis olanın   haxışta.  
 Düşübdü daş başına, haxışta.   
  
 Ay dolanır batmağa, haxışta.  
 Yuxum gəlmir yatmağa, haxışta.  
 Qardaş üzük göndərib  haxışta.  
 Gəlin əlinə taxmağa, haxışta.  
 
 
 397 
 Qardaş gəlir enişdən, haxışta.  
 Kəmərbəndi gümüşdən, haxışta.  
 Qardaşa qismət olsun haxışta.  
 Heybədəki yemişdən, haxışta.  
 
 Gəmidə var talaşa,  haxışta.  
 Asta sür dəyər daşa,  haxışta. 
 Yığılsın qohum–qonşu,  haxışta.  
 Gəlin gəlir qardaşa,  haxışta. 
 
 Çaylar olub dişdəmə, haxışta. 
 Çayın pulun xəşdəmə,haxışta.  
 Evə qonaq gələndə  haxışta.  
 Ərzi–giley başdama, haxışta.  
 
 Qapıları palçıqlıdı,  haxışta.  
 Çörəkləri qılçıqlıdı,  haxışta.  
 Qardaşın qaynanası  haxışta.  
 Yaman da acıqlıdı,  haxışta.  
 
 Araba kisə, göy kisə, haxışta.  
 Məni verdilər pisə,  haxışta.  
 Onu qəbul eylədim   haxışta.  
 O da getdi Tiфlisə, haxışta.  
  
 Sara bax, necə gedir, haxışta.  
 Qara bax, necə gedir, haxışta.  
 Şarфı salıb boynuna   haxışta.  
 Yara bax, necə gedir, haxışta. 
 
 Araz kimi axaram,  haxışta.  
 Yandıraram, yaxaram, haxışta.  
 Gözlərində gözüm var, haxışta.  
 Həsrət ilə baxaram,  haxışta. 
 
 398 
 
 Açdı çuxasın oğlan,  haxışta.  
 Məxmər yaxasın oğlan, haxışta. 
 Əsli Qarabağlıdır, haxışta.  
 Yoxdu vəфası, oğlan, haxışta.  
 
 Göydə ulduz əllidir,  haxışta.  
 Əllisi də bəllidir, haxışta.  
  Aşnabazlıq edənin  haxışta.  
 Gözlərindən bəllidir, haxışta.  
 
 Quşkeçər dik dabandı,  haxışta. 
 Yerə basma amandı. haxışta. 
 Sevəsən getməyəsən, haxışta.  
 Görəsən nə yamandı. haxışta.  
 
 Tut ağacı tutludu,  haxışta.  
 Altı çəmən otludu,  haxışta  
 Yad oğluna can qurban, haxışta.  
 Yad oğlu nə dadlıdı. haxışta. 
 
 Daşlarımız фalxana, haxışta.  
 Eyvanmız eyvanxana, haxışta.  
 Istərəm bir bağ salam, haxışta.  
 Yar içində yayxana,  haxışta.  
  
 Göydə bir sarı ulduz, haxışta.  
 Xoş gəldi kiçik baldız,  haxışta.  
 Get bacına deginən   haxışta.  
 Qoymasın məni yalqız,  haxışta.  
 
 Keçi ocağa çıxdı, haxışta.  
 Keçinin qıçı çıxdı, haxışta.  
 Sizin kimi qızların haxışta. 
 
 399 
 Sözünün puçu çıxdı, haxışta.  
 
 Qəlyanı bayax çəkdim, haxışta.  
 Doldurdum bayax çəkdim, haxışta.  
 Yarı bivəфa gördüm,  haxışta. 
 Yolundan əyax çəkdim, haxışta.  
  
Ay yeri–yeri, qardaş, haxışta.  
 Xəncəri gümüş qardaş. haxışta.  
 Bacın qərib eldədir,  haxışta.  
 Atı çevir, düş, qardaş,haxışta.  
 
 Naxçıvana bel bağlaram, haxışta.  
 Dərd əlindən ağlaram,haxışta.  
 Yardan kağız almasam, haxışta.  
 Mən də küsüb ağlaram, haxışta.  
  
 Haxışta mənim olsun, haxışta.  
 Taфta tumanım olsun, haxışta.  
 Geyim gedin Tiфlisə,  haxışta.  
 Tiфlisdə toyum olsun, haxışta.  
 
 Qızdırma tutdu məni, haxışta.  
 Tutdu qurutdu məni.  haxışta.  
 Mənim vəфalı yarım, haxışta.  
 Nə tez unutdu məni. haxışta.  
 
 Haxıştanı əkərlər, haxışta.  
 Içinə gülab səpərlər,  haxışta.  
 Yaxşı qızın kəbnini  haxışta.  
 Pis oğlana kəsərlər, haxışta.  
 
 O taydan dəvə gəlir,  haxışta. 
 Zınqıltısı evə gəlir, haxışta.   
 
 400 
 Bəxtəvər sənin başına, haxışta.  
 Tərkində nəvə gəlir, haxışta.  
 
 Sandıq üstə cəvərə,  haxışta.  
 Gedin deyin Cəфərə, haxışta.  
 Mənim yarım xırdadır, haxışta.  
 Göndərməsin səфərə, haxışta.  
 
 Gəlinlər girdi bağa,  haxışta.  
 Başı dəydi budağa,  haxışta.  
 Gəlinlərdə qaydadır, haxışta.  
 Qoyub gedər uzağa,  haxışta.  
 
 Qızıl üzüyün yanı, haxışta.  
 Durmur barmağın qanı, haxışta.  
 Dünən görünən oğlan, haxışta.  
 Bu gün görünmür, hanı haxışta.  
 
 Bülbülə bax, bülbülə, haxışta.  
 Arxa verib gül–gülə, haxışta.  
 Bir yaxşı dostum gərək, haxışta.   
 Dərdim çəkə, dil bilə, haxışta.  
 
 Körpü üstə gedərəm, haxışta.  
 Yarpaq kimi əsərəm. haxışta.  
 Desələr yarın gəlib,  haxışta.  
 Qoyun qurban kəsərəm, haxışta.  
 
 Haraba hara nişannı, haxışta.  
 Kisəsi qara nişannı,  haxışta.  
 Ya gəl, ya kağız göndər, haxışta.  
 Gedirəm ərə, nişannı, haxışta.  
  
 Məktubu saldım yola, haxışta.  
 
 401 
 Gözlərim dola–dola, haxışta.  
 Dolma, gözlərim, dolma, haxışta.  
 O gələn yarım ola, haxışta.  
 
 Pambığın alaları, haxışta.   
 Içinin kalaları, haxışta. 
 Yarı yardan edənin  haxışta.  
 Qırılsın balaları, haxışta.  
   
Evimiz yol üstüdü, haxışta. 
 Ordan çıxan tüstüdü, haxışta.  
 Bir səhər gəl, bir axşam, haxışta.  
 Görən desin dostudu, haxışta.  
  
 Dəyirman üstü dəstər, haxışta.  
 Bülbül balasın bəstər. haxışta. 
 Könülsüz gedən qızlar, haxışta.  
 Allahdan ölüm istər. haxışta.  
 
 Dağları gəzdim gəldim, haxışta.  
 Daşını düzdüm gəldim, haxışta.  
 Yarı bivəфa gördüm, haxışta.  
 Əlimi üzdüm gəldim, haxışta. 
  
 Qardaşın ağ atı var,  haxışta.  
 Cibində manatı var,  haxışta.  
 Qardaşa qurban olum, haxışta.  
 Hər yerdə hörməti var, haxışta.  
 
 Evləri tağ olaydı, haxışta.  
 Dörd yanı bağ olaydı, haxışta.  
 Sevdiyim o oğlanın   haxışta.  
 Anası sağ olaydı, haxışta.  
 
 
 402 
 Qara atın qulağı, haxışta.  
 Gözləri şah bulağı,  haxışta.  
 Eşitdim yar evlənir,  haxışta.  
 Qara gəlsin duvağı.  haxışta.  
 *                            *                                     * 
Vəli Xuluflunun 1928–ci ildə naxçıvanlı Əhəd  
Qədimovdan topladığı haxıştalar 
 
O tayda od atdılar, haxışta. 
Od yaylığa tutdular, haxışta. 
On iki hənəy, bir alma, haxışta. 
Yara sovqat tutdular, haxışta. 
 
O tay, bu tay sarımsaq, haxışta. 
Geniş köynək, canım sağ, haxışta. 
Anam cəfamı çəkdi, haxışta. 
Apardı bir qurumsaq, haxışta. 
 
O tay, bu tay bizimdi, haxışta. 
Sarılıx düzüm–düzümdü, haxışta. 
Özgə bizə qız verməz, haxışta. 
Əmim qızı bizimdi, haxışta. 
 
Sandıq üstə sandığım, haxışta. 
Sandığa dayandığım, haxışta. 
Hayıf mənim əməyim, haxışta. 
Yad oğluna yandığım, haxışta. 
 
Armudu qoxladılar, haxışta. 
Sərnişdə saxladılar, haxışta. 
Mənim kimi gözəli haxışta. 
Bir pisə saxladılar, haxışta. 
 
O tayda görünürsən, haxışta. 
 
 403 
Ağ çuxa bürünürsən, haxışta. 
Igidlik haram olsun, haxışta. 
Gəlməyə ərinirsən, haxışta. 
 
Araz gəlir lil ilə, haxışta. 
Yarım oynar gül ilə, haxışta. 
Aləmə can bağışlar, haxışta. 
Məni saxlar dil ilə, haxışta. 
 
 
 
Təbriz üstə Marağa, haxışta. 
Telim gəlməz darağa, haxışta. 
Yar yarı qonaq eylər haxışta. 
Bir istəkan arağa, haxışta. 
 
Təbriz üstə Xoy, Səlmas, haxışta. 
Almanı versəm almaz, haxışta. 
Deynən almanı alsın, haxışta. 
Bu dünya belə qalmaz, haxışta. 
 
Sandıq üstə kəpənək, haxışta. 
Suya qonub kəpənək, haxışta. 
Sevdin ala bilmədin,  haxışta. 
Ay zənək oğlu zənək, haxışta. 
 
Armud ağacı haça, haxışta. 
Əlim dolaşdı saca, haxışta. 
Igid ona deyərəm, haxışta. 
Sevdiyin ala qaça, haxışta. 
 
Aftafanı götdü yar, haxışta. 
Gör hayana getdi yar, haxışta. 
Oba tünlük, boy alçaq, haxışta. 
 
 404 
Aralıqda itdi yar, haxışta. 
 
Aftafa bizim olaydı, haxışta. 
Lüləsi qızıl olaydı, haxışta. 
Girərdim yar qoynuna, haxışta 
Gecələr uzun olaydı, haxışta. 
 
Aftafa dəm–dəm eylər, haxışta. 
Bizim yar sizə neylər, haxışta. 
Çiyni Macar tüfəngli, haxışta. 
Marala sürək eylər, haxışta. 
 
Yük üstündə qırqavıl, haxışta. 
Qırqavıl ətin qavır, haxışta. 
Bizi yardan eyləyən, haxışta. 
Ya cuhutdu, ya gavır, haxışta. 
 
Qızılgülü əkərlər, haxışta. 
Içinə gülab səpərlər, haxışta. 
Sənin kimi qızları  haxışta. 
Alladarlar, öpərlər, haxışta. 
 
Əmim oğlu, al eylə, haxışta. 
Al eylə, xəyal eylə, haxışta. 
Məni sənə verməsələr haxışta. 
Üstümüzdə qan eylə, haxışta. 
 
Hakuşkanın milləri,  haxışta. 
Açılıb qızıl gülləri, haxışta. 
Oğlanı yoldan eylər haxışta. 
Qızın şirin dilləri, haxışta. 
 
Su üzündə pərdə mən,  haxışta. 
Düşdüm yaman dərdə mən,  haxışta. 
 
 405 
Hələ açılmamışam,  haxışta. 
Necə yatım yerdə mən, haxışta. 
 
Dam damadır damımız, haxışta. 
Qoşadır eyvanımız. haxışta. 
Sən ordan çıx, mən burdan, haxışta. 
Kor olsun düşmanımız. haxışta. 
 
Ay qız adın Münəvvər, hakuşka. 
Xalat geymə güləllər, hakuşka. 
Çıxma çeşmə başına, hakuşka. 
Nişanlına deyərlər, hakuşka. 
 
 406 
XXI. AĞILAR 
 
Sinəmi dağlar qoyan, 
Anasın gözu yaşlı, 
Bacısın ağlar qoyan, 
Lay–lay, qardaşım, lay–lay. 
 
Qardaş deyib ağlaram, 
Ürəyimi dağlaram. 
Nə qədər ölməmişəm, 
Başa qara bağlaram, 
Sənə mən yas saxlaram, 
Lay–lay, qardaşım, lay–lay. 
 
Qərib ölən anam vay,  
 Yetim qalan canım vay.  
 Kül ələyin başıma 
 Anam gəlsin yasıma.  
 
 Toysuz gedən qardaş vay,  
 Cavan ölən qardaş vay.  
 Bacın ölsün, qarşında 
 Ellər desin: vay, ey vay.  
 
Ay doğdu, baxdı keçdi, 
Şimşək tək çaxdı keçdi 
Vaxtsız gedən cavanlar 
Dünyadan baxdı keçdi 
 
 Ay ellər, toya gəlin, 
 Bəzənin bizə gəlin. 
 Qardaşım kəфən geyib,  
 Nəşin bəzəyin gəlin.  
 
 
 407 
 
 Nakam gedən atam vay,  
 Dərdli ölən atam vay.  
 Qəbir sənə yaraşmır,  
 Çıxıb getmə, atam, vay.  
 
 Əzizinəm yamandır,  
 Dərdliyəm nə zamandır.  
 Allah balama qıydın,  
 Məni də al, amandır.  
  
Bacılar, ay bacılar,  
 Qəlbi dağlı bacılar.  
 Qardaşım kəфən geyib,  
 Siz ölün, ay bacılar.  
 
 Qardaş, dirəyim, qardaş,  
 Arxam, köməyim, qardaş.  
 Məni qəbrə qoymamış,  
 Kəфəni geydin, qardaş.  
 
 Anama sirdaş bacı,  
 Qəbrinə yoldaş bacı.  
 Bacın tənha qalıbdır,  
 Ürəyi dağlanıbdır.  
 
 Dağlar başı qar olar,  
 Oğulsuz ana xar olar.  
 Allah, qıydın balama,  
 Onsuz dünya dar olar.  
 
 Ürəyim, canım, bala,  
 Həyatım, qanım, bala.  
 Yatdığın qara torpaq,  
 
 408 
 Olsun yorğanım, bala.  
 
 Günah sənin özündə 
Gora necə qoyallar   
 Inciməyin nədəndir? 
Qəriblikdə öləni.  
 
 Allah, qarğıdın məni,  
 Öldürmədin sən məni.  
 Balam geyən kəфəni,  
 Yırtdım, görmədin məni.  
 
 Qərib ölən anam vay,  
 Yetim qalan canım vay.  
 Allah, canımı alma,  
 Yetim qalan balam var. 
 
 Bağçası var, bağı var, 
 Heyvası var, narı var.  
 Mənə sən dəymə, фələk,  
 Məndə bala dağı var.  
 
 Yuxusuz qalan balam,  
 Qanın yalayan balam.  
 Фələk səni öldürdü,  
 Sinəm dağlayan balam.  
 
 Əzizim gözəl ağlar,  
 Anası ölən ağlar.  
 Özgə qapıda qalıb,  
 Boynunu bükən ağlar. 
 
 Unutmaz vətən məni,  
 El deyib ötən məni.  
 
 409 
 Qürbətdə yol otuyam,  
 Tapdayar ötən məni.  
  
 Səhrayam, selim gəlmir, 
 Yelkənəm yelim gəlmir. 
 Dərdim elə dərddi ki,  
 Deməyə dilim gəlmir.  
 
 Bülbül uçdu qəфəsdən,  
 Lal oldu düşdü səsdən.  
 Ana, gəl başım üstə,  
 Indi düşdüm kəфəndən.  
 
 Köynəyin alacadır,  
 Geymişəm alacadır.  
 Qoy ağlasın bacılar,  
 Qardaşım balacadır.  
  
 Üzüyüm qaşsız qaldı 
 Çəmənim quşsuz qaldı.  
 Ölüb getdin, ay qardaş,  
 Bu bacın başsız qaldı.  
 
 Çiçəklər hala gəldi,  
 Arılar bala gəldi.  
 Nə günah eylədim ki,  
Başıma bəla gəldi.  
 
 Gülşənim yox, gülüm yox,   
 Bundan artıq zülüm yox.  
 Balam əlimdən gedib,   
Mənə niyə ölüm yox.  
 
 Daş zindanda daş qalar.  
 
 410 
 Su axar, yer yaş qalar.  
 Oğlu ölən ananın  
 Gözlərində yaş qalar.  
  
 Əzrayıl eşikdədir,  
 Durubdur keşikdədir.  
 Əzrayıla çox yalvardım   
 Bunun balası beşikdədir.  
   
 Elədimi gül ağlar,  
 Bülbül ağlar, gül ağlar.  
 Oğlu ölən analar  
 Başa tökər kül ağlar.  
 
 Qardaş, gəl, ay qardaş, gəl,  
 Qarlı dağları aş gəl.  
 Bacın dərdə dözmədi,  
 Sən də gözündə yaş gəl.  
 
  Irəфə düzdüm kasa,  
 Əlimə aldım əsa.  
 Öldün, düşmən sevindi,  
 Yığıldı gəldi yasa.  
 
 Balam vay günü düzdə,  
 Haray ay günü düzdə.  
 Qəbrinə çəpər olub,  
 Balam yay günü düzdə.  
 
 Dərdi daşa deyərəm,  
 Qoşa–qoşa deyərəm.  
 Iki əzizim ölüb,  
 Qoşa–qoşa deyərəm.  
 
 
 411 
 Ömür mənəm, baxt mənəm,  
 Dərdli desən, bax mənəm.  
 Səndən sonra dünyaya  
 Bir də dönüb baxmanam.  
 
 Çiynimdə çuxa mənim,  
 Şal mənim, çuxa mənim.  
 Səni ölmüş görüncə  
Gözlərim çıxa mənim.  
 
 Qapıda durma, yetim,  
 Boynunu burma, yetim.  
 Kirpiyini ox edib  
 Canıma vurma, yetim.  
 
 Arazın başı mənəm,  
 Torpağı, daşı mənəm.  
 Qəribə ağlayanın   
Gözünün yaşı mənəm.   
 
 Mən aşiq sazlı gördüm,  
 Hökmün yazılı gördüm.  
 Əcəl gəldi mən qaçdım,  
 Qəbrim qazılı gördüm.  
 
 Dağlar necə dağlarsan,  
 Qardan kəmər bağlarsan.  
 Qoy ölsün əziz balan,  
 Bax gör necə ağlarsan.  
 
 Kərgədənəm, kərgədən,  
 Yoxdur məni öyrədən.  
 Ovçu bir ov ovladı    
 O da bizim cərgədən.  
 
 412 
 
 Su götürdüm hövzədən,   
Suyu çıxıbdı dizdən.  
 Фələk bircə balanı  
 Zorla ayırdı bizdən.  
 
 Mən ölürəm çiçəkdən,  
 Üzüm örtün milçəkdən.  
 Yad gələr ağı söylər,  
 Anam ağlar gərçəkdən.  
 
 Bağa girdim əzəldən,  
 Dəstə tutdum xəzəldən.  
 Gülümü iyləməmiş   
 Фələk aldı tez əldən.  
 
 Mən aşiq iti beldən, 
 Yer qorxar iti beldən. 
 Qoy mənə yar ağlasın,  
 Desinlər itib eldən.  
  
 Sən məni dindirmisən,  
 Qəm atın mindirmisən.  
 Yıxıb atam evini,  
 Belimi sındırmısan.  
 
 Axşam dilər, dan dilər,  
 Axşam sirrin dan bilər.  
 Öldürdülər qəribi,  
 Tayфalıxcan dandılar.  
 
 Bu dağlar yalın dağlar,   
Dərd–qəmə dalın, dağlar. 
 Sizdə mərd basdırmışam,  
 
 413 
 Keşikdə qalın, dağlar.  
 
 Gül açmaz qara bağlar,  
 Göy bağlar, qara bağlar.  
 Balası ölən tiфil 
 Başına qara bağlar.  
 
 Dörd yanı böldü dağlar,  
 Üstünüz güldü dağlar.  
 Sizə ümid bağlayan 
 Bir oğlum öldü, dağlar.  
 
 Axar sular axmasın,  
 Quş qanadın çaxmasın. 
 Gedin deyin yarıma   
 Öldüm, yola baxmasın.  
 
 Göydə gedən sonalar,  
 Bir–birinə yan alar.  
 Nalə çəkər, saç yolar   
 Oğlu ölmüş analar.  
 
 Sən məni ağlar qoydun,  
 Sinəmi dağlar qoydun.  
 Öldün, canın qurtardı,   
 Qapımı bağlar qoydun.  
 
 Məni görən ağlasın,  
 Saçın hörən ağlasın.  
 Əzəl görən pis görüb  
 Indi görən ağlasın.  
 
 Söz desən acı, neylər?  
 Baxsan qıyğacı, neylər? 
 
 414 
 Bir evdə qardaş ölsə  
Qardaşsız bacı neylər?  
 
 Sürü boyunca gedir,  
 Yeri doyunca gedir. 
 Hamının gülü getsə, 
 Bizimki qonça gedir.  
 
 Gedim hara yaxşıdır,  
 Yol iz bütün bağlıdır.  
 Düşmən ağ geyinəndə 
 Mənə qara yaxşıdır.  
 
Maral azqın olubdu,  
 Azıb, azqın olubdu.   
 Burda bir igid ölüb 
 Məgər az qan olubdu?  
 
 Atıbsan səksən oxu,  
 Sinəmdən çək, sən oxu.  
 Qoy el–oba ağlasın,  
 Ağı de, tək sən oxu! 
 
 Dağlara qar düşübdü,  
 Gör nə hamar düşübdü.  
 Qəbrimi özgə qazıb,  
 Əlhəmdim dar düşübdü.  
 
 Əzizim səksən oxu.  
 Səksən yaz, səksən oxu.  
 Yüz ağlayan bir yana  
 Üstümdə tək sən oxu.  
 
 Bu yerdə bağ olarmı? 
 
 415 
 Salxımı ağ olarmı? 
 Belə dərdi olanın,  
 Anası sağ olarmı?  
 
 Əziziyəm axarmı? 
 Sular dağdan axarmı? 
 Kor oldu xan gözlərim  
 Sənsiz bir də baxarmı?  
  
 Qamış tapdım yazılı,  
 Dörd bir yanı qazılı.  
 Çıxdım əcəl köşkünə  
 Gördüm qəbrim qazılı. 
 
 Bağında gülün hanı? 
 Üstə bülbülün hanı? 
 Yaş töküb ağlayırsan,  
 Söz qoşan dilin hanı.  
 
 Əzizim lalə nədir?  
 Əldə piyalə nədir? 
 Eşitsəydin səsimi,  
 Bilərdin nalə nədir.  
 
 Əzizim qonça gedər,  
 Gül açmaz, qonça gedər. 
 Maфanın qabağında 
 Əllərdə xonça gedər.  
  
Gün gedər, Şamda mələr,  
 Urumda, Şamda mələr. 
 Yaxasız köynək geyən,  
 Bacısız damda mələr.  
 
 
 416 
 Çeşmələr, ha çeşmələr,  
 Qoyun–quzu çaş mələr.  
 Burda bir igid ölüb   
 Dağ ağlayar, daş mələr.  
 
 Əziziyəm qan ağlar,  
 Dil qaralar, qan ağlar.  
 Mən ölüm yar bilməsin,  
 Gecə–gündüz qan ağlar.  
 
 Əziziyəm sim ağlar,  
 Saz inildər, sim ağlar.  
 Sən öldün, mən ağladım,  
 Mən ölsəm, bəs kim ağlar! 
 
 Mən aşiq qara bağlar,  
 Bağlanıb qara bağlar.  
 Bülbül ölənnən sora  
 Qızıl gül qara bağlar.   
 
 Bağçaları əkən mən,  
 Barın dərib tökən mən.  
 Balamı öldürdülər,  
 Nə bədbəxtəm, təkəm mən.  
 
 Əzizim göy yalamadı,  
 Bu yalama göy yalamadı.  
 Nə yaramı yarım yudu,  
 Nə də ki, göy yalamadı.   
 
 Saçların dara gəlsin,  
 Qəlbində yara gəlsin.  
 Məni məyus edənin  
 Ağ günü qara gəlsin.    
 
 417 
 
 Bağa bar alan gəlsin,  
 Heyva–nar alan gəlsin.  
 Çıxsınlar, çağırsınlar,  
Miras mal alan gəlsin! 
 
 Elədimi yar getsin,  
 Təbib, yaram yar getsin.   
Əcəl gəlsə, can getsə,  
 Yar üstünə yar getsin.  
 
 Qardaş, gəl, ay qardaş, gəl,  
 Qarlı dağları aş, gəl.  
 Bacın dərdə dözmədi,  
 Sən də gözündə yaş gəl.  
 
 Dərdin çoxdur döz, anam,  
 Ürəyi köz–köz anam. 
 Qohum–qardaş dayansın,  
 Qoy ağlasın öz anam.  
Dərdimi dəğa desəm 
Dəğ əriyər. 
Od yanar, şölə salar, 
Piltə yanar, 
Dəğ əriyər. 
 
Haray! 
Başı dumanlı dəğlar, 
Dilim ərzə yazar, 
Könlüm qan əğlar. 
 
Dağların başı qardı, 
Qayası, daşı qardı. 
Ürəyim buz bağlayıb, 
 
 418 
Gözümün yaşı qardı. 
 
Dağ başına qar gəldi, 
Boran gəldi qar gəldi. 
Balam uçquna düşdü, 
Dünya mənə dar gəldi. 
 
 419 
XXII. GÜLÜMEYLƏR** 
 
Toyçular vurun toyu, gülüm hey, 
Gün qalxdı cida boyu, gülüm hey, 
Toyda gözəl çox olur, gülüm hey, 
Axtarın əsli soyu, gülüm hey. 
 
Ay sarı kisə ad oldu, gülüm hey, 
Dağıldı bərbad oldu, gülüm hey. 
Bu yar bizə yar olmaz, gülüm hey, 
Üstümüzə ad oldu, gülüm hey. 
 
Yaylığım həşdi – huşdu, gülüm hey, 
Həşyəsi yerə düşdü, gülüm hey. 
On iki qoçaq içində, gülüm hey, 
Gözüm çobana düşdü, gülüm hey. 
 
Arxalığın qədəh yar, gülüm hey, 
Geymə, gələr gödəh yar, gülüm hey. 
Sən get atın yəhərlə, gülüm hey, 
Mən də gəlim, gedəh yar, gülüm hey. 
 
Baxçamızda nar şirin, gülüm hey, 
Heyva şirin, nar şirin, gülüm hey. 
Sağ olsun qohum – qardaş, gülüm hey. 
Hamısınnan yar şirin, gülüm hey. 
 
Əzizinəm halalam, gülüm hey, 
Dilim yoxdu, ha lalam, gülüm hey. 
Hamıya haram olsam, gülüm hey. 
Yarım üçün halalam, gülüm hey. 
 
Saşda daraq olaydım, gülüm hey. 
Yoldan iraq olaydım, gülüm hey. 
 
 420 
Yar içəri girəndə, gülüm hey, 
Dönüb çıraq olaydım, gülüm hey. 
 
Arxalığın çim yaşıl, gülüm hey, 
Geymə, gözüm qamaşır, gülüm hey. 
Eşdə səsin gələndə, gülüm hey, 
Evdə dilim dolaşır, gülüm hey. 
 
 421 
XXIII. MAHNILAR 
 
YARIM GƏLƏNƏ 
Mən gələndə şamamalar gül idi, 
Cavan canım dost yolunda çürüdü. 
Əvvəlindən ilqarımız bir idi, 
Mən nə dedim, ilqarından dönən yar, 
Özü alıb, sonnan peşman olan yar. 
 
Uca dağ başında uca qələmə, 
Biz ki bənzəyirdik Əsli–Kərəmə. 
Sözümü saxlaram yarım gələnə, 
  Mən nə dedim, ilqarından dönən yar, 
   Özü alıb, sonnan peşman olan yar. 
 
SALMAYAYDIN NƏZƏRINDƏN 
 
Cibimdə dəsmalın gülü, 
Lal olsun düşmənin dili. 
Mənim kimi qızıl gülü 
       Almıyaydın əzəlindən, 
       Salmıyaydın nəzərindən. 
 
Cibimdə dəsmalın sarı, 
Üzün qoy üzümə barı. 
Mənim kimi etibarı 
Almıyaydın əzəlindən, 
Salmıyaydın nəzərindən. 
 
NEYNIM 
Çəkməni çəkdin buduna, 
Məni yandırdın oduna. 
Qoydun kimin umuduna, 
       Get, gedirsən, dəxi neylim, 
 
 422 
       Mən çəkirəm ahı, neylim. 
Bazardan aldım soğanı, 
Görmüsən dərdə yananı,  
Gəldi ayrılıq zamanı, 
Get, gedirsən, dəxi neylim, 
Mən çəkirəm ahı, neylim. 
 
SƏMƏDIN QIZI 
 
Axşam olar gələr qoyun, 
Dur ayağa görüm boyun. 
Gəl, ay gözəl, naz eyləmə, 
Səmədin qızı, naz eyləmə. 
 
Axşam olar, фərik çıxar talvara, 
Qayda budu oğlan qıza yalvara. 
Gəl, ay gözəl, naz eyləmə, 
Səmədin qızı, naz eyləmə. 
 
AY SARI QOVUN 
 
O tay, bu tay bizimdi, 
Ay sarı qovun, dilim–dilim. 
Üstü dolu üzümdü, 
Ay sarı qovun, dilim–dilim. 
Biz yemişik, doymuşuq, 
Ay sarı qovun, dilim–dilim. 
Indi növbə sizindi, 
Ay sarı qovun, dilim–dilim. 
Dağ ayrı, duman ayrı, 
Ay sarı qovun, dilim–dilim. 
Qaş ayrı, kaman ayrı, 
Ay sarı qovun, dilim–dilim. 
Ayrıldıq tapışmamış, 
 
 423 
Ay sarı qovun, dilim–dilim. 
Gəzək bir zaman ayrı, 
Ay sarı qovun, dilim–dilim. 
 
1. Qayna, samovarım, qayna 
 
Samovarım qızıldı, 
Suyu yerə sızırdı. 
Bütün aləm bilir ki, 
Bir oğlan bir qızındı. 
Qayna, samovarım, qayna, 
Getdi ixtiyarım, qayna. 
 
Samovarın altı yaşıl, 
Başına çaynik  yaraşır. 
Çıxartma güllü paltarın, 
Çıxartma, gözlər qamaşır. 
Qayna, samavarım, qayna, 
Getdi ixtiyarım, qayna. 
 
2. Qayna, samovar, qayna 
 
Samovarın altı şirə, 
Tutdu məni şirin dilə 
Yarım gəlir gülə–gülə, 
Qayna, samovarım, qayna. 
Getdi ixtiyarım, qayna. 
Elədi, xanım elədi, 
Indi zamanə belədi. 
Samovarın altı soldu, 
Yar qənd almaz neçə aydı. 
Dükanlarda özün öydü. 
Qayna, samovarım, qayna, 
Getdi ixtiyarım, qayna. 
 
 424 
 
 
 
Ay qız, dur gəl, sabah oldu  
 
Damlarının dalı çuxur, 
Ağacda bülbüllər oxur. 
Mənim yarım bafta toxur. 
Ay qız, dur gəl, sabah oldu, 
Yandı bağrım, kabab oldu. 
 
Damlarının dalı daşdı, 
At yerimir, nalı boşdu. 
Burdan uçan hansı quşdu, 
Ay qız, dur gəl, sabah oldu, 
Yandı bağrım, kabab oldu. 
 
Damlarının dalı təpə, 
Yağış gəlir səpə – səpə. 
Istəklimi öpə – öpə, 
Ay qız, dur gəl, sabah oldu, 
Yandı bağrım kabab oldu. 
 
Deyişmələr 
Anayla qız  
 
Qız: 
Anda, aman deyəllər, 
Incə daban deyəllər, 
Elə arıma gələr 
Yara çoban deyəllər. 
Ana: 
Andın amansız olmaz, 
Incə dabansız olmaz. 
 
 425 
Heç arına gəlməsin, 
Qoyun çobansız olmaz. 
 
 
Çobanla qız  
 
Çoban: 
Mən çobanam qoynuna, 
Babalın qoy boynuma. 
Ya məni evləndir sən, 
Ya da gəl al qoynuna. 
 
Qız: 
Çoban, itin qudursun, 
Arxasınca su dursun. 
Əgər sənə yox desəm, 
Mənim dilim qurusun. 
  * * * 
 I qadın: 
  Uca dağlar qar olanda, 
  Gülü rəngin saralanda. 
  Yarın gedip yar alanda 
  Mərd iyidi dayan görüm. 
 II qadın: 
  Bu dağları qar alammaz, 
  Gülü rəngim saralammaz. 
  Yarım gedib yar alammaz, 
  Mərd iyidi dayan görüm. 
   
Ay aman, bu yar hardadı 
 
 Ay aman, bu yar hardadı, 
 Kim bilir, bəlkə dardadı.  
 
 
 426 
 Bulaq, səndə daş olaydım,  
 Üstü dolu yaş olaydım.  
 Yar bulağa gələndə,  
 Yar ilə yoldaş olaydım.  
Ay aman, bu yar hardadı, 
 Kim bilir, bəlkə dardadı.  
 
 Bulaq, sənin suyun məzə, 
 Qızlar gəlir gəzə–gəzə. 
 Gəlinlər var qızdan təzə, 
 Bulaq səndə, bulaq səndə.  
 
Çoxdan gedibdi 
 
Yazıları yazan фələk,  
 Yazaydın əmimoğluna, 
 Gecə girəydim qoynuna, 
 Gündüz baxaydım boyuna.  
 
 Yazıları yazan фələk,  
 Yazıbdı poza bilmirəm. 
 Gedənim çoxdan gedibdi, 
 Ayrılıb dözə bilmirəm.  
 
Nar, nar, nargilə 
 
 Narımı tökdüm tasa,  
 Yarım düşdü tas–vasa.  
 Dərdimi yara deyim,  
 Bəlkə yar qulaq asa.  
  
 Nar, nar, nargilə,  
 Gəlin gedək yargilə.  
 
 
 427 
 Iynə sancdım divara,  
 Elçi göndərin yara.  
 Elçidən cavab gəlməz,  
 Özüm elçiyəm yara.  
 
 Nar, nar, nargilə,  
 Gəlin gedək yargilə.  
   
Yar gedir 
 
 Aşağıdan gəlir bir cüt araba   
 Mən qurbanam ayağında coraba.  
 Sən gedirsən məhlə qalıb xaraba, 
 Sən ağlama, mən ağlayım, yar gedir.  
  
 Dağ başında bir cüt qumru səslənir,  
 Ətəyində qoyun–quzu bəslənir.  
 Sən ağlama, kipriklərin islanır  
 Mən ağlayım, nazlı yar əldən gedir.  
   
Bir oğlan sevmişəm 
 
Bir otaq tikdirdim tamam buxarı, 
Bir bənna istərəm çəkə yuxarı. 
Bir oğlan sevmişəm mahud çuxalı, 
Oğlan, araşqının otaqda qaldı, 
Söhbətin ləzzəti dodaqda qaldı. 
 
Bir otaq tikdirdim tamamı şüşə, 
Bir bənna istərəm tuta gümüşə. 
Bir oğlan sevmişəm xətti bənövşə, 
Oğlan, araşqının otaqda qaldı, 
Söhbətin ləzzəti dodaqda qaldı. 
 
 
 428 
Bir otaq tikdirdim durna tükünnən, 
Içini doldurdum xurma yükünnən. 
Bir oğlan sevmişəm xublar içinnən, 
Oğlan, araşqının otaqda qaldı, 
Söhbətin ləzzəti dodaqda qaldı. 
 
 
Yara qurban 
 
Qapıda əkdim gülbəsər, 
Yar, ürəyim zağ–zağ əsər. 
Bir kağız göndər müxtəsər, 
Ay yar, öldüm ağlamaxdan, 
Gün hesabın saxlamaxdan. 
 
Qapıya əkdim məkə, 
Ürəyim bağlayıb ləkə. 
Sən gəlincə öldüm bəlkə 
Ay yar, öldüm ağlamaxdan, 
Gün hesabın saxlamaxdan. 
 
Qapıya əkdim üzüm, 
Yara qurban iki gözüm. 
Yar gəlincə necə dözüm, 
Aş gəlginən bu dağları 
Məyus qoyma mən ağları. 
 
Ay anacan 
 
Günün lap səhər çağında, 
Güllə başıma yağanda. 
Düşmənlə mən vuruşanda, 
Ay anacan, yaralandım! 
Ay bacıcan, yaralandım! 
 
 429 
 
Biz durmuşduq yollar üstə, 
Qoşun gəldi dəstə–dəstə. 
Öldürdülər millət üsdə, 
Ay anacan, yaralandım! 
Ay bacıcan, yaralandım! 
 
 
Bu qızı mən sevmişdim 
 
Ayağında məxmər tuman 
ağzı naxışlı, 
Bu qızı mən  sevmişidim 
Kim götürüb qaçdı. 
 
Barmağında qızıl üzük 
firuzə qaşlı, 
Bu qızı mən sevmişidim 
Kim götürüb qaçdı. 
 
Gül dolandırım 
 
Göydə gedən quşlar ağlı–qaralı, 
Güllə dəyib, sol qolundan yaralı. 
Sevən olsa sevdiyindən aralı 
Ölməsə də, heyva kimi saralı. 
 
Sevgili oğlan, 
Gəl sənə qurban, 
Can sənə qurban. 
 
Asta get, asta get, 
Kəmər düşər belindən, 
Baş açmadım bivəfa yar felindən. 
 
 430 
 
Ayrı düşdüm elimdən, sevgilimdən. 
Istəkli yar, başına gül dolandırım, 
Nəlbəki–nəlbəki pul dolandırım, 
Sən gül ol, mən başına dolanım, 
Indən bələ yoxdu mənim gümanım. 
Otur dərdim deyim, oda yananım, 
Istəkli yar, başına gül dolandırım, 
Nəlbəki–nəlbəki pul dolandırım. 
 
 431 
XIII. YALLIBAŞI MAHNILAR** 
 
Ay dönə, dönə – dönə  
 
Sənəyi götdüm, ana, 
Bulağa getdim, ana. 
Viran qalmış bulaqda 
Yaylığım itdi, ana. 
  Ay dönə, dönə – dönə, 
  Yarım yad oldu yenə. 
 
Yaylığın yudum, apar, 
Itirmə, ayrısı tapar, 
Mənim bu eşqli könlüm, 
Axtarar, səni tapar. 
  Ay dönə, dönə – dönə, 
  Yarım yad oldu yenə. 
 
Sənəyi götdüm, ana, 
Bulağa getdim, ana, 
Bir yaylıqdan ötəri, 
Nahaq qan etdim, ana. 
  Ay dönə, dönə – dönə, 
  Yarım yad oldu yenə. 
 
Qalanın dibində 
 
Qalanın dibində yıxıldım yatdım, 
Aynalı tüfəngi doldurdum atdım. 
Atlandım, atlıya yüyürdüm çatdım, 
  Atma qaş, çatmaqaş, mən yaralıyam, 
  Avçıdan qurtulmuş dağ maralıyam. 
 
Qalanın dibində bir daş olaydım, 
 
 432 
Gələnə – gedənə yoldaş olaydım. 
Bacısı göyçəyə qardaş olaydım, 
  Atma qaş, çatmaqaş, mən yaralıyam, 
Avçıdan qurtulmuş dağ maralıyam. 
 
 433 
XXV.  UŞAQ FOLKLORU 
 
Qəcələ, xan qəcələ,  
   Quyruğu əlvan qəcələ.  
   Get xoş xəbər gətir,  
   Kəsim qurban, qəcələ.  
 
   Məşədə məşəd, ay Həbib,  
   Quşlara daş at, ay Həbib.  
   * * * 
   Əxrəb–əxrəb ahına,  
   Əxrəblərin şahına.  
   Əxrəb oldu bir kişi,  
   Daladı qurdu quşu,  
   Həzrət Əli torpağı,  
   Mən də onun yarpağı,  
   Dəymə mənə, dəyməyim sənə.  
   *  *  * 
   Qalalar, ay qalalar, 
   Qalaya yol salalar.  
   Qaladan üç quş uçdu  
   Biri dedi: ax vay, 
   Biri dedi: ox vay,  
   Biri dedi: nə ax vay, nə ox vay…  
   *  *  * 
   Ağ bala geydirdilər,   
   Ağ bala saçaq–saçaq. 
   Incili bıçaq–bıçaq. 
   Incili vur açılsın, 
   Mərcanları saçılsın. 
   Mərcanlar pilə–pilə, 
   Gəl oxu bizim dillə. 
   Bizim dil qumru dili,   
   Qumrudan gələn atdır, 
 
 434 
   Heyva çiçəyi otdur. 
   Gəlin gedək gətirək, 
   Ömür baxa yetirək. 
   Ömür baxın xoruzu, 
   Quqquldar arpa istər, 
   Arpanı kimdən istər? 
   Kişi Vəlidən istər. 
   Içində bülbül oxur, 
   Bülbüllər hazar–hazar, 
Kərtən köynək fil qazar. 
 
Oyunlar 
 
Bəzən də kiçik uşağın əlini, ovcunu, barmaqlarını 
tanıdaraq deyərlər: 
– Bura bir darı xərməni, ortasına bir quş qondu, bu 
tutdu, bu kəsdi, bu bişirdi, bu yedi, vay, kiçiyə qalmadı. 
Və ya: 
5 barmağı göstərərək deyərlər: 
Baş barmax dedi: – Gəlin gedəh oğurruğa! 
Şəhadət barmağı: – Bəs pilləkən? 
Orta barmax dedi: – Mənnən uca pilləkan? 
4–cü barmax dedi: – Bəs Allahdan qorxmursuz? 
5–ci kiçik barmax dedi: – Yox! 
Yox dediyinə görə nənə onu cəzalandırır. Bu üsulla 
da kiçik yaşlarından nəvəsini düz yola çəkməyə, Allahdan 
qorxmağa çağırır. 
 
*** 
A teşdi, teşdi, teşdi, 
Vurdu Gilanı keşdi. 
Iki xoruz dalaşdı, 
Biri qana bulaşdı. 
Qan axdı getdi çaya, 
 
 435 
Çaydan göyərçin uşdu. 
Göyərçin, alapaxta, 
Yuvası qəlbi taxtda. 
O yanı taxda, 
Bu yanı taxda, 
Şakqulu bəy otaxda. 
 
Uşaqlar hər hansı bir oyun zamanı kimin əvvəl, 
kimin axır və ya kimin qaçan, kimin qovan olduğunui 
bilmək üçün sanamalardan istifadə edərdilər: 
  
Əhdim noxud, 
Çıxdı söyüd, 
Yarpağıdı şahpalıd (şabalıd). 
Sələmə səlli, 
Qırx dokquz əlli, 
Nal, mıx, qırx. 
Və ya: 
Əl–əl əpənəh, 
Əldən düşdü kəpənəh. 
Kəpənəyin yarısı, 
Yumurtanın sarısı. 
Baba, hara gedirsən? 
Ala dağa gedirsən? 
Ala dağa gedirəm. 
 
Ala dağda nəyin var? 
Muncux düzən qızım var. 
Qızın bir oğlan doğdu, 
Adın qoydux Süleyman. 
 
Bu arada uşaqlar həm də dalaşıb küsüşərdilər. Bu 
zaman kiçik barmaqlarını qaldırıb bir–birinə göstərərək 
deyərdilər: 
 
 436 
 
Xəncəl, bıçax, kəs–küs, 
Xırda bıçax, kəs–küs. 
O adam yalvarmasın, 
Qapımızdan boylanmasın, 
 
Məktub yazıb yollamasın, 
Qəndimizi oğramasın, 
Yayda mənnən oynama, 
Qışda mənnən oynama! 
 
 437 
XXVI. AŞIQLAR VƏ AŞIQ RƏVAYƏTLƏRI 
AŞIQ  ABBAS DƏHRI
 
Aşıq Abbas Dəhri Ordubadın Dəstə kəndindəndir. 
Mənbələrdə onun kamil bir sənətkar olduğu, tez–tez Irəvan, 
Gəncə, Şamxor, Tiflis, Ələmdar, Xoy, Təbriz və başqa 
yerləri dolaşması, aşıqlıq etməsi göstərilir. 
 
Gültəndi 
 
Gəminin yükü üzümdür, 
Gəmi gəmiyə düzümdür, 
Gəmiçi qardaş, yavaş sür, 
Gəmidəki qız bizimdir. 
 
Gəminin yükü qovundu, 
Gəmi gəmiyə toxundu, 
Gəmiçi qardaş, yavaş sür, 
Gəmidəki qız qohumdu. 
 
Gəminin yükü ərikdi, 
Gəmi gəmiyə sərişdi, 
Gəmiçi qardaş, yavaş sür, 
Gəmidəki qız фərikdi. 
 
Gəmiyə vurdular qəndi, 
Gəmi gəmiyə dirəndi, 
Gəmiçi qardaş, yavaş sür, 
Gəmidəki qız Gültəndi. 
*               *                  * 
 
 438 
 Aşıq Abbas Xoy kəndində olarkən Əhmədxan adlı 
bir varlı ilə qonşu olur. Əhmədxanın yeganə qızı olan 
Züləldanı mülkədar oğlu Ağaxan istəyir. Qız elçilərin 
qarşısına ağır şərtlər qoyaraq bu arzudan onları 
çəkindirməyə çalışır. Aşıq Abbas bununla bağlı aşağıdakı 
qoşmanı yazır: 
 
Əhmədxan qızıyam, adım Züləldan, 
Qəm–qüssə bilmədim ömrümdə bir an. 
Elçilər göndərir mənə Ağaxan, 
Gedin məndən edin siz ona bəyan: 
 
Bir otaq istərəm – tamam buxarı, 
Ustasın istərəm çəkə yuxarı, 
Bir oğlan istərəm mahud çuxalı, 
Yar yolunda düz ilqarın istərəm. 
 
Bir otaq istərəm həmamə yaxın, 
Sağına, soluna həmayil taxım, 
Yar gəlib gedəndə boyuna baxım, 
Mən mahalın sərvi–yarın istərəm. 
 
Bir otaq istərəm tamamən şüşə, 
Ustasın istərəm tuta gümüşə, 
Bir oğlan istərəm buğu bənövşə, 
Onun üçün mehmandarın istərəm. 
 
Əhmədxan qızıyam, boyum sərvi–naz, 
Göllərə tökülür ördək ilə qaz, 
Qırx ağacdan Qırx ağaca payəndaz, 
Hindistanın al qumaşın istərəm. 
 
Qırx atlı istərəm, atları kəhər, 
Qızıldan bazubənd,gümüşdən yəhər, 
 
 439 
Bir ucu Xoy olsun, bir ucu Əhər, 
Başlıq üçün Xoyun varın istərəm. 
 
Bayatılar 
 
Hər gələn özün bilməz, 
Danışar, sözün bilməz, 
Bulaqdan su doldurar, 
Çeşmənin gözün bilməz. 
 
Əziz oğlum, qoy qalsın, 
Doldur qəlyan, qoy qalsın, 
Sözün keçməyən yerdə, 
Ürəyində qoy qalsın. 
 
Ululu Kərim 
 
 Ululu Kərim XIX əsrdə Şahbuzun Aşağı Remeşin 
kəndində yaşamışdır. 
 
Yaylağında 
 
Ay ağalar, möcüz gördüm, 
Mən Keçilin yaylağında. 
Süsən, sünbül, tər bənövşə, 
Qız Keçilin yaylağında. 
 
Gözəlləri bölük–bölük, 
Dörd bir yanında var hörük, 
Bilməm maraldı, ya əlik, 
Qız Keçilin yaylağında. 
 
Yaz olar, çıxallar dağa, 
 
 440 
Bulud oynar, hava yağa, 
Kəsəllər qurban sadağa, 
Qız Keçilin yaylağında. 
 
Üst yanı Toxluca qaya, 
Axar–baxarı var çaya, 
Gözəlləri ağca maya, 
Qız Keçilin yaylağında. 
 
Alt yanı Nursdu, Külüsdü,
 
Mollası yox, işi pisdi, 
Kərim deyər məndən küsdü, 
Qız Keçilin yaylağı da! 
 
Yeddi 
 
Ay ağalar, gəlin sizə söyləyim, 
Burda bir dərya var, ayağı yeddi. 
Üç yüz altmış şamlar yanar içində, 
Şöləsi bərq verir, çırağı yeddi. 
 
Altmış min darvaza, altmış min bazar, 
Altı min içində həm əsası var, 
Altmış min məscidi, tamam laləzar, 
Alişan taxtı var, otağı yeddi. 
 
Nə canlıdı cansız üstdə məskəndi? 
Nə məcazdı qabağıncan səsləndi? 
Necə şeydi əl dəyməmiş bəsləndi? 
Üstündə sallanıb qabağı yeddi. 
 
Nə bağmandı, üç yüz altmış bağı var? 
Üç yüz altmış bağın üç budağı var, 
Kərimin dünyadan keçən çağı var, 
 
 441 
Səkkiz ev yaslanıb ocağı yeddi! 
Aşıq Həsənalı 
 
XIX əsr Şahbuz aşıqları içərisində Aşıq Həsənalının 
adı hörmətlə çəkilir. Şeirləri əsasında dastan–rəvayətlər 
yaranıb.  
       
Rəvayət 
Günnərin birində yaradanın buyruğu ilə aşıq 
Həsənalı Gülənbər adlı bir gözələ tuş olur. 
Aşıq Həsənalı: 
Başına döndüyüm gözəl Gülənbər, 
Vuruldum hüsnünə sən tək ceyranın. 
Eşitmişəm gözəlisən cahanın, 
Əsirgəmə mən tək yardan dərmanın. 
Gülənbər: 
Haradan aradın, haradan buldun? 
Nədən bildin gözəliyəm cahanın? 
Məni gördün, sən ki, oldun dərd əhli, 
Ya dərdin məndədir, ya da dərmanın. 
 
Aşıq Həsanalı şirin dilinən qızın haralı və kimlərdən 
olduğunu soruşur. Məlum olur ki, bu qız Duluslu 
Məhəmməd bəyin qızıdır, sonradan köçüb Darabasa 
gəlmişlər. 
  Gülənbər: 
Dulusluydum, indi Darabaslıyam, 
Qəlbi qan ağlayan qəm libaslıyam, 
Gözü yol gözləyən, qəlbi yaslıyam, 
Əzəldən beylədi dövrü cahanın. 
 
 442 
 
Sən bizi arayıb axtarsan əgər, 
Darabasda yoldan kənar bir qədər, 
Məhəmməd qızıyam, adım Gülənbər, 
Alsan yarı ollam sən tək oğlanın. 
Qıznan oğlanın bu görüşünnən Məhəmməd bəy 
xəbər tutur və Aşıq Həsənalını o ki, var döydürüb kənddən 
qovur. Gülənbər Həsənalının ayrılığına dözə bilmir, 
sevgilisinə bir məktub yazıb atasının çobanı Səttara verir və 
deyir: 
Başına döndüyüm əhli–hal çoban, 
Sən gedərsən Naxçıvana yetərsən. 
Nabələd olsan da, xəbər alarsan, 
Bu məktubu o oğlana verərsən. 
 
Baislərin görüm üzü gülməsin, 
Heç bir gözəl Gülənbər tək olmasın, 
Elə çatdır özgə adam bilməsin, 
Çəkib onu bir pünhana, verərsən. 
 
Axtarıb arayıb tapıb özünü, 
Çatdırarsan ona mənim sözümü, 
De, eşitsin, bilsin sözün düzünü, 
Gəlsə düşməz nahaq qana, verərsən. 
Gülənbər məhtubunda Həsənalıya onun yolunu 
gözlədiyini bildirir, libasını dəyişib Darabasa gəlməyi 
tapşırır. Aşıqdan başqa heç kimə könül vermiyəcəyinə və 
əhdinə sadiq qalacağına and içir: 
Oğlan, hara gedib, nə axtarırdın? 
Mənim atam ilə bədə varırdın, 
Əgər ki, qəlbində yar axtarırdın, 
Üz qoyuban Darabasa gələrsən. 
Gülənbərəm, mən çəkirəm ah–zarı, 
Nə müddətdir gözləyirəm yolları, 
 
 443 
Əgər ki, gələsən sən bizə sarı, 
Bürünərsən tərs libasa, gələrsən. 
 
Atam, anam belə bir iş görərsə, 
Sınmış qəlbi əyri qoyub hörərsə, 
Səni qoyub başqasına verərsə, 
Mən ölərəm, sən də yasa gələrsən. 
Gülənbərin göndərdiyi çoban Səttar gəlib Şahbuzun 
Xinzirək kəndinə çatır və Mədəd adlı birinin evində qonaq 
olur. Mədəd çobana bələdçilik edir, gəlib Şahbuzun Zırnel 
kəndində Aşıq Həsənalı ilə görüşüllər. Həsənalı Gülənbərin 
məhtubunu oxuyub sevgilisinin dediyinnən hali olur. Lakin 
Məhəmməd bəyin onu döydürüb kənddən qovdurması da 
xatirinnən çıxmır. O bilir ki, Gülənbərin ardınca Darabasa 
getsə, yenə müsibətə düşəcək. Odur ki, Gülənbərə belə bir 
məhtub yazıb çoban Səttara verir: 
Güllər içrə seçdim süsənbər səni, 
Bilirəm özümə bir ənbər səni, 
Həsənəm, sevmişəm, Gülənbər, səni, 
Düşməgilən kəm xəyala, gəlmənəm. 
 
Başqasına baxıb köks ötürmənəm, 
Səndən özgə gözəl mən gətirmənəm, 
Ölərəm, mən səndən əl götürmənəm. 
Başım düşər qalmaqala, gəlmənəm. 
 
Demirəm qorxuram xanü bəyindən, 
Xəyal düşüb qeyri hala, gəlmənəm. 
Əyər sən gələsən, yolun gözlərəm, 
Üz döndərib, o mahala gəlmənəm. 
 Aşıq Həsənalı məhtubunda sevgilisi Gülənbərdən 
gizlicə Naxçıvana, onun yanına gəlməyi iltimas edir: 
Əgər ki, arasan mənim yerimi, 
Sevər olsan, bu mahala gələrsən. 
 
 444 
Mənim dediyimi atan bilməsin, 
Başım düşər qilü–qala, gələrsən. 
 
Hələ yaşayıram, bu cahandayam, 
Bəy, ağa gözündən çox pünhandayam, 
Dulusdan gəlmişəm, Naxçıvandayam, 
Məni sevsən, bu mahala gələrsən. 
 
Adım Həsənalı, özüm sərsəri, 
Bu qısa məktubla verdim xəbəri, 
Keçərsən gələrsən Uruddan bəri, 
Ağdabandan aşıb dala, gələrsən. 
 Çoban Səttar Aşıq Həsənalının məhtubunu aparıb 
Gülənbərə verməzdən qabaq Məhəmməd bəyin ilxıçısını 
görür, Naxçıvannan gəlib Gülənbərə məhtub gətirdiyini 
söylüyür. Ilxıçı bu işlə maraxlanıb məhtubu çoban Səttardan 
alır və aparıb Məhəmməd bəyə verir. Məhəmməd bəy 
фikirləşir ki, bu işi belə qoysa Aşıq Həsənalı bir gün gəlib 
qızı qaçıracax və onu el içində xar edəcək. Odur ki, dərhal 
qızı Gülənbərə toy eləyir və onu zorla dostu Səфər bəyin 
oğluna verir. 
 Uzun illər keçir, Həsənalı bir gün Darabasa gedir. 
Lakin eşidir ki, Gülənbəri zornan başqasına ərə veriblər. 
Odu ki, el içində xar olmasın deyə Darabasdan Mələk addı 
bir qız gətirir ki, kənddə desinnər aşıq getdi sevgilisin 
gətirdi. 
 
 445 
 
 
 
 446 
 
 
 
 
 
 
 
 
 
 
 
 
 
 447 
 
Naxçıvan Aşıqlar Birliyinin 1939-1940-cı illərdəki 
yığıncaqlarının protokolları 
 
 448 
Aşıq Molla Ismayıl 
 
 
XIX əsr Şahbuz aşıqları içərisində Aşıq Molla 
Ismayıl da öz dəsti–xətti ilə seçilən aşıqlardan olmuşdur. 
Məşədi Məhəmməd oğlu Molla Ismayıl Şahbuzun Aşağı 
Qışlaq kəndində doğulmuş, orada da yazıb–yaratmışdır. 
 
Üçünə 
Ay ağalar, beş gözələ uğradım, 
Gözüm düşdü gözəllərin üçünə. 
Istərsən kövsərdən sirab alasan, 
Qul olginən, qulluq eylə üçünə. 
 
Kim yandırdı kimin dü balü pərin? 
Ustadı yolunda kim qoydu sərin? 
Kimlər dedi ustadına aфərin? 
Biri mimdi, biri cimdi, üçü nə? 
 
Allah peyğəmbərə göndərdi salam, 
Onların şənində oxur kim kəlam? 
Beş ulu peyğəmbər, dəфtəri–aləm, 
       Biri Nuhdu, bir Ibrahim, üçü nə? 
 
 
 
 449 
Ismayıl der budu sözün kutahı, 
Heydərə qul olan heç çəkməz ahı, 
Dilində vird eylə kalamullahı, 
Əməl eylə beş vaxtının üçünə. 
 
Qaldı 
 
Əcəl yastığına başım yetəndə, 
Фikrim xəyalımda nə isə qaldı. 
Ya məndul gey, ya zərbab gey, ya zər gey, 
Əynimdə libasım nə isə qaldı. 
 
Qızılın, gümüşün yoxdu dəyəri, 
Qılıncın, qalxanın yox havadarı, 
Qohumum, qardaşım, gül üzlü yarım, 
Oğul–uşaqlarım nə isə qaldı! 
 
Bu dünyada beş gün gəzdik əmanət, 
Əmanətə gəl eyləmə xəyanət. 
Ya bir dayət imiş, ya bir imarət, 
Əlvan otaqlarım nə isə qaldı! 
 
Nə Israфil kimi sur çalasan, 
Nə Əzrail təkin canlar alasan, 
Nə Ismayıl tək фəqir olasan, 
 
 450 
Divanım, kitabım nə isə qaldı! 
 
Rəvayət 
 
Danışıllar ki, bir gün valideynnəri Ismayılı 
evləndirməh istiyillər. Şahbuzun Biçənəhdən yuxarı Zırnel 
kəndində yaşayan Bədircahan addı bir qızı köhnə qayda ilə 
Ismayıla nişannıyıllar. Ismayıl Bədircahanın üzünü görməsə 
də, dədə–baba adətinə tabe olur. Toy günü Aşağı Qışlax 
kəndinin mollası Molla Əhməd Ismayılın anası Zeynəbdən 
bir cüt naxışdı yun corap istiyir. Zeynəb arvad isə tabağa 
qoyacağı qırmızı, yaşıl və çəhrayı rəngli corabları yerbəyer 
eləyib mollaya cavab verir ki, bax, bu bir corab gəlinin 
qardaşının, biri atasının, biri də əmisinin. Xülasə, artıq 
corabım yoxdur ki, sənə verim. Zeynəb arvadın bu sözünnən 
Molla Əhməd bərk hirslənir və hədə–qorxu gəlir. Vaxt olur 
ki, Ismayıla gəlin gətirməyə gedillər. Molla Əhməd oğlan 
evini gəlinin dalınca göndərir, özü isə qayıdıp Molla 
Cəфərlə birlikdə bir tərs dua yazıb yandırır, külünü isə 
tüфəngə qoyub atır ki, heç nə ələ gəlməsin. 
 Molla Əhmədin cadusu Ismayılı sağalmaz dərdə 
salır. Toy gecəsi isə nə qədər çalışıllar, gəlin atdan düşmür 
və evlərinə qayıtmax istiyir. Bəyin adamnarı və kənt 
camaatı bu rüsvayçılığa razı olmurlar. Gəlini aparıp qonşuya 
qoyullar ki, bəlkə sora razı salalar. Ancaq Bədircahan 
inadınnan dönmür. Bu rüsvayçılığa dözə bilmiyən Ismayıl 
xəstələnip yatağa düşür və üzünü görmədiyi bir qızı ona 
gəlin gətirdiyi üçün anasını məzəmmətdiyir, Molla Cəфəri 
qarğıyır: 
Ismayılam, düşdüm mən də çöllərə, 
Xəncər batsın görüm yaman gözlərə, 
Həsrət qoydu məni gül sənəmlərə, 
 
 451 
Lənət gəlsin görüm Molla Cəфərə. 
 Bədircahanı yola gətirmək üçün dua yazdırıllar, 
Ismayılı isə ziyarət üçün Xorasana aparıllar. Lakin heç nə 
bəyə və gəlinə köməh eləmir. Zeynəb arvad iki inəyini və 
bir gəbəsini aparıp Molla Əhmədə verir ki, bəlkə o, 
cavannara kömək edə. Ancaq yenə də bir çarə hasil olmur. 
 Bir gün Ismayıl anasınnan xahiş edir ki, Bədircahanı 
yola gətirib bulağa aparsın və Ismayıl bulaq başında qızla 
görüşüb onu razı salsın ki, bəlkə bu yolnan rüsvayçılıxdan 
yaxasını qurtara. Qonşu qızlarının köməyi  ilə Bədircahanı 
bulağa aparıllar. Ismayıl sazını da götürüb Bədircahanı 
görməh üçün bulağa gedir. Qızı ələ gətirməh üçün onu təriф 
etməyə başlayır: 
 
Yenə halqalanır ahu saşların, 
Aləmə od salır kaman qaşların, 
Biçarə Ismayıl, qanlı yaşların, 
Aləmi sellərə verəcək oldu. 
 
 Ismayılın səsinə kəndin camaatı yığılıb gəlir. 
Adamnarın cəmnəşdiyini görən Bədircahan özünü itirir, 
arxıya dönəndə niqabı üzünnən düşür. Ismayıl Bədircahanın 
alma yanaxlarını görüb ürəyi tab gətirmir və yenə də sazını 
sinəsinə sıxıp deyir: 
 
Cəllad baxışların səbrim alanda, 
O şahmar saçların məni çalanda, 
Niqab üzdən atıb yana salanda, 
 
 452 
Ismayıl seyrinə çıxacaq oldu. 
 Lakin Bədircahan Ismayılın sözünə məhəl qoymayıp 
onnan uzaxlaşır. Ismayıl qızın dalınca getmək istəsə də, 
ayaxları yerimir və deyir: 
Beş qədəm yeridim, qurudu qanım, 
Yeddi göydən keçdi ahü фəğanım, 
Elə ki, gözümdən yayındı, canım 
O yarın yolunda çıxıcaq oldu. 
 
Bir tovuz geyimli, laçın bəzəkli, 
Yayındı gözümdən, gedəcək oldu, 
Nakam Ismayılın ağlar didəsi, 
Şahbuzu sellərə verəcək oldu. 
 
 Bu vaxt Ismayıl görür ki, anası oğlunun bu halına 
camaatın arasında zulum–zulum ağlayır. Odur ki, anasına 
üzünü tutub Bədircahanı qarğıyır: 
 
Gecə–gündüz mən ağlaram zarü–zar, 
Şahbuzun dağların eylərəm tar–mar, 
Anacan, könlümü qoyma intizar, 
Başında çatlasın öz havan, gəlin! 
 
 Bədircahan yarğanı aşıb gözdən itir. Ismayıl bu işə 
bir çarə olmadığını görüp camaata deyir: 
Ay ağalar, bir tərlanı uçürdum, 
 
 453 
Sağ əlimdən sol əlimə alınca, 
Onu alan xeyrin, bəhrin görməsin, 
Naləm vardır mənim onun dalınca. 
 Kəndin ağsaqqalları Ismayılın anasına məsləhət 
verillər ki, kasıblara nəzir–niyaz paylasın, bəlkə oğlunun 
qisməti dəyişə. Zeynəb arvad ağsaqqalların məsləhəti ilə 
gedib Molla Əhmədə verdiyi bir gəbəsini və iki danasını 
alıb gətirir. Inəkləri kəsip kasıb–kusuba paylıyır. Bütün 
camaat Allahdan dua edirlər ki, Ismayıla bir halal qız 
yetirsin. Camaatın duası qəbul olunur. 
 Bir gün Ismayıl yatıb yuxuda görür ki, nişannısı 
Bədircahan ilan cildinə girib onu çalmax istiyir. O qışqırıb 
yuxudan oyanır və yuxusunu anasına danışır: 
 
Eşidənlər, görün bu söz yalandı? 
Leyli dərdi Məcnun çölə salandı, 
Hamı bilir ilan adam çalandı, 
Özüm öz əlimlə mar alan könlüm. 
 
 Anası Ismayıla təskinlih verir. Ismayıl bir gün 
yuxuda nurani bir qoca görür. Yuxuda ona deyillər ki, 
Bədircahan şahmar ilana dönüb, onnan sənə yar olmaz. 
Sübh tezdən bulağa get, qarşına çıxan Nənəqız adlı birinci 
qız sənin qismətindir. 
 Ismayıl yenə də yuxusunu anasına danışır. Anası 
deyir ki, oğul, verdiyimiz nəzir–niyaz qəbul olunup. 
Bədircahanı yadından çıxart və bulağa get. Anasının sözü 
Ismayıla xoş gəlir və könlünə xitab edib deyir: 
Dəli könlüm, nə divana gəzirsən? 
 
 454 
Biçaradı, ondan sənə yar olmaz. 
Düz çıxmaz ilqarı, əhdi, peymanı, 
Hərcayıdı, onda düz ilqar olmaz! 
 Ismayıl sazını da götürüp bulağa gedir. Bir zaman 
görür ki, uzaxdan sərv boylu, yaraşıxlı bir qız gəlir. Ismayıl 
bu qızın gözəlliyinə aşiq olur. Nə qədər çalışır ki, qıza bir 
söz desin, amma nitqi tutulur. Işi belə görüp dağları 
qarğıyır: 
 
Dağlar, otun qurusun, 
Otun, suyun qurusun, 
Sənin də mənim kimi, 
Matın–qutun qurusun. 
 
 Bu vaxt bulağa bir dəstə qız gəlir. Onlar Ismayılı 
tanıyır və deyillər ki, bu oğlan Bədircahanın nişanlısıydı, qız 
ona gəlmədi, çıxıp getdi. Qız bu sözü eşidir və sənəyini 
götürüp getmək istiyir. Ismayıl qızın getdiyini görüp sazını 
sinəsinə sıxır və deyir: 
 
Bir sözüm var sənə pünhan deməli, 
Qayıl olsan deyim, gəl, sənə qurban. 
Həsrətdəyəm didarını görməyə, 
Söyləyim dərdimi, bil, sənə qurban. 
 
Ismayıl der əzəl yetdim kamala, 
Gözəllikdə nöqsan yetməz camala. 
 
 455 
Düşmən görüb düşmə özgə xiyala, 
Dost kimi bir əylən, dur, sənə qurban. 
 
 Qız bu sözdən sonra ayax saxlıyır. Ismayıl qızın 
dayandığını görüb yenə deyir: 
 
Əyninə geyibsən əlvan naxışı, 
Könlüm bir şüşədi, gəl vurma daşı. 
Elimin göyçəyi, könlümün quşu, 
Uçurmam gedəsən bu eldən səni. 
 
 Ismayıl görür ki, qız dayanıp ona baxır, dərhal 
mətləbi anlıyır. Yaxınlaşıp danışıllar, sözləşib əhdi–peyman 
bağlıyıllar. Bu vaxt Ismayılın anası bir dəstə kənd camaatı 
ilə gəlib çıxır. Ismayıl onları görüb qəlbi фərəhlənir və 
deyir: 
 
Behiştdə hurilər, göydə mələklər, 
Gözəllikdə bizim yarı deyiblər. 
Yusiф çıxdı o bazarda satıldı, 
Kasad olmuş o bazarı deyiblər. 
 
 Zeynəb arvad oğlu Ismayılın təzə sevdasına çox 
sevinir. Qohum–qəbləni götürüb Nənəqıza elçi gedir, 
sözünü alıp büsat qurullar, toy edib cavannarı qovuşdurullar. 
 
 456 
AŞIQ NƏCƏФALI 
 
Şahbuzun Kükü kəndindən olan Aşıq Nəcəфalının 
da ədəbi irsi itib–batmış, şeirlərinin çox az bir qismi və 
həyatı ilə bağlı bəzi rəvayətlər yaşlı qocaların haфizələrində 
yaşamışdır. Aşıq Nəcəфalının Şahbuzun Aşağı Remeşen 
kəndində yaşayan qohumları onun həyatı ilə bağlı maraqlı 
dastan–rəvayətlər söyləyirlər.  
 
Rəvayət 
Aşıq Nəcəфalı Kükü kəndinin bəyi Qara ağanın 
nökəri imiş. Bir gün Qarabağın bəyləri «Keçəl dağ» 
yaylağına istirahətə gəlillər. Bu bəylərin arasında Qara 
ağanın Mahmud bəy adında qarabağlı bir dostu da var idi. 
Odur ki, Qara ağa öz nökəri Nəcəфalını göndərir ki, gedib 
yaylaxdan Mahmud bəyi qonax gətirsin. Nəcəфalı Mahmud 
bəyi gətirməyə gedərkən orada onun qızı Pərzad xanımı 
görür ona vurulur. Ancax özünü sındırmamax üçün Pərzad 
xanıma bildirir ki, Qara ağanın oğludur. Pərzad xanım da 
Nəcəфalıya aşiq olur. Qara ağanın evində Mahmud bəyin 
gəlişinə görə ziyaфət verilir. Bu ziyaфətdə Qara ağa eşidir 
ki, nökəri yalan danışıb, özünü bəy oğlu kimi nişan verib. 
Odur ki, Nəcəфalını döydürüb evdən qovur. Nəcəфalı isə 
Qara ağanın evini tərk edən zaman deyir: 
Zaman belə qalmaz, bir dövran gələr, 
Ağalar alçalar, nökər yüksələr. 
Qamçı işdən düşər, ürəyim bilər, 
Zülmünü yadına salarsan bir gün! 
Mən bilirəm, məndən xuda alıbdır, 
 
 457 
Özüm qovulmuşam, haqqım qalıbdır, 
Yerinən göy bu zülm ilən dolubdur, 
Vaxt olar bu günü dilərsən bir gün! 
 
Nəcəфalı sənə dedi sözünü, 
Qan–yaş ilə sən doldurdun gözünü, 
Bir vaxt olar tanıyarsan özünü, 
Əhdini nökərdən dilərsən bir gün! 
 
Aşıq Məmmədcəfər
 
 Aşıq Məmmədcəfər XIX əsrin sonlarında anadan 
olmuşdur. 
 
Rəvayət 
 
Məmmədcəфər bir gün yorğun halda tarlada 
yatarkən müqəddəslər yuxusuna girib buta verir və 
bildirillər ki, Mehdi xanın qızı Səhnə xanımla deyişmək 
üçün Darabasa getsin. Beləliklə, Məmmədcəфər yuxudan 
oyanır və arabasını duzla yükləyib alver adı ilə Mehdi xanın 
mənzilinə gəlib çıxır. Mehdi xana xəbər çatır ki, bir nəфər 
duz satan gəlib, özü də Səhnə xanımla deyişmək istəyir. 
Mehdi xan bu xəbəri eşitcək adi bir duz satanın bu cür 
cəsarətinnən qəzəblənir, and içir ki, əgər deyişmədə Səhnə 
xanıma məğlub olsa onun cəzası çox ağır olacaq. Nəhayət, 
məclis qurulur, Məmmədcəфər məclisə cütcü libasında, çox 
yoxsul bir görkəmdə daxil olur. Səhnə xanım 
 
 458 
Məmmədcəфəri bu qiyaфədə görüb onun saz və söz ustası 
olmasına şübhə edir, sazını sinəsinə basıb deyir: 
Səhnə xanım: 
Biizdən salam olsun, ay gələn aşıq, 
Nə karəsən bu meydanə gəlibsən? 
Məyər eşitmədin adü sanımı? 
Ya dəlisən, ya divanə, gəlibsən! 
 
Aşıq Məmmədcəфər: 
Əleyküməssəlam, ey Səhnə xanım, 
Dovtələbəm, bu meydanə gəlmişəm. 
Gərək eşq yolunda qoyam sərimi, 
Qəsd eləyib şirin canə, gəlmişəm! 
 
Səhnə xanım: 
Könül gəzər Sübahanı, Kaşanı, 
Tanımaram xanı, bəyi, paşanı, 
Səndə yoxdur aşıqlığın nişanı, 
Duz satansan, sən karvanə gəlibsən! 
 
Səhnə xanımın bu sözlərinnən sonra Məmmədcəфər 
görür ki, bu qız doğrudan da sənət əhlidir, hətta onun duz 
satan olduğunu da bildi. Odur ki, deyişmənin qaфiyəsini 
dəyişir ki, bəlkə bu yolla ona qalib gələ. 
 
 
 459 
Aşıq Məmmədcəфər: 
Gözəl, gəl artırma dərdim, amandı, 
Salıbsan boynuma sevda kəməndi, 
Matahım duz deyil, yaqut–Yəməndi, 
Sən xiridarsan, mən tüccarə gəlmişəm! 
 
Lakin Səhnə xanım usta tərpənib qaфiyədən dönmür 
və yenə də əvvəlki qaфiyə üstündə Məmmədcəфərə deyir. 
Səhnə xanım: 
Kərəm kimi cismü canın alışır, 
Eşqin atəşindən ciyərin pişir, 
Karvan adamısan, güzarın düşür, 
Aclığın var, bəlkə nanə gəlibsən! 
 
Aşıq Məmmədcəфər: 
 
Ərvahım ərvaha, uruфum nəcib, 
Pirim Şahi–Mərdan doyursun acı, 
Bir dərdə düşmüşəm, yoxdur əlacı, 
Sən təbibsən, mən dərmanə gəlmişəm! 
 
Səhnə xanım: 
Dürüst danış, dürüst söylə sözünü, 
Pərvanə tək oda salma özünü, 
 
 460 
Yəqin bil, oydurram iki gözünü, 
Qəza tutub, bu meydanə gəlibsən! 
 
Aşıq Məmmədcəфər: 
Əslim Kəlфirlidir, yerim Naxçıvan, 
Bir ərzim var Mehdi xanə, gəlmişəm. 
Zəlxa vurub məni, salıb dərbədər, 
Yusiф deyər o zindanə gəlmişəm! 
 
Səhnəxanım: 
Səhnə deyər yandı mənim iqbalım, 
Əzəl ibtidadan bəd vurdu фalım, 
Gələn aşıq, səndən bir xəbər alım, 
Haçan dini–müsəlmanə gəlibsən?! 
 
Aşıq Məmmədcəфər: 
Cəфərə əmr oldu ərşi–əladən, 
Zərreyi–xurşiddə keçdik vəladən, 
«Ələsti–rəbbi–küm» qalu bəladən, 
Şükür, dini–müsəlmanə gəlmişəm! 
 
Məmmədcəфərin bu cür hazırcavablığını görən 
Səhnə xanım onun müqabilində daha söz tapa bilmir. Lakin 
qızlıq qüruru ona birdən–birə təslim olmağa imkan vermir. 
Odur ki, Səhnə xanım Məmmədcəфərə «daldaya düşəndə» 
 
 461 
sevgidən danışıb sevişməyi, «aşkarada» camaat arasında isə 
«ədavətdən» danışıb deyişməyi məsləhət görür. 
Səhnə xanım: 
Iki sevgi bir araya varanda, 
Gəl oturaq sədaqətdən danışaq. 
Daldaya düşəndə üzündən öpüm, 
Aşkarada ədavətdən danışaq! 
 
Səhnə deyər ləblərimdə bal mənim, 
Tirmə mənim, atlas mənim, şal mənim, 
Sən xirdar ol, matahımı al mənim, 
Tacir olaq, ticarətdən danışaq! 
 
 Dəvəçi Heydər 
 
 Dəvəçı Heydər Şərur–Dərələyəz mahalının Dərəli 
kəndində yaşayıb. 
 
AÇILIR 
 
Iki sevgi bir araya gələndə, 
Sanasan behiştdə güllər açılır. 
Bir–birinə nazü qəmzə edəndə, 
Utana–utana dillər açılır. 
 
Atlas zər–zibadan geyib əyninə, 
 
 462 
Qızıl həmayili salıb boynuna, 
Istədim ki, əl uzadam qoynuna, 
Öz–özünə düymələri açılır. 
 
Mən Heydərəm, mənzil oldu iraxlar, 
Yar evində yanar şamü çıraxlar, 
Iki həsrət bir–birini qucaxlar, 
Axar gülab kimi sellər açılır. 
 
 
Aşıq Əli Xanxanım oğlu ** 
 
Aşıq Əli Xanxanım oğlu XIX əsrdə Sədərək 
kəndində yaşamış el aşıqlarındandır. Onun həyat və 
yaradıcılığı haqqında müfəssəl məlumat olmasa da, 
yaddaşlarda yaşayan söhbətlər, rəvayətlər, şeirlər aşıq Əli 
Xanxanım oğlunun hazırcavab, mərd, kamil bir sənətkar 
olduğunu göstərir. 
 
Aşan yollar yar yanına gedirmi? 
 
Qarşıda dayanan Ucubiz dağı, 
Aşan yollar yar yanına gedirmi? 
Gözəllər yığınağı – Qızlar bulağı, 
Aşan yollar yar yanına gedirmi? 
 
Aparıb ayağım darvaza daşı, 
Sinəmi çürüdüb gözümün yaşı. 
Səndən xəbər alım yoxuşun başı, 
Aşan yollar yar yanına gedirmi? 
 
 463 
 
Hamıdan gözəldi əmimin qızı, 
Elə bil doğubdu bir dan ulduzu. 
Səndən xəbər alım, Kərkinin düzü, 
Aşan yollar yar yanına gedirmi? 
 
Toyu çalın, yarım tutsun oyunu, 
Bir görərdim qamətini, boyunu. 
Yedik, içdik xan Kərkinin suyunu, 
Aşan yollar yar yanına gedirmi? 
 
Çəkilsin üstündən haramı, yağı, 
Olsun hər tərəfin gözəl yığınağı. 
Pənahım sənədir Ələkuçan dağı, 
Aşan yollar yar yanına gedirmi? 
 
Gəldik çıxdıq Əyricənin belinə, 
Durub baxdıq Ələsgərin elinə, 
Heyran qaldıq çiçəyinə, gülünə, 
Aşan yollar yar yanına gedirmi? 
 
                Nə uzun daldalar 
 
Məxmər çuxa geyib, qolları nazik, 
Dəstinə yaraşır gümüş bilərzik, 
Veriblər xoryada, olubdu yazıq, 
Nə uzun daldalar, nə sinə bağlar. 
 
Məxmər çuxa geyib, ucu dizindən, 
Doymaq olmur bunun ala gözündən, 
Bir gözəl törəyib urum qızından, 
Nə uzun daldalar, nə sinə bağlar. 
 
Allahım veribdi, bu da bir paydı, 
 
 464 
Ördəyin məskəni çəməndi, çaydı, 
Asnılı Əlini çarvadar saydı, 
Nə uzun daldalar, nə sinə bağlar. 
 
 
 
Gülalı Məmməd ** 
 
XIX əsrdə Naxçıvanın Şərur mahalında yaşamış el 
aşığıdır. 
 
Qurban olduğum 
 
Ağ əllərin oynar bağda gül ilə, 
Dindirərəm səni şirin dil ilə. 
Qapında əylənib qallam il ilə, 
Oyan, gözlərinə qurban olduğum. 
 
Bahar olcaq baxçanıza bar gələr, 
Payız olcaq dağınıza qar gələr. 
Səndən ayrı düşmək mənə ar gələr, 
Oyan, gözlərinə qurban olduğum. 
 
Gülalı Məmmədəm, qadan alayım, 
Ölməyəyim, qol boynuna salayım. 
Istərsən qapında qulun olayım, 
Oyan, gözlərinə qurban olduğum. 
 
 
 
Çobankərəli Cəfər ** 
 
 
 465 
Çobankərəli Aşıq Cəfər XIX əsrin ikinci yarısında 
yaşamışdır. Naxçıvanın Şıxmahmud kəndində ömür sürmüş 
bu el sənətkarı neçə – neçə məclislər yola salmış, şagirdlər 
yetişdirmişdir. Onun şagirdlərindən Aşıq Fətulla xüsusilə 
məşhur olmuşdur. 
 
Kimi 
Qızlar durub xan Arazın başında, 
Eybi yoxdu kirpiyində, qaşında. 
Həddi – buluq on dörd – on beş yaşında, 
Sanasan dağların maralı kimi. 
 
Arazın dörd yanı sırsıra buzdu, 
Kimisi gəlindi, kimisi qızdı. 
Başına döndüyüm ay ala gözdü, 
Könlümü eylədin qaralı kimi. 
 
Aşıq Cəfər burda qoydu nişana, 
Ayrılıq həsrəti kar eylər cana. 
Sinəmə gəibdi bir neçə xana, 
Deməsəm, qalaram yaralı kimi. 
 
Rəvayət 
 
Novruz bayramı yaxınnaşırdı. Kəndin camahatı 3 ay 
aranda qalırdı, ilin 9 ayını qoruxda keçirirdi. Kəndimizdən 5 
verst aralıda bir yeri "Sarı qamış" qoruğu addandırırdılar. 
Köçürdülər həmin qoruğa, ona görə də əl – ayaq edirdilər ki, 
bayramı yola salıb çıxsınnar qoruğa. Hanalar az qalırdı 
kəsilsin, farmaş, xurcun, bəzən də düz torbası toxuyurdular. 
Kilim, kəbə, xalı, kimə nə lazımdı onu toxuyurdu. Xurcuna 
köç dövrü lazım olan yeməyi yığıb salırdılar atın tərkinə, 
farmaşa ev içini qablıyırdılar, yüklüyürdülər dəvələrə. 
Kilimi, xalınıdakı salırdılar evlərə, dağda alacığa, çadıra. 
 
 466 
Kəndimiz Novruz bayramını çox əziz keçirərdi. Yumurta 
döyüşdürən kim, qodu – qodu oynuyan kim. Kosa bəziyən, 
od yandıran kim. Nə başını ağrıdım, hərə bir oyun çıxarardı. 
Qız–gəlin çiyninə səhəngi alıb bulağa gedirdi. Kəndi 
plovun, halvanın ətri, sacarası iyi bürüyürdü. Qız–gəlin 
səbirsizliklə günün batmasını gözləyirdi ki, gedib qapıdan 
qulaq asacaqlar.  
Bayram ayında kətdə havalar hərdən bir cür olurdu. 
Gah yağış yağır, gah da gün çıxırdı. Aranlı – dağlı elat 
camahatı yenə də qoruğa çıxmağa hazırlıx görürdü. Vaxt 
yetişdi. Dəvələr yühləndi, çıxdılar qoruğa, hərənin özünün 
yurd yeri var idi. Hərə öz yerinə düşürdü. Elə ki, yığışdılar 
qoruğa, hərə öz işi ilə məşğul olardı. Qamış yığıb çətəh 
hörürdülər, alaçığın aşağı tərəfinə tuturdular. Bir ərşin 
boyda qamışdan nəmi çətəni toxuyurdular, alacığın bir 
böyründən qurub dalında mis teştlərdə süd sərirdilər. 
Hərənin özünün nehrəsi, nərəni asmaq üçün çatısı var idi. 
Südün üzünü tökürdülər nehrəyə çalxalıyırdılar. Yağ 
hazırlıyırdılar. Sonra isə mis teştlərə töküb yağı yığıb 
motallara basırdılar. Gündə obada heyvan öldürürdülər. 
Dərisini bütöv çıxarırdılar. Qız – gəlin həmin dərini ayrana 
yatırdıb təmiz yuyurdu, tikirdi, sonra isə yağı basdırırdılar 
içinə. Ayranı da tökərdilər torbuya, suyu süzülərdi, qurut 
elərdilər. Bəzən də ayranı tökürdülər mis qazanlara, şor 
qurudub onu da şor motallarına yığırdılar. Qorux çox səfalı 
yer idi. Hər səhər duranda bənövşənin, nanənin, 
kəklikotunun qoxusu adamı ruha gətirirdi. Kəndimiz Dəvəçi 
kəndi idi. Onlar hər vaxt dəvə saxlardılar. Arandan 
yaylaqlara, yaylaqdan arana dəvə ilə gedərdilər. Qoruxda 
olan zaman qonşular biri kəndə gedəndə o birisi onun mal – 
qarasına, evinə – uşağına göz olardı. El dağdan gələndə 
gəlib qalax qururdular. Üzünü də suvayırdılar ki, qışda 
islanmasın. Hərənin öz ot yeri var idi. Cavanlar biçər, 
xorumluyar, taya vurardılar. Qız, gəlin dəvələrə xoman 
 
 467 
toxuyardı, sinəbənd düzəldərdilər. Qocaları çobanları başına 
yığıb dəvələrə cahaz tikərdilər. Oysar düzəldərdilər, üstünə 
dəvə muncuğu, balaca – balaca zınqırov asardılar. Peşəngi 
həmişə nər çəkərdi. Köç yeriyəndə güllə atılsaydı eşitmək 
olmazdı. Kənd də çox böyük kənd idi. 1500 ev var idi. Oba 
dağa gedəndə kəntdə 2–3 nəfər cavan oğlan qalardı, otlağa, 
kəndə baş çəksin. Elatın qarpız – yemişdən başqa bir əkini 
olmazdı. Xülasə, oba başladı dağa çıxmağa, farmaslar 
yükləndi nərlərə.  
Mal – qara böyürtüsü, qoyun – quzu mələməsi dağı – 
dərəni bürümüşdü. Bu dəmdə göy kəhərin üstündə başında 
şabalıdı buxara papax, Koroğlunun bığı kimi eşmə bığ, 
çiynində üç telli saz bir atlı hərdən atı karvanın qabağına 
sürür, karvanı yoxluyırdı. Bu atlı kim ola, kim olmaya, həm 
elin ağsaqqalı, həm də sazlı–sözlü, sinəsi söz xəzinəsi olan 
aşıq Cəfər. Kənd Çobankərə kəndi idi. Karvan mənzil düşə 
– düşə gedib çatdı Ağmanqala, gündüzünə karvan əyləndi, 
dəvələrin yükünü açdılar. Hərə öz çadır yerinə düşdü. Aşıq 
Cəfər göy nəri xıxlayıb, yükünü açıb on səkkiz tənəfli çadırı 
açdı. Qardaşları, qayınları çadırı qurdu, həyat yoldaşı Tərlan 
xanım xurcunu atın belinnən yendirib, çadır qurulana kimi 
samovarı çıxardı, kömürlə doldurdu, süfrə hazırlamağa 
başladı. Samovar zümzüməsinə başladı. Tərlan xanım çayını 
dəmləyib, samovarın dəmkeşinə qoydu. Xurcundan yağ – 
şor, südlü yuxa, yağlı bozdamac, sacarası çıxarıb süfrüyə 
düzdü. Aşıq Cəfərin bir sözü iki olmazdı. Obanın 
ağsaqqallarını, dost, tanışını yığdı süfrənin başına, başladılar 
şirin kamlıxla yeməyə. Obanı çobanyastığının, 
novruzgülünün, yarpızın, kəklikotunun, nanənin qoxusu 
bürümüşdü. Keçmə dağın əvəlih qovurmasınnan. Bulaxlarda 
lilpar yarpağı pöhrə vururdu. Qız – gəlin yığılıb dolma 
bükərdi. Qayaların dibində quzuqulağını, keçiməməsini 
yeməklə doymax olmurdu. Nahara göbələk qovurması, 
üstünnən də kəklikotu çayı, soyuq dəyməsi olana, başı 
 
 468 
ağrıyana yarpız çayı dərmandı. 5 – 10 gün keşmişdi gördülər 
obaya bir atlı gəlir, bir at da yedəyində. Aşıq Cəfərin 
çadırırnı hamı tanıyırdı. Atlı atını sürdü düz aşıq Cəfərin 
çadırının qabağına. Aşıq Cəfər qonağı qarşılayıb, evə təklif 
elədi. Qonax dedi: 
– Mən Gözəldərədən gəlmişəm sizin dalınızca ki, 
bizim məclisdə olasınız. Qonaqla aşıq Cəfər atdanıb 
Gözəldəriyə yollandılar. Gəlib toy evinə çatdılar. Toyun 
aşıq məclisi ayrı olardı. Toy üç gün üç gecə çəkərdi, toy 
qurtarannan sonra qonax aşığı yenə obaya qaytarıb gətirdi. 
Obanın ortasında bir təpə var idi. Hər gün obada bir quzu 
kəsib kabab çəkərdilər. Axşamüstü, təmiz hava, quzu kababı 
yedilər, aşıq Cəfər üçtelli sazı köynəkdən çıxardı dedi: 
– Camahat, Gözəldərədə bir qız görmüşəm, qulaq 
asın görün o xanıma nə dedim: 
 
Bir qız gördüm Gözəldərə elində. 
Küsmə aşığından gül, Səknə xanım. 
Gözüm qaldı zənəxdanda, telində, 
Sən də bizə sarı gəl, Səknə xanım. 
 
O qələm qaşların canımı aldı. 
Qiya baxıb ürəyimə od saldı. 
Məşuqun üç gecə mehmanın oldu. 
Qurban olsun sana el, Səknə xanım. 
 
Aşıq Cəfər dərdə düşkün adamdı. 
Dilin şəkər, dodaqların badamdı. 
Anam Şaban, Məmişoğlu atamdı. 
Istərsən xəbər al bil, Səknə xanım. 
 
Qız–gəlin hazırlıx gördü. Nehrələri çalxalıyıb, yağı, 
şoru motallara yığdılar. Sacları asdılar, sacarası, süddü yuxa 
bişirdilər. Tərlan xanım sacarası, südlü yuxa nimçiyə yığıb 
 
 469 
məclisə tərəf əl elədi. Bir oğlan uşağı gəlib apardı. Aşıq 
Cəfər Tərlan xanımın sovqatına baxdı, axşamüstü idi, qoyun 
sağına gəlmişdi, dedi nuş canla yeyin, qulaq asın görün nə 
deyirəm. Üçtelli sazı sinəsinə basıb görək nə dedi: 
 
 Axşamüstü qoyun gəlir sağına, 
Müştağıyam Ələyəzin dağına. 
Duman çöküb yalın solu – sağına, 
Heyran eləyibdi bu dağlar məni. 
 
Sürü qalxır sarı yaldan yuxarı, 
Səs salıbdı bulaqların axarı. 
Gül – çiçəklər xatırladır baharı. 
Mehman eləyibdi bu dağlar məni. 
 
Usta Cəfər güvənir öz sazına, 
Aşıq olub baharına, yazına. 
Bülbülün, kəkliyin xoş avazına 
Qurban eliyibdi bu dağlar məni. 
 
 Səərə yaxın aşıq Cəfər obanı səslədi, dedi ki, durun 
isti düşür. Yolçu yolda gərək. Aşıq Cəfərin könlü min bir 
hava çaldı, dedi: 
– Axı dağlardan ayırıla bilmirəm. Üçtelli sazı 
sinəsinə basıb, aldı görək nə dedi: 
 
Tutmuşam sizə üzümü, 
Gedirəm, salamat qalın. 
Olar ayrılıq dözümü, 
Gedirəm, salamat qalın. 
 
Nə ətirlidi yarpızın, 
Kabab üçün əmlik quzun 
Yenə gəlsin qarın, buzun. 
 
 470 
Gedirəm, salamat qalın. 
 
Yəhərləyin göy kəhəri, 
Incitmə aşıq Cəfəri. 
Hey sizə olsun səfəri. 
Gedirəm, salamat qalın. 
 
Hər fəslin öz işi var. Başladılar yağ, şor motallarını 
yoxladılar, yığdılar. Əvəliyi – ələyəzi doğradılar, hördülər, 
qurutaşı pencəri, göbələk sərdilər ki, qurusun. Südü nəmidə 
sərirdilər, yığırdılar tuluxlara. Tulux dolan kimi tökürdülər 
nehrələrə. Payız şoru dadlı olurdu. 3 – 4 ərşindən ağ torba 
tikirdilər, tökürdülər süzürdü, yığırdılar şor motalına. Payız 
çıxanda yenib gəlirdilər kəndə, başlıyırdılar qış işinə, qonaq 
otaxları xalıynan, kəbəynən döşənirdi, divarlarda iri 
buxarılar olurdu, 5 – 10 kərməni yığırdılar dib tərəfinə, 
altdan od közü qoyurdular. Orada öz – özünə közərə – 
közərə yanırdı. Içəridə də iri samovar, başında çaynik 
zümzümə çalırdı. Otaq elə isti olurdu ki, oturmax olmurdu. 
Oturduxları evdə də təndir, üstündə də bacası olurdu. 
Təndirin içinə od qoyub yappanı, kərməni qalaxlayırdılar, 
ağzını örtürdülər. Xamırı eləyib, acımağa qoyurdular. Hər 
işlərini qurtarannan sonra təndirin ağzını açırdılar, açan kimi 
yanırdı. Təndirin üstündə xörəklərini bişirirdilər. Xəngəl 
kəsərdilər, qurudaşı bişirərdilər, kələcam bişirərdilər. 
Köçmüşdülər kəndə. 
Səəri gün aşıq Cəfər qonaq otağında oturub telli sazı 
ilə söhbədləşirdi. Birdən muştuluxçu gəldi ki, gözün aydın, 
aşıq, bir qızın oldu. Elə bil kəndin üstünə gün doğdu. Hamı 
sevindi, ona görə ki, aşıq Cəfərin də, Tərlan xanımın da 
yaşları ötmüşdü, amma övladdarı yox idi. Ona görə də hamı 
sevinirdi. Aşıq Cəfər yol bilən adam idi. Birinə yol 
göstərərdi, məsləhət verərdi. Birinə əl tutub kömək edərdi. 
Camaat içində ad qazanmışdı. Deyirlər, adamın öz 
 
 471 
hörmətini özünə qoyallar. Tərlan xanım da təbib qız idi. 
Gələnin üzünə baxan kimi dərdin bilərdi, müalicəsini 
deyərdi. Onun yanına gələn yaralı, sınığı, çıxığı olan 
sağalıb, şəfa tapardı. Dərmanların hamısını da otdardan 
hazırlardı. Beləliklə ağsaqqallar, ağbirçəklər yığılıb qıza ad 
qoydular. Xatının gününə bir qurban, ayına bir qurban, ilinə 
bir qurban, başladı böyüməyə.  
Bir gün yenə aşıq Cəfər evdə oturmuşdu, dedilər 
aşığı çağırıllar. Çıxdı eşiyə, gördü bir atdı dayanıb qapıda. 
Bir at da yedəyində. Salam verib qonağın atdan yendirdi. 
Qonax atdan düşdü, keçdilər içəri. Tərlan xanım süfrəni 
çoxdan hazırlamışdı. Qonax dedi: 
– Aşıq Cəfər, Şərildən gəlmişəm, touyumuz var. 
Camaat səni gözlüyür. Çaylarını içdilər, çörəklərini yedilər, 
atdanıb yola düzəldilər. Yavaş – yavaş gəlib çatdılar Şərilin 
Xanlıqlar kəndinə. Aşıq Cəfər gördü ki, burada da çoxlu 
çobankərəli var. Məclis başlandı. Məclisdə iki nəfər oğlan 
gəlib dedi: 
– Aşıq haralısan? 
– Irəvanlıyam. 
 – Mən də Naxçıvanlıyam. 
– Bizim də toyumuz var, gedərsənmi? 
– Məclis qurtarsın, gedərik. 
Məclis qurtardı, mindilər ata, gəldilər Naxçıvana. 
Burada da aşıq Cəfəri eşidən gəlib toya apardı. Beləliklə, 5 – 
6 kənddə məclis oldu. Məclisləri yola salıb qayıdırdı, gördü 
Naxçıvanın suyu çox yaxşı sudu, adamları da çox yaxşı 
adamdı. Kəndə qayıtdı, qardaşlarını, qayınlarını yığıb 
məsləhətləşdi, dedi, köçək Naxçıvana, hamı onun fikri ilə 
razılaşdı. Aşıq Cəfər sazı çiyninə salıb gəzə – gəzə yol aldı 
Naxçıvana. 
Başladı ev axtarmağa. Soraqlaşa–soraqlaşa 
Şıxmahmud kəndində bir ev aldı. Qayıtdı Çobankəriyə. Səs 
düşdü ki, aşıq Cəfər köçüb gedir Naxçıvana. Nə qədər dil 
 
 472 
tökdülər, olmadı ki, olmadı. Aşığı yola gətirə bilmədilər. 
Yığılıb, qayınlı, qardaşlı Şıxmahmud kəndinə gəldi. 
Yəni 1927 – ci ildə. Xatın da böyümüşdü, elə bu 
kətdə getdi məhtəbə. Aşıq Cəfər burada da qardaşı – qaynı 
ilə birlikdə işlədilər. Özü də Tərlan xanımı götürüb çıxdılar 
dağa. Naxçıvan rayonunda olan Keçəl dağa. Yenə dəvələr 
yükləndi, farmaşlar qablandı, çatıldı dəvələrə. Aşıq Cəfər 
dağda özünə bir qırmızı at aldı. Xurcunu atdı atın tərkinə. 
Xatım da aldı qucağına, karvana baş çəkə – çəkə, mənzil 
düşə – düşə Qızılboğaza, Şahbuza, Arınca, Küküyə baş 
çəkdilər. Gördülər ki, yoldan iki nəfər yenib gəlir, dedilər: 
– Aşıq Cəfər, çiyinlərində saz da var. Aşıq Cəfər 
dedi: 
– Gözüm üstə yerləri var. 
Gəlhagəl gəlib çatdılar məclisə, aşıq Cəfər aşıqla 
görüşdü. Adını dedi, aşıq dedi eşitmişəm. Mən də Çullu aşıq 
Haşımam, yanımdakı da balamançıdı, adı da Aydındı. 
Cəbrayıl rayonundandı. Aşıqla balamançı oturdular 
məclisdə.  
– Aşıq Haşım, məclis mənimdi, verirəm sana. Bir az 
oxu, qulax asağ. Aşıq Haşım nə qədər dil tökdü, gördü ki, 
yox, Cəfər əl çəkmir, başladı oxumağa, bir az oxuyannan 
sonra sazını qoydu köynəyinə, dedi: 
– Aşıq Cəfər, indi məclis sənindi. Aşıq Cəfər sazı 
köynəkdən çıxardı, "Dilqəmi" kökü verib sazı dilləndirdi. 
Haşımla balamançının ağzı açıq qalmşdı. Aşıq Haşım ayağa 
qalxdı, getmək üçün hazırlaşdı. Aşıq Cəfər aşıqla 
balamançını evə təklif elədi. Onlar süfrə başında oturdular, 
yedilər, içdilər. Getmək vaxtı çatanda aşıq Haşım dedi: 
– Cəfər, Aydını sənin yanında qoyub gedirəm, özü də 
qalmax istiyir. Aşıq Haşım getdi. Balamançı qaldı aşıq 
Cəfərin yanında. Bu tərəfin camahatı çox qonaxpərəst, 
hörmətcil olur. Aşıq Cəfərgilin obası Niyazqulular obası ilə 
yaxın idi. Cəfərin Xatınnan başqa övladı yox idi. Xatın da 
 
 473 
nə xatın. Aşıq qızı oynamağa düşəndə on iki hava dəyişərdi, 
yorulmax bilməzdi. Yenə də axşamüstü obada məclis 
başlanmışdı.  Məclis də qonaqsız olmurdu. Niyazqulullar 
obasında Cahan xanım adlı bir gəlin var idi. Bir də gördülər 
ki, Cahan xanım ağ geyinib, ağ ipəkdən tuman, qarabaşı 
paltarı yaşıl ipəkdən, başında qara kəlağayı, ayağında qara 
qondara, çiynində mis səhəng, yaşı çox olmasına 
baxmıyarax, deyərdin təzə gəlindi. Obabaşı aşığa işarə elədi. 
Aşıq çönüb nə görsə yaxşıdı Cahan xanım az qalır yeridiyi 
yolu partlada. Aşıq obabaşıya baxıb üçtelli sazı sinəsinə 
basdı, aldı görək nə dedi:  
 
Əzəl ilqar verəsiydi ilqarından döndü gəlin 
Əlində məzə şərbəti, məclisi dolandı gəlin 
Cismimi pərvayiş etdi, atəş tutub yandı gəlin, 
Afərin, səd afərin, gör nə gözəl candı gəlin. 
 
 
Yeriyəndə min naz ilə yerişin qaza bənzətdim, 
Uca boylu, mina gərdən, boyun şahbaza bənzətdim, 
Bilmirəm yaşın neçədi, baxdıqca qıza bənzətdim, 
Bir cüt busə eyləsən elə bil ehsandı, gəlin. 
 
Qüdrətindən çəkilibdi qaşlarının tağı da var. 
Irəngi lalə, göz piyalə, buxağının ağı da var. 
Könüldən aşiq olmuşam, uzaqdan sorağı da var. 
Aşiqini gözdən salma, ölürəm, amandı, gəlin. 
Səni sevən kimsənələr necə qəlbindən yanmasın, 
Adı gözəl, özü gözəl doğan ana utanmasın. 
Danışıban, vədələşib gərək sözündən dönməsin, 
Aşıq Cəfər otağında bir gecə mehmandı gəlin. 
 
 
 474 
Cəfər qonaqları ilə evə qayıdanda Tərlan xanımı 
kefsiz görüb soruşdu ki, nə olub, niyə elə eliyirsən. Tərlan 
xanım dedi: 
– Aşıq, qıçım sızıldayır. Nə isə aşığın da kefi 
pisləşdi. Səhər üzünüzə xeyirliklə açılsın, qaldı səhərə. 
Yatdılar, səhəri açdılar, səhər aşıq Cəfər obabaşının yanına 
gəlib dedi: 
– Tərlan xanımın qıçları ağrayır. Istiyirəm isti suya 
aparam. Obabaşı ilxıdan bir at gətirib, yəhərlədi, göndərdi 
aşığın qapısına. 
Xatını qonşulara tapşırıb getdilər, bir neçə saatdan 
sonra çatdılar isti suya. Bir millət var idi ki, gəl görəsən, 
hamı düzülmüşdü növbüyə. Aşıq Cəfər atdan düşüb, atın 
qıçını çıdarladı, irəli yeridi, salam verib, salamın aldılar, 
görüşdülər. Aşığa olmazın hörmət elədilər. 
Aşıq dedi: 
– Camaat, dağlara 3 – 4 kəlmə sözüm var. Telli sazı 
bağrına basdı, görək nə dedi: 
 
Hacılı, mərdanlı bir də ki, Qışlax 
Aşıq hər il sizə mehman olacaq. 
Tərifin eylərəm sənin "Keçəl dağı" 
Dərdlərə dərmandı şəfa bulağı. 
 
Qanlı göldü obaların bəzəyi 
Ömr uzadır dağın suyu, çiçəyi 
Salvartıdı yaylaqların ürəyi 
Gələn olur çəmənliklər qonağı. 
 
Batabata gedən istəmir gəlsin, 
Istirahət edib orda dincəlsin. 
Saz səsi, mey səsi göyə yüksəlsin, 
Məclislər başlansın hər axşamçağı. 
 
 
 475 
Hörmət eylədiniz aşıq Cəfərə, 
Ayrılmaq istəmir sizdən bir kərə. 
Ildə saz götürüb çıxa səfərə, 
Necə səfalıdı dağlar qucağı. 
 
Aşıq Cəfərin şagirdləri də çox idi. Onnardan Hidayət 
Qocayev, Abdulla Abasov, Bəmullah Allahverdiyev, Qulu 
Vəliyev. Onnardan 3 – ü getdi müharibəyə gəlmədi. O, 1890 
– cı ildə anadan olmuşdu.1943 – cü ilin mart ayında 
gecələrin birində qızı Xatına vəsiyyətini elədi: 
 
Ala göz canan qaldı. 
Od tutub yanan qaldı. 
Çox çalışdım dünyada, 
Kimləri salım yada. 
 
Tərsə saldı işimi, 
Bir can borcluyam sana. 
Ölürəm yana – yana, 
Bir qız nişanam qaldı. 
 
Aşıq Fətullah ** 
 
1920 – ci ildə Babək rayonunun Şıxmahmud 
kəndində doğulmuş, 1942 – ci ildə Böyük Vətən 
müharibəsində həlak olmuşdur. 
Aşıq Cəfər Cəfərova şəyirdlik etmişdir. Istedadlı aşıq 
kimi tanınmışdır. 
Istər könlüm 
 
Baharın xoş fəsli güllər açanda 
Nərgiz, bənövşəli yaz istər könlüm. 
Tovuz tamaşalı, tərlan duruşlu 
 
 476 
Qəmzəsi can alan qız istər könlüm. 
    
Dindirsən can deyə, cana can düzə, 
Hər vaxt aşiqinin cəbrinə dözə. 
Yanaqlar piyalə, dodaqlar məzə, 
Onda işvə, qəmzə, naz istər könlüm. 
 
Könlüm bir pay dilər sinəndə nardan, 
Camalın ötədi yaylaqda qardan. 
Bil ki, əl çəkmərəm vəfalı yardan, 
Yarınan qoluboyun gəz, istər könlüm. 
 
Sevdiciyim, bürünmüsən ala sən, 
Bu sınıq könlümü alsan ələ sən, 
Götürüb qələmi alsan ələ sən, 
Mən deyim, dərdimi yaz, istər könlüm. 
 
Fətullah mayıldı cığalı telə, 
O qaymaq dodağa, o şirin dilə. 
Xoş yeriyə, xoş danışa, xoş gülə, 
Bu nişanlar onda düz istər könlüm. 
 
 
 
 
 
 
 
 477 
Aşıq Nabat 
 
Aşıq Nabat Şərur elində dünyaya göz açmışdı. 
Tale öz sərt üzünü ona çox tez göstərdi; Nabat çox 
erkən valideyinlərini itirir, ata mehrinə, ana nəvazişinə 
tamarazı qalır. 
Zərbə üstündən zərbə alır – ailə həyatı da uğursuz 
olur. Məcbur olub Gəncəyə köçür, sonradan Yevlaxda 
qərarlaşır. 
Ancaq enişli – yoxuşlu tale yolları onu yenidən 
Şərura qaytarır. 
1973–cü ilin oktyabr ayının 3–də ağır xəstəlikdən 
sonra dünyasını dəyişir. 
Məzarı Siyaqut kəndindədir. 
Ancaq xatirələr, gözəl şeirlər qaldı Aşıq Nabatdan. 
Səməd Vurğun onun səsinə heyran kəsilmişdi, Aşıq Əsəd, 
Aşıq Musa, Borsunlu Məzahir, Pərvanə Həsən, Aşıq 
Teymur kimi ustadlar Nabat səsinə, Nabat sözünə 
vurğunluqlarını gizlətməmişdilər. Şirin ləhcəsinə, sirli–
sehirli danışıqlarına görə adını "Sona bülbül" çağırırdılar. 
Gözəllər 
 
Bu gün gəlib gözəl bayram günümüz, 
Çıxmışıq laləzar yaza gözəllər. 
Al–yaşıl geyinib tirmə bağlayın, 
Bənzəyin qubaya, qaza gözəllər. 
 
Ax buxağa gül–bənövşə düzərsiz. 
Gərdən çəkib bağrın başın əzərsiz, 
Sığallanıb toy–düyündə gəzərsiz. 
Bu hal çox yaraşır sizə gözəllər. 
 
Həqiqət yolunda mən bir səyyadam 
 
 478 
Günəşli ölkəmə baxdıqca şadam, 
Cəfakeşəm yorulmamış Fərhadam 
Nabat meylin salıb saza gözəllər. 
 
Mən  oldum 
 
Min doqquz yüz otuz ikinci ildə 
Yanan çıraqları sönən mən oldum. 
Toyum tərs çalındı, qapım bağlandı 
Əzəlki ilqardan dönən mən oldum. 
 
Cavankən bağlandı başıma qara 
Hey vurdum, kimsəm yox, tapmadım çara 
Yalvardım qoymayın təkcə məzara 
Ağlayıb ciyəri yanan mən oldum. 
 
Mənim yarım gözəllərin xasıydı 
Əyninə geydiyi qəm libasıydı. 
Bu toy deyil, Məhəmmədin yasıydı 
Paytaxtı yan üstə çönən mən oldum. 
 
Mənim günüm günortadan batıbdı. 
Zalım düşmən nə pusquda yatıbdı. 
Qaymaq dodaqları qana batıbdı, 
Nabatam çırağı sönən mən oldum. 
 
Baxtımı 
 
Başına döndüyüm vəfalı dostlar, 
Siz Allah tez tapın itən baxtımı. 
Şəlaləli dağda, göy çəmənlikdə 
Köksüz ağac kimi bitən baxtımı 
 
 
 
 479 
Mən onu axtardım boranda – qarda, 
Gözüm ağlar qaldı can intizarda. 
Bir mənə söyləyin, gördünüz harda, 
Çağırın arayın yatan baxtımı. 
 
Biryolluq unudub gülüzlü yarı, 
Növrəstə cavandım eylədi qarı. 
Nabatam, gətirin bir görüm barı, 
Məni qürbətlərə atan baxtimi. 
 
 
 
Sərraf Qasım ** 
 
Şahbuz rayonunun Aşağı Qışlaq kəndindəndir. El 
şairidir. 
 
Beşlik 
 
Aşıqsan əgər, 
Dilə gəl, dilə. 
Şeyda bülbülüsən, 
Gülə gəl, gülə. 
 
Sevdalı qardaş, 
Eşqlə gəz, dolaş, 
Uçdu yaşılbaş, 
Gölə gəl, gölə. 
 
Heyran gözünə, 
Durna düzünə, 
Ceyran izinə, 
Çölə gəl, çölə. 
 
 480 
 
Dolusan bara, 
Dərdə et çara. 
Gözləri qara, 
Gilə gəl, gilə. 
 
And yerin alsın, 
Peymanan dolsun, 
Eşq dəniz olsun, 
Selə gəl, selə. 
 
Ey sehrikarım, 
Mərdimazarım. 
Ay keçdi, yarım, 
Ilə gəl, ilə. 
 
Sərrafa ol can, 
Əziz mehriban. 
Şana gətir, şan, 
Telə gəl, telə. 
 
Sədərəkli Aşıq Yusif ** 
 
Sədərəkdə doğulub. Sədərəkli Aşıq Əlinin şagirdi 
olub. Qoşma, gəraylı, təcnis və bayatıları el arasında yayılıb. 
 
 Ha düzə – düzə 
 
Bahar zirvələrdən qarı endirər. 
Ağır sel yeriyər ha düzə – düzə. 
Çoban tütək çalar qaya başında, 
Hesablar sürünü ha düzə – düzə. 
 
 
 481 
Kamıl bağban gözəl bağlar yaradı, 
Yar dilində şirin gələr yar adı. 
Mənim sinəm tənə sözdən yaradı 
Könlüm həsrət qaldı ha düzə – düzə. 
 
Yusif, vaxtdı ürəyindən od ala, 
Öz bülbülü daha qonmur o dala. 
Sığınırsan sığıngınan o dala 
Namusla möhübün ha düzə – düzə. 
 
 
                         Yamin Sail 
 
Abbasov Yamin Ismayıl oğlu 1927–ci ildə Culfanın 
Qazançı kəndində doğulub. El arasında "Yamin" və "Sail" 
imzaları ilə şöhrət qazanıb. 
"Sail və Sənəm", "Qaçaq Zelan" dastanlarının, 
müxtəlif qoşmaların müəllifidir. 
 
 
Mənəm 
Şərəf mənəm, şöhrət mənəm, şan mənəm! 
Əziz aşiq, gözü dolu qan mənəm! 
Rəqib mənəm, rəfiq mənəm, can mənəm! 
Əldə fərman, gözəllərdə şah mənəm! 
 
Faş olubdu məhəbbətim cahana, 
Şərli–şəkər, qənd əzilib dəhana. 
Kim sevirsə gəlsin son imtahana. 
Qəmər mənəm, hilal mənəm, mah mənəm! 
 
Zöhrə kimi fəzalardı məskənim, 
Yaş on altı, ola bilməz bir qəmim. 
ALLAH bilir kim olacaq həmdəmim? 
 
 482 
Sail, yox günahın, bigünah mənəm! 
 
Dən üyüdür 
 
Dünya var ki, dəyirmandı, 
Dayanmadan dən üyüdür. 
Baxmır ağı – qarasına, 
Aqil, ağlıkəm üyüdür. 
 
Aqil gedir, sözü qalır, 
Ürəklərdə gözü qalır, 
Demək onun özü qalır, 
Gözəl, gül bədən üyüdür. 
 
Namərd daim mərdi vurub, 
Sail də nöbədə durub, 
Qurğunu yaradan qurub, 
Canlıları cəm üyüdür. 
 
Əriyər 
Ürəyimdə bir dərdim var, 
Dağa deyəm, dağ əriyər. 
Əzəl gündən bu qaydadı, 
Piltə yanar, bağ əriyər. 
 
Bülbl yazda gedər bağa, 
Uçub qonar dal budağa. 
Yamin, sirr vermə alçağa, 
Gözlərində yağ əriyər. 
 
Gördüm 
Illərdə həsrət çəkdiyim 
Gülüzlü cananı gördüm. 
Carhovuzun kənarında 
 
 483 
Yaşılbaş sonanı gördüm. 
 
Dərdim artıb qalxdı minə. 
Bilmirəm söyləyim kimə. 
Büllur buxaq, mərmər sinə, 
Qaşları kamanı gördüm. 
 
Ağlımı başdan oynatdı, 
Hörüklərin yana atdı. 
Ayrılığın dəmi çatdı. 
Gözləri dolanı gördüm. 
 
Yamin dedi: günahkaram. 
Sağalmazdı qəlbdə yaram. 
Ürək vurdu aram – aram. 
Dərdi – dil qananı gördüm. 
 
Qurbanıyam 
Dinlə məni gözü qara, 
Gözlərinin qurbanıyam. 
Hər kəlməsi ürək açan 
Sözlərinin qurbanıyam. 
 
Hər kəlmən durdu, sədəfdi, 
Sinəm onlara hədəfdi, 
Durnatək kipriklər səfdi. 
"Döz" lərinin qurbanıyam. 
 
Sailəm Əyyub dözümdə, 
Təqsiri gördüm özümdə. 
Qalıb gözlərim gözündə, 
Gözlərinin qurbanıyam. 
 
 
 
 484 
 
Gözəl 
Səhər – səhər gülşən bağı 
Asta – asta gəzən gözəl, 
Xoş ətirli gül – çiçəyi 
Buxağına düzən gözəl. 
 
Sənsiz qəddim döndü mimə, 
Dərdimi söyləyim kimə? 
Büllur buxaq mərmər sinə, 
Barı azca bəzən, gözəl. 
 
Üzün günəş, gözün zülmət, 
Gördükcə artır məhəbbət. 
De sevgi olarmı xəlvət, 
Əlin – əldən üzən gözəl? 
 
Qorxum yoxdur sirdaşından, 
Dəli – dolu qardaşından, 
Sona tək bulaq başından 
Gölə doğru süzən gözəl. 
 
Yaminin bərədə durub, 
Öz torunu sənə qurub. 
Ilk oxun sinənə vurub, 
Cəfalara dözən gözəl. 
 
 
Фərə əhvalatı 
 
 Aşıq Ələsgər 1939–cu ildə qonşu Tənənəm 
kəndindən gəlirmiş. Ilin qış фəsliymiş.  
 Qabağına qoca bir kişi çıxır. Bu kişi isə Tənənəmə 
gedirmiş. Bir az aralanantək aşıq görür ki, qarın üstünə 
 
 485 
ayaqları bağlı bir фərə düşüb. Ayağını üzəngidən çıxarıb 
фərəni götürür. Yapıncının altınnan qayışın altına soxur, 
oxuya–oxuya yola düşür. Bir qədər aralanannan sonra kişi 
daldan çağırır:  
- Ay oğul, bir atuvu saxla görək… 
  Aşıq isə soruşur: 
- Əmi, buyur görüm nə deyirsən? 
Kişi deyir:  
- Oğul, Naxçıvanın yaxınnığında bir Xalxal kəndi 
var, tanıyırsan?  
 Aşıq:  
- Bəli, əmi tanıyıram.  
–  O kənddən bir qonağım bir фərə vermişdi gətirəm 
nəvəmə. Elə buradaca səbətdən düşüb. Səndən başqa adam 
çıxmıyıb qabağıma. Oğul, gəlsən mənim nəvəmin фərəsin 
verəsən… Aşıq zaraфatla soruşur: 
- Əmi, фərə nədir?.  
- Kişi, toyuq da.  
Aşıq:  
- Əmi, bu qarda, boranda mən toyuq axtarmıram.  
- Bə, ay oğul, sənnən başqa adam qabağıma 
çıxmıyıb.  
Aşıq soruşdu:  
- Əmi, sənin adın nədi?  
- Oğul, adım Əmiralıdı.  
Aşıq üzünü qoca kişiyə tutub deyir: –Əmi, qulaq as, 
фəriyivin yerini deyim: 
–  Məndən salam olsun Əmiralıya,  
  Xalxaldan dadanıb фərə daşıya,  
  Keçib gedib Naxçıvanı talaya,  
  Deyirlər addıyıb Irana фərə.  
- Ay oğul, məni dolama, mənim фərəmi ver.  
Aşıq:  
- Əmi, darı dənləyibdi əti yağlıdı.   
 
 486 
Sinəm üstü çalın–çarpaz dağlıdı,  
Qırmızı çitnən qıçı bağlıdı.  
Deyirlər addayıb Irana фərə.  
– Oğul, elə qırmızı ipnən qıçı bağlıdı. Elə фərəm 
səndədi…  
Əmi qulaq as: 
Hanı Əmiralı kişi, qulluqda duran,  
Gah yeriyib, gah da boynunu buran,  
Qar–boran фərəsin eyləyib haram,  
Ortalıqda düşüb borana фərə.  
–  Ay oğul ulağım getdi, canavar dağıdar. Səbətdən 
düşüb, görməmisən? Sən allah, фərəni ver gedim.  
Aşıq kişinin фərəsini verib yola salır. Özü isə yoluna 
düzəlir.  
 
  Bundan belə sevin 
 
Bir aşıq olur. Bının peşəsi evdən çıxıb qazanca 
getməy olur. Neçə həфtə, neçə ay çəkir. Sora qayıdır evə. 
Bının bir inəyi varmış. Bı kişi səфərə gedənnən sora inəyi 
xəsdələnir. Kişinin qardaşı gəlib baxır oyanına, bu yanına; 
görür  inək yaxşı dəyir. Inəyin başını kəsir. Kişi gəlir ki, 
inəh ölüpdü, bı kişi gedib inəyin dərisinə baxır. Sazını 
götürüp inəyə söz deyir:  
  Sahibin gəlib üstünə,  
  Aç gözünü tanı, inək.  
  Etdiyim gözünə dursun 
  Mağmın etdin məni, inək.  
 Yenə özü inəyin adınnan deyir: 
  Üç aydı yanım yerdədi,  
  Xəbərin var böyün, aşıq? 
  Sərmədin mənim altıma 
  Bircə kürək peyin, aşıq.  
 Aşıq deyir: 
 
 487 
  Nə yatıbsan sağ–solunda, 
  Taqət yoxdu qıç–qolunda. 
  Dur gedək sənin yolunda 
  Sərф edərəm canı, inək. 
 Cavabında deyir: 
  Qarğa, quzğun görüb leşim,  
  Çox cəфalar çəkib başım,  
  Məni öldürdü qardaşın,  
  Yoxdu səndə beyin, aşıq. 
   
Kişinin Adı Cəфər imiş. Indi onun oğlu, qızı qalır. 
Deyir:  
  Durdu aşıq Cəфərin adı,  
  Hər yerdən gəlir baratı. 
  Yeyib qurtarmısan otu,  
  Onçün yandı yanın, inək. 
 Inək də alaymış. Aşıq inəyin dilincə deyir: 
  Ala inəyi bağladın tavlıyə,  
  Qızırqalandın tayıya. 
  Axırı saldırdın quyuya, 
  Bundan belə sevin, aşıq. 
 
 488 
XXVII. DASTANLAR 
 
Ziyad – Şövkət ** 
 
Ustadalar dastan deməzdən ustadnamə deyərlər, biz 
də deyək ki, düz olsun, ustad ömrü yüz olsun. 
 
Özündən kiçiyi işə buyurma, 
Sözün yerə düşər, heç miqdar olmaz. 
Hər nə ki, kar görsən, öz əlinlə gör, 
Insan öz işində cəfakar olmaz. 
 
Özündən böyüyün saxla yolunu, 
Düşən yerdə soruş əhli – halını, 
Amanat – amanat qonşu malını, 
Qonşu yox istəyən özü var olmaz. 
 
Soruşdun, qul Abbas, halın necədi? 
Gündüzlərim ay qaranlıq gecədi. 
Sərv ağacı hər ağacdan ucadı, 
Əsli qıtdı, budağında bar olmaz. 
 
Ustadlar ustadnaməni bir deməz, iki deyər. Biz də 
deyək iki olsun, düşmənin dərdi yekə olsun. 
 
Çoxu aşıqlığı iqdam eylədi, 
Əlində çaldığı saz ola bilməz. 
Istiyir ki, mətahını xırd edə 
Hərifi dəhanda düz ola bilməz. 
 
Qulluq eyləməyən ustad pirinə, 
Nədən bilməm özün salar dərinə?! 
Ala qarğa düşsə su kəmərinə, 
Silkinər, çalxanar, qaz ola bilməz. 
 
 489 
 
Göycə mahalımdı, Alıdı adım, 
Ümidim, pənahım, mənim imdadım. 
Atəşliyəm, səni yandırar odum, 
Eşq əhlində atəş az ola bilməz. 
 
Ustadlar ustadnaməni iki deməz, üç deyər, biz də 
deyək üç olsun, düşmən gözü puç olsun. 
 
Yaxşı olar ellik, günlük, obalıq, 
Yalqız daşdan olmaz divar, deyərlər. 
Bəzirgansan, göstərməsən mətahın, 
Axtarıb yükündə nə var deyərlər. 
 
Isgəndər atlandı, çıxdı zülmatdan, 
Xızır gedib içdi abı – həyatdan. 
Bəs düşdü qılıncdan, geyimdən, atdan, 
Süfrəni onlardan suvar deyərlər. 
 
Əsil səyyad saxlar alaca quşu, 
Sərraf olan seçər qiymətli daşı. 
Bir oğul atadan artırsa işi, 
El içində ona tavar deyərlər. 
 
Xoca Əziz quldu, buradan getməz, 
Seyrağıb olanlar mətləbə yetməz. 
Hər neyləsən ulu yolunda, itməz, 
Yüz min qada başdan sovar, deyərlər. 
 
Keçmiş zamanda Ərdəbil şəhərində Fətəli xan adında 
bir xan yaşayırdı. Fətəli xanın Şövkət adında bir qızı, Izzət 
xan adlı bir oğlu vardı. Izzət xan bığ yeri təzəcə tərləmiş 
gözəşirin oğlan idi. On səkkiz yaşa keçmişdi. Şövkət xanı da 
on beş yaşında, on beş gecəlik ay kimi. Aya deyirdi sən 
 
 490 
çıxma, mən çıxacam, günə deyirdi sən çıxma, mən çıxacam. 
Şəhərin cavanları bir könüldən min könülə ona aşiq 
olmuşdular. Di gəl ki, Fətəli xanın qorxusundan bir elçi 
gəlməmişdi qapısına. Görənlər pambux – qov kimi içəridən 
yana – yana qalırdılar. 
Indi eşit söhbətin o biri başından. 
Bu Fətəli xanın naxırçısının, çobanının, nökərinin, 
qulluqçusunun sayı – hesabı yox idi. Bunların içində Xəlil 
adlı bir qoca naxırçı da vardı. Hamı onu Xəlil naxırçı 
çağırırdı. Xəlil naxırçının gözünün ağı – qarası bir oğlu var 
idi. Adı da Ziyad. Naxırçı oğlu Ziyadın nə qolunu qatlayan 
olmuşdu, nə də kürəyini yerə vuran. Özü də on səkkiz 
yaşına girmişdi. Boyuna – buxununa bir baxan deyirdi, bir 
də baxım. Özünə o qədər dost tutmuşdu ki, bir gün onu 
görməyəndə dalınca gəlirdilər. Fətəli xanın oğlu Izzət xan 
da Ziyadın xətrini çox istəyirdi. 
Ziyadla Izzət xanın dostluğu qalsın bir yana, sən 
demə, xəlbəti Ziyad Şövkətlə görüşürmüş. Əhdi – peyman 
qoyublar ki, mən səninəm, sən də mənim. Əyər Ziyad 
dövlətli olsaydı, məsələni açardılar. Kasıblığın üzü qara 
olsun. Fətəli xan naxırçı oğluna qız verər? Eşqin közü hər 
ikisini yandıra – yandıra dolanlrdılar. Xəlvəti – xəlvəti 
görüşürdülər. 
Qəzanın beş barmağı var, deyərlər. Qəza insanı 
tutanda ikisini gözünə qoyur, gözü görmür, ikisini qulağına 
tıxır ki, danışa bilməsin, bu vaxt qəza insanı tutur. Indi eşit 
Ziyadın başına gələn qəza – qədərdən. 
Bir gün Izzətlə Ziyad həyətdə oynayırdı. Birdən 
Ziyadın əlindən daş çıxıb Izzətin gicgahına dəydi. Ziyad 
döndü ki, Izzət yerdə çabalayır. Ziyad bir az ayağına – 
başına çırpdı. Gördü yox, Izzət nə gəzir, bayaqdan keçinib. 
Şəhərdən çıxıb düşdü çöllü – biyabana. Bu burada qalsın, 
görək Izzət xan nə təhər oldu. 
 
 491 
Qulluqçu su gətirirdi. Gördü ki, Izzət xan yıxılıb 
yerə, günün qabağına. Qışqırdı, evdəkilərin hamısı qaçıb 
gəldilər, gördülər Izzət xan çoxdan qəflət yuxusuna gedib. O 
dedi buna nə olub, bu dedi buna nə olub? Dürüst bir söz 
deyən olmadı. Qulluqçu dedi: 
– Mən suya gedəndə Ziyadla Izzət xan aşıq – aşıq 
oynayırdılar. Yanlarında heç kim yox idi, buna nə olubsa, 
Ziyad eləyib. 
Ziyadı nə qədər axtardılar, tapa bilmədilər. Fətəli xan 
Ziyadın qoca atasını, anasını zindana saldırdı ki, oğlunuzun 
yerini deyin, yoxsa sizə işıq üzü yoxdur. Izzət xanın qırxı, 
iki ayı keçdi. Eşqin közü başladı Şövkət xanımı yandırmağa. 
Nə eliyim, nə təhər eliyim, Fətəli xanın bir Salman adlı 
nökəri var idi. Onun başına and içirdilər. Şövkət həmin 
Salmanı çağırıb dedi: 
– Necə bir qardaş – bacı kimi sənə bir söz deyəcəm. 
Salman yerində quruyub qaldı. Dedi: 
– Xanım, nökərlə xanımın nə sözü olar? 
Şövkət dedi: 
– Qorxma, sən mənim dediyimə əməl elə, mən səni 
dünya malından qane eləyəcəm. Sənə də heç kim bir söz 
deyə bilməz. Bu sirri də bir adam bilsə, sən də ölməlisən 
mən də. 
Salman dedi: 
– Indi ki, belə oldu, canla – başla hazıram, nə olar 
nökər olanda, baxarsan dünyada necəoğlanlar var. 
Bu burda qalsın, görək Ziyad necə oldu. Çox yol 
gedəndən sonra gəlib bir meşəyə çıxdı, qaranlıq düşmüşdü, 
dırmaşdı bir ağaca ki, burda qurda – quşa tuş gəlməsin. 
Sonra da belindən kəmərini açıb, özünü ağaca bağladı ki, 
yuxlasa yıxılmasın. Səhər işıqlananda Ziyadın qulağına səs 
gəldi. Gördü ki, iki atlıdır. Ağacdan düşüb atlıların yanına 
gəldi, dərdini onlara danışdı. Atlılar onu götürüb özləri ilə 
apardılar. Ziyad bir – iki ay bu qardaşların yanında qalandan 
 
 492 
sonra öz – özünə fikirləşdi ki, bə yaxşı, mən özüm baş 
götürüb qaşdım, görən yazıq ata – anamın başına nə gəldi? 
Nigarançılığını yoldaşlarına söylədi. Üç adam olub üz 
tutdular Ziyadgilin şəhərinə. Günüzdən gəlib şəhərə çatdılar. 
Bir qoca kişi çöldə cüt əkirdi. Ziyadı nə tanıyır, salam verib 
dedilər: 
– Əmi, yorulmayasan. 
– Oğul, sağ olun. 
Ziyad dedi: 
– Əmi, bir söz soruşsam deyərsən? 
– Oğul, bilsəm niyə demirəm. 
Dedi: 
– Əmi, Fətəli xanı tanıyırsan? 
Dedi: 
– Oğul, qorxuram danışmağa. 
Dedi: 
– Qorxma, düzünü de, bizdən sənə xətər gəlməz. 
– Oğul, onu it donunda ölsün, oğluna nə bilim nə 
olmuşdu, yazıq o naxırçını, arvadını zindana saldırıb gün 
üzünə həsrət qoyub. 
Ziyad atın üstündə quruyub qaldı. Bir söz deməyib 
qoca ilə sağollaşdılar. Sonra atı sürdülər birbaş şəhərə. 
Gözlədilər gün batıb, hava qaraldı. Fətəli xan tutduğu 
əməldən sonra o qədər gözdən düşmüşdü ki, gün batan kimi 
nökər – qulluqçu yıxılıb yatırdı. Ziyadgil gəldi zindanın 
yanına. Ziyad dedi: 
– Siz burda atları saxlayın, mən ata – anamı 
zindandan çıxarım. 
Kəmənd atıb düşdü həyətə, qapının dalını açdı, 
yavaşca girdi içəri, ata – anasını tapdı. Görüşüb öpüşdü. Səs 
– küy qopmamış atı qamçılayıb gözdən itdilər. Səhər açıldı, 
xəbər yayıldı. Fətəli xan onsuz da dərd – qəm içində üzülüb 
getmişdi, bu da ona bir yük oldu. O qədər fikir – xəyal elədi 
ki, axırı bağrı çatlayıb öldü. Fətəli xanı mənzilinə 
 
 493 
çatdırdılar. Xanın Bəhram adlı bir ağıllı vəziri var idi. Onu 
özlərinə xan seçdilər. 
Indi görək Şövkət xanım, Salman nə oldular. 
Naxırçı ilə arvadının zindandan qaçırılmasından 
Şövkət xanım bildi ki, Ziyad sağdır. Ürəyinə dammışdı ki, 
Ziyad bu işi qəsdən eləməyib. 
Nə isə, keçək əsli mətləbə. 
Şövkət xanımı məhəbbət közü şam kimi əridirdi, 
dedi: 
– Salman sənə durmaq yaraşmır, yolçu yolda gərək. 
Pərişan zülflərindən üç tel ayırıb basdı sinəsinə, 
görək naməni necə yazdı. 
 
Atamnan, anamnan əlim üzüldü, 
Qədəm basıb bircə bizə gələsən, 
Huş başımdan getdi, uruf bədəndən, 
Ürəyimin gizlin sirrin biləsən. 
 
Atam öldü, başa qara bağlaram, 
Xuni – ciyar eşq oduna dağlaram. 
Gecə – gündüz səndən ötrü ağlaram, 
Əl uzadıb çeşmim yaşın siləsən. 
 
Qırx gün möhlət qoyub yola baxaram, 
Ürəyimi eşq oduna yaxaram. 
Mən Şövkətəm, din – imandan çıxaram, 
Bircə saat sən üzümə güləsən. 
 
Naməni büküb verdi Salmana dedi: 
– Get, işin avand olsun, xoş xəbərlə gələsən. 
Salman atı yəhərləyib, qalxdı atın belinə, atı 
qamçıladı. Şəhərdən çıxıb düz yolla getməyə başladı. 
Deyir, yara sağalsa, təbib qarşı gələr. Gördü qabaqda 
bir atlı çapa – çapa gedir. Atı dəhmərləyib ona çatdı. Baxdı 
 
 494 
ki, bu bir yaraxlı cavandı, amma bu tərəflərin adamına 
oxşamır. 
Atlı onu görən kimi atın başını çəkib soruşdu: 
– Qardaş, hardan gəlib, hara gedirsən? 
Salman birdən – ikiyə nə görmüşdü nökərçilikdən 
başqa, dili topuq vurdu, bilmədi nə desin. Atlı onun yör – 
yöndəmindən nə başa düşdüsə, dedi: 
– Gedək mənim qonağım ol. 
Salman bir aşağı baxdı, bir yuxarı. Söhbət edə – edə 
çatdılar meşəyə. Bu atlı da Ziyadın yoldaşı idi. Elə ki 
alacığa girdilər, Ziyad Salmanı gördü, durub özünü atdı 
onun üstünə. Bir – birini duz kimi yaladılar. Salman hal – 
qəziyəni nağıl elədi. Sonra Şövkətin məktubunu çıxarıb 
verdi Ziyada. Ziyadın üstünə gün doğdu, naməni oxudu. 
Qəribçiliyə düşəndən bəri Ziyad özünə saz almışdı. Üçtelli 
sazı basdı sinəsinə, üzünü Salmana tutub belə dedi: 
 
   Şad xəbərlə gələn qasid, 
   Qurbanam canana mən də. 
   Yollara toz salan qasid, 
   Namə verim ona mən də. 
 
   Namus, qeyrət ardan ötrü, 
   Alagözlü yardan ötrü, 
   Gülüzlü dilbərdən ötrü, 
   Düşdüm biyabana mən də. 
 
   Ziyadın dərdini bildir, 
   Görüşmək işi müşküldür. 
   Şövkət bir qəmli bülbüldür, 
   Olmuşam divana mən də. 
 
Söz tamam yetdi. Salman bir qədər burda qalıb, 
Ziyadın sağ – salamat olmağını Şövkət xanıma yetirmək 
 
 495 
üçün təzədən atlandı. Salman uzaq yolu yaxın eləyib, özünü 
çatdırdı Şövkət xanıma. Gözaydınlığı verib, söz – söhbəti 
ona yetirdi. Şövkət xanım pərvanə zülflərindən üç tel ayırıb 
basdı sinəsinə, aldı görək nə dedi: 
 
   Salman, sənə qurban olum, 
   Ağ eylədin üzüm mənim. 
   Yarımdan namə gətirdin, 
   Işıqlandı gözüm mənim. 
 
   Gözüm yollarda qalmışdı, 
   Gül kimi rəngim solmuşdu, 
   Vaxtımız tamam olmuşdu, 
   Sənə qurban özüm mənim. 
 
   Şövkət deyərlər adıma, 
   Haq özü yetsin dadıma. 
   Yetişəydim muradıma. 
   Ziyad çəkə nazım mənim. 
 
Nigarançılıqdan qurtaran Şövkət xanım Salmana 
xeyli sor – sovqat verib, onu razı saldı. Bir həftə keçəndən 
sonra axtardı görsün ki, Salman nə işlə məşğuldu. Gördü ki, 
Salman yoxdu. Soruşdu, dedilər ki, üç gün bundan qabaq 
gedəsi yeri vardı, getdi ora, tezliklə gələsidi. 
Şövkət xanım səbirsizliklə gözləməyə başladı. Nə 
isə, Salman getməkdə olsun, görək Şövkətin başına nə iş 
gəldi. 
Təbriz şəhərindən bir tacir, oğlu ilə gəlir Ərdəbil 
şəhərinə mal satmağa, adına da Cavad tacir deyirlər, 
oğlunun adı da Ələmdardı. Tacir mal verir Ələmdara, o da 
sata – sata gəlib çıxır düz Şövkət xanımgilin qapısının 
ağzına. Başlayır səsləməyə. Qulluqçular səsə gəlib görürlər 
ki, bir cavan oğlandı. Gözəl – göyçək parçalar satır. Biri də 
 
 496 
gedib xanıma deyir ki, bir oğlan elə parça satır ki, istəmirsən 
əlindən yerə qoyasan. Gedək özünə də al, bizə də. 
Xanım heç kimin qəlbinə dəyməzdi. Odur ki, durub 
çıxdı ki, parçalara baxsın. Oğlan onu görən kimi özünü itirib 
durdu ayağa, bilmədi ki, neyləsin. Şövkət xanım parçanın ən 
gözəlindən bir top götürüb kənizin qucağına verdi. Soruşdu 
ki, pulu nə qədər eləyir, Ələmdar pulu almaq istəmədi, 
sinəsinə söz gəlmişdi, sözünü belə dedi: 
 
Başına döndüyüm gül üzlü xanım, 
Sən mənə verdiyin pul lazım deyil. 
Ağlımı başımdan təqayül etdin, 
Camalın görənə pul lazım deyil. 
 
Aldı Şövkət xanım cavabında: 
Gəl hədyan danışma, ay cavan oğlan, 
Adaxlıyam, mənə al lazım deyil. 
Al pulunu, gözüm üstə, xoş gəldin, 
Gətirdiyin tirmə – şal lazım deyil. 
 
Aldı Ələmdar: 
Dərya olub çaylar kimi çağlıyam, 
Məhəbbətlə bil ki, sənə bağlıyam. 
Ələmdaram, Cavad tacir oğluyam, 
Xanım, mənə acı dil lazım deyil. 
 
Şövkət xanım parçanı kənizdən aldı, qoydu yerə, 
hirslə dedi: 
– Al parçanı, götür get. Bir də bu tərəflərə hərlənmə. 
Sonra dönüb getdi evlərinə. Xanım getməkdə olsun, 
görək Ələmdar neylədi. Ayağa durub yolu, imarəti 
bələdləyib qayıtdı atasının yanına. Əlindəkiləri bir tərəfə 
atıb üzüstə düşdü yerə. Atası nə qədər dil tökdü, yalvardı, 
Ələmdar dinmədi ki, dinmədi. Atası əlini qoydu oğlunun 
 
 497 
başına. Gördü ki, istiliyi – zadı yoxdu. Ələmdarı evdə qoyub 
üz tutdu şəhərə sarı. Yolda Cavad tacirin qabağına bir qarı 
çıxdı. Tacir dünyagörmüş adam idi. Öz – özünə dedi ki, qoy 
bu qarını dindirim, görüm hansı qarılardandı. Iman qarısıdı, 
şeytan qarısı? 
Odu ki, qarıya yanaşıb, cibindən bir xışma pul 
çıxarıb, basdı qarının ovcuna. Sonra oğlunun əhvalını qarıya 
danışdı. Qarı iman qarısı idi, dedi: 
– Apar məni oğlunun yanına. Dərdi – dilini öyrənib 
sənə deyim. 
Cavad tacir qarını götürüb gəldi. Qarı özünü verdi 
oğlanın yanına, tacirə tapşırdı ki, sən gəlmə. Bir az ordan, 
bir az burdan söz salıb dedi, güldü. Axırda oğlan açıb 
dərdini danışdı.Qarı tacirin yanına qayıdıb dedi: 
– Muştuluğumu ver, oğlun aşiq olub. 
Ata oğlundan soruşdu: 
– Oğul, bu nə sevdadır belə? 
Oğlan dedi: 
   Başına döndüyüm ata, 
   Bir qız məni dərdə salıb. 
   Ağ saqqalın nura bata, 
   Bir qız məni dərdə salıb. 
 
Aldı Cavad tacir: 
   Başına döndüyüm oğul, 
   Söylə görüm harda salıb? 
   Yedirdim qəndindən noğul, 
   Söylə görüm harda salıb? 
 
Aldı oğlu: 
   Aşiqlər söhbət sazıdı, 
   Göydəki dan ulduzudu. 
   Fətəli xanın qızıdı, 
   Bir qız məni dərdə salıb. 
 
 498 
 
Aldı Cavad tacir: 
   Dərdi – qəmini atarsan, 
   Muradına tez çatarsan. 
   Sən öz yarını taparsan, 
   Söylə görüm harda salıb? 
 
Aldı oğlu: 
   Ələmdaram, oldum yaman, 
   Sərimi bürüdü duman. 
   Şövkətdə yoxdu din – iman, 
   Bir qız məni dərdə salıb. 
 
Aldı Cavad tacir: 
   Cavadam, malım sataram, 
   Gedib vətənə çataram, 
                        Onunla toyun edərəm 
   Söylə görüm harda salıb? 
 
Söz tamama yetişdi. Cavad tacir işin nə yerdə 
olduğunu bilib dedi: 
– Sən otur evdə, mən əlac taparam. 
Yollandı şəhərə. Gördü ki, bir qarı yolda oturub. 
Qarıya niyaz verib dedi: 
– Qarı nənə, sənə bir işim düşüb. Onu eləsən, səni ala 
– şala bürüyərəm. 
Əhvalatı söylədi. Qarı dedi: 
– Oranı mənə göstər, sən get hazırlaş beş – on 
adamnan qızı qaçırmağa. 
Qarı dingildəyə – dingildəyə düşdü tacirin yanına. 
Tacir onu Şövkət xanımgilin qapısına çatdırdı. Özü qayıdıb 
beş – on adamla qarı tapşırdığı yerdə xəlvətə çəkilib başladı 
gözləməyə. 
 
 499 
Qarı özünü verdi Şövkət xanımın yanına. Bu qarı da 
özünə görə qarı deyildi, şeytan qarısı idi. Alnan – felnan qızı 
aldadıb gətirdi tacirlə vədləşədiyi yerə. Bayaq ha qızı 
qamarlayıb atın belinə mindirdilər. Atlar götürüldü. Onlar 
getməkdə olsun, sizə kimdən deyim, Salmandan. 
Salman səfərdən gəldi, gördü lələ köçüb, yurd 
ağlayır. Soruşdu ki, kim apardı, hara apardı. Dedilər Təbriz 
şəhərindən Cavad adlı tacir gəlmişdi, oğlunun da adı 
Ələmdar. Araya qarı salıb nə elədilərsə, qızı yoldan çıxarıb 
apardılar. 
Salman sözə bəndimiş, tüpürdü dabanına, özünü 
çatdırdı Ziyada. Istədi deməsin, Ziyad əl çəkmədi ki, düzünü 
de, qaradan artıq da boya var? Salman dili tutula – tutula bir 
təhər hal – qəziyyəni danışdı. Elə bil Ziyadı ilan vurdu. 
Qapqara qaralıb kömürə döndü. Dedilər, görən buna nə oldu 
belə. Ziyad kirimişçə sazı köynəkdən çıxarıb basdı bağrına: 
 
Dindirməyin, qan ağlaram, 
Əldən ixtiyarım getdi, 
Çərxi – fələk belə yazıb, 
Verdiyim ilqarım getdi. 
 Ziyad sazı tuta bilmirdi, yarpaq kimi əsirdi. Aldı 
ikinci bənddə nə dedi: 
 
Əzəldən qayda qalmadım, 
Əlindən badə almadım. 
Bir gecə mehman olmadım, 
O şirin köftarım getdi. 
 
Ziyadın qədrini bilib, 
Çeşminin yaşını silib, 
                                 Gözüm yollarında qalıb, 
         Şövkət kimi yarım getdi. 
 
 
 500 
 Söz tamama yetişdi. Ziyad dedi ki, mən gedəsi 
oldum, siz sağ qalın. Dedilər hara gedirsən, bir de bilək. 
 Götürüb belə dedi: 
 
Dost yolunda qəsd eləyib canıma, 
Bir od salıb şirin cana gedirəm. 
Nə bir güldüm, nə sevindim dünyada, 
Baş götürüb biyabana gedirəm. 
 
Mən bilirəm, şirin dilə allanıb, 
Kecavada gözübağlı yollanıb. 
Məhəbbətin ürəyində sallanıb, 
Eşq oduna yana – yana gedirəm. 
 
 Ziyad yoldaşlarından ayrılmaq istəmirdi. Aldı görək 
sözün tapşırmasında nə dedi: 
 
Bu miskin Ziyadı hey yada salın, 
Kimsəsiz qəribdi, qaydına qalın. 
Yardan soraq gəlib, qarışıb halım, 
Şövkət gedən ol məkana gedirəm. 
 
Sözünü tamam eliyib, sazı qoydu köynəyinə. Hal – 
hekayəti danışdı, ata – anasını yoldaşlarına tapşırıb 
sağollaşdı. Sonra atın belinə qalxdı. Bir xeyli getmişdi, 
birdən baxdı ki, başının üstündən durna dəsti keçir. Dedi 
qoy xəbər alım, bəlkə Şövkəti görüblər?  
 
Göy üzündə uçan düzüm durnalar, 
Deyin görüm yarım haraya getdi? 
Qanadı boynundan uzun durnalar, 
Deyin görüm yarım haraya getdi? 
 
Uçar ikən açıq olsun yolunuz, 
 
 501 
Nə məkandır vətəniniz, eliniz? 
Namə verim, çox şirindi diliniz, 
Döndərib qəlbimi yaraya, getdi. 
   
Ziyadam, çöllərdə qaldım avara, 
Əlacsız dərdimə olunmaz çara. 
Baş götürüb gedim hansı diyara, 
Yoxsa nifaq qatdı araya, getdi? 
Sözünü tamam eləyib, atının başını buraxdı. Az 
getdi, çox getdi, soraqlaşa–soraqlaşa gəlib çatdı Təbriz 
şəhərinə. Bir qapını taqqıldatdı. Bir qarı səndələyə–
səndələyə gəlib qapını açdı, gördü bir cavan oğlandı, dedi: 
–Oğul, kimsən? 
Ziyad cavab verdi: 
–Allah qonağıyam, ay qarı nənə. 
Qarı dedi: 
–Allaha da qurban olum, qonağına da. Oğul, keç 
içəri.  
Ziyad qarıya pul verib dedi: 
–Get bazara, axşama könlün nə istəyir al, yavaş–
yavaş şam tədarükü gör.  
Qarı dedi: 
–Sağlığına hər şeyim var. Səhər alaram. 
Oturub şam elədilər. Şamdan sonra ordan–burdan 
söhbət saldılar. Axırda Ziyad dedi: 
–Qarı nənə, imanın kamil olsun. Mən Ərdəbildən 
gəlmişəm bura. Təbrizdə Cavad tacir var, oğlunun da adı 
Ələmdardı. Mənim nişanlımı nə yollasa aldadıb gətirib. De 
görüm onu tanıyırsan, ya yox? 
Qarı dedi: 
–Oğul, tanıyıram. Nə desən, mənim gözüm üstə. 
Mən imanbeh qarılardanam, nə desən, mənim gözüm üstə.  
Dedi: 
–Nənə, adın nədi? 
 
 502 
Qarı dedi: 
–Oğul, adım Fatmanisədi, nə dərdin olsa, əlacı 
məndə.  
Ziyad sazı köynəkdən çıxarıb basdı sinəsinə, aldı 
görək qarını necə dindirdi: 
Mən sənə oğulam, sən mənə ana, 
Amandı, dərdimə bir əlac, nənə. 
Haq yetirsin səni dinə–imana, 
Amandı, dərdimə bir əlac, nənə. 
 
Qarı da sözdən kasad deyildi. Aldı cavabında görək 
nə dedi: 
Qarı nənən alsın sənin qadanı, 
Oğul, mən dərdinə əlac eylərəm.  
Açıq danış, mən eşidim sədanı, 
Qorxma, mən dərdinə əlac eylərəm. 
 
Aldı Ziyad: 
Qara bulud başın üstün alıbdı, 
Gül irəngim saralıbdı, solubdu, 
Mənim yarım Ərdəbildən gəlibdi, 
Amandı, dərdimə bir əlac, nənə. 
 
Aldı Fatmanisə qarı: 
Qadan gəlsin mən qarının canına, 
Onu uydurublar dünya malına. 
Sən gedərsən Şah Abbasın yanına, 
Oğul, mən dərdinə əlac eylərəm.  
Ziyad bir az arxayınlaşıb aldı görək sözün axırını 
necə tapşırdı: 
O uzax yolları gəldim piyada, 
Canımı yolunda vermişəm bada. 
Ölürəm, rəhm eylə bədbəxt Ziyada, 
Amandı, dərdimə bir əlac, nənə. 
 
 503 
Qarı da sözünü belə xətm elədi: 
Sən mənim oğlumsan, mən sənin anan, 
Mən Fatmanisəyəm, halına yanan. 
Qismətin olacax gül üzlü canan, 
Qorxma, mən dərdinə əlac eylərəm. 
Söz tamama yetişdi. Qarı dedi: 
–Oğul, tanıyıram taciri, şəhərdə danışırdılar ki, o, bir 
gözəl qız gətirib, oğlu Ələmdara toy eləyir. Qız da razılıx 
vermir. Deyən, o qız sənin nişanlındı. Ziyad cibindən pul 
çıxartdı verə qarıya, qarı almayıb dedi: 
–Oğul, mən imanbeh qarıyam. Təki siz bir–birinizə 
qovuşun. Hə, de görüm, qızın səndə nəyi var? 
Ziyad sevindiyindən bilmirdi neyləsin. Dedi: 
–Qarı nənə, məndə bir üzüyü var.  
Qarı üzüyü alıb qoydu cibinə, dedi: 
–Bu ev, bu çay, bu da çörək, özün nə eləyirsən elə, 
mən getdim. Ziyad yol gözləməkdə olsun, görək qarı necə 
oldu. Qarı üzüyü ipək dəsmala bağlayıb qoymuşdu cibinə. 
Elə ki, çatdı toy evinə, gördü bir vurçatdasındı ki, gəl 
görəsən. Birtəhər özünü saldı toy evinə. Dedi, mən gəlinin 
yanına gedəcəm, gəlinin xalasıyam. Nə qədər dil tökdü, 
yalvardı, məhəl qoyan olmadı. Gün günorta olana qədər qarı 
yalvardı. Aman vermədilər ki, gəlinin yanına getsin. 
Axşamüstü qarı fürsət tapıb gəlinin otağına yaxınlaşdı, 
səsini atdı başına, elə qışqırdı ki, səsi ərşə yayıldı. 
Şövkət xanım pəncərədən boylandı. Gördü bir qarıdı, 
ilan kimi qabıqdan çıxır, içəri ötürmürlər ki, ötürmürlər. 
Özünü verdi qapıya, dedi, o qarını ötürün gəlsin, mənim 
doğma xalamdı. Elə bil Şövkətin ürəyinə dammışdı, az qaldı 
özü çıxıb qarını içəri gətirə. Qarını apardılar gəlinin otağına. 
Qarı içəri girən kimi elə bil Şövkətlə can–ciyərdi, başladı 
qızı duz kimi yalamağa. Fürsəti fota verməyib qulağına dedi 
ki, muştuluğumu ver, sənə şad xəbər gətirmişəm. Odur ki, 
Şövkət xanım üz tutub otaxdakılara dedi ki, siz hamınız 
 
 504 
çıxın çölə, mən xalamnan bir az söhbət eləmək istəyirəm. 
Qız–gəlin çıxdı çölə. Şövkət xanım az qaldı qarının başına 
dolana. Dedi: 
–Qarı nənə, sən gedən yollara qurban olum, sözünü 
de, yoxsa ürəyim partlayacax.  
Qarı dedi: 
–Qızım, gözün aydın olsun, Ziyad mənim evimdədi. 
Üzüyü verdi qıza. Qız dedi: 
– Nənə, Ziyadı axşam götür gəl toya. Mən də 
qaynatamnan icazə alıb gələcəm toya. Sonrasını mən 
bilərəm. 
Qarı üzüyü qıza verib düzəldi yola. 
Indi eşit Ziyaddan. Ziyad gözünü yola dikib 
səbirsizliklə qarını gözləyirdi. Qapı döyüldü. Ziyad tez 
qaçıb qapını açdı. Qarı girdi içəri. Ziyad gördü qarının 
gözləri gülür, qırışığı açıldı. Tez soruşdu: 
– Qarı nənə, söylə görüm necə getdin? 
Qarı əhvalatı necə olmuşdu, eləcə də söylədi. Ziyadın 
sevindiyindən iştahası qaçdı. Qarı dedi: 
– Mən sənin sözünə baxdım, sən mənim sözümə 
baxmırsan. Ye, iç, arxayın yat. Rəngin – ruhun qaçar, 
biyabır olarıq. Səhər ikimiz də toydayıq. 
Səhər hamının üstünə xeyirliynən açılsın. Səhər 
açıldı. Qarıyla Ziyad geyinib – keçinib yollandılar toy evinə. 
O vaxt toya çatdılar ki, Dursun adlı aşıq oxuyur. Şövkət 
xanım da yeddi qələmnən özünə bəzək – düzək verib 
pərdənin dalında toya qulaq asırdı. Qarı gəlinin yanına 
keçdi. Ziyad da çiynində saz aşığın məclisinə gəldi. Salam 
verdi, salamın alıb yuxarı başa gətirdilər. Aşıq sazı yerə 
qoyub dedi: 
– Aşıq, mən toyda ola – ola sən həddini aşıb niyə 
gəldin mənim məclisimə? Bir məclisdə iki aşıq olmaz, ya 
sən qalmalısan, ya da mən. 
Ələmdar tez yerindən durub dedi: 
 
 505 
– Səni mən gətirmişəm, məclis sənindi. O aşıq çıxıb 
getsin. 
Bu dəmdə Şövkət xanım qırx incəbel qıznan 
pərdənin dalında oturmuşdu. Söhbəti eşidib dedi: 
– Aşıqlar bir – birinə bağlama desinlər. Kim bağlasa 
məclis onundu. 
Razılaşdılar. Dursunla Ziyad sazlarını kökləyib 
çıxdılar meydana. Dursun dedi: 
– Aşıq, birinci sən deyirsən, yoxsa mən? 
Ziyad dedi: 
– Sən deməlisən. Məclis sənindi, sən de, mən cavab 
verim. 
Aldı görək Aşıq Dursun nə dedi: 
 
Arzulayırdım, əlimə keçibsən büyün, aşıq, 
Əcəb çağımda tapıldı iqbalı yeyin aşıq. 
Nə səbəbə qədəm qoyub gəlibsən meydanıma, 
Gətirərəm başına olmazın oyun, aşıq. 
 
Aldı aşıq Ziyad nə dedi: 
Ağzını avara qoyma, qafası peyin aşıq. 
Qurd kimi təpilərəm mən sənə, qoyun aşıq. 
Çox ucadan yerimə, bil ki, xeyir çəkməzsən, 
Çəkdirəcəyəm sinənə dağınan düyün, aşıq. 
 
Aldı aşıq Dursun: 
Mahallarda söyləyirlər, bir qoç oğlu qoçam mən, 
Sən ki, bir qorxaq tülküsən, elə bilmə heçəm mən. 
Xırdalasan xəzinəni yaxşı – yaman seçəm mən, 
Getməz, qalar boğazında çörəyin, suyun, aşıq. 
 
Aldı aşıq Ziyad: 
 
Sən ki, bir yoluq cücəsən, pələng oğlu pələngəm, 
 
 506 
Yaxın gəlsən odlanarsan, həm də şiri cəngəm. 
Zorun çatmaz qaldırasan, tərpənməz xətəngəm, 
Əyər ki, məni bağlasan, get sonnan oyun, aşıq. 
 
Aldı aşıq Dursun axırıncısını: 
Laf eyləmə boş söhbəti, bərkə – boşa düşərsən, 
Dursun, sən də lovğalanma, daldan başa düşərsən. 
Yol tapmazsan, bu məclisdə bitməz işə düşərsən, 
Quruyar cəsədin, qalar bir quru boyun aşıq. 
 
Aldı aşıq Ziyad: 
Bülbül kimi zarı qılıb tərk olmuşam gülümdən, 
Eşidənlər əhsən desin mətləb qansın dilimdən, 
Adımdı Aşıq Ziyad, Ərdəbilin elindən, 
Yarımçıq qoyaram əlində qismətin, toyun, aşıq. 
 
Ziyadla Dursun neçə yerdən suallaşıb bir – birinə 
bağlamalar dedilər. Axırda Aşıq Dursun bağlandı. O, sazı 
yerə qoyub dedi: 
– Bu saz sənindi, sən bağladın. 
Ziyad dedi: 
– Mən sənin sazını alım, bu kişilikdən deyil. 
Camaat yer – yerdən dedi: 
– Onda sazını götür çıx get. Məclisi təzə gələn aşıq 
aparsın. 
Aşıq Dursun sazı köynəyinə qoyub düzəldi yola. 
Ziyad baxdı ki, Şövkət xanımın gözləri onun 
üzərindədi. Sazı götürüb üzünü tutdu ona tərəf, dedi: 
 
Ixtiyar verilib, gəlibsən toya, 
Qaldır qollarını süz, qadan alım. 
Ağlımı başımdan təğayül etdin, 
Eyləmə qaş altdan göz, qadan alım. 
 
 
 507 
Qaradır qaşların, boyun gülbəstə, 
Dərib qızıl gülü tutubsan dəstə, 
Bimürvət, dərdindən olmuşam xəstə, 
Dərdimi sinənə yaz, qadan alım. 
 
Lalədi yanağın, xaldı qarası, 
Bulunubdu bu dərdimin çarası. 
Əlimiə keçibdi işin sırası, 
Urusxat ver, durum tez qadan alım. 
 
Dodaqların güldü, gözlərin ala, 
Niyə məni saldın qovqaya, qala, 
Ziyad da Şövkətdən bir busə ala, 
Olmaya burada söz, qadan alım. 
 
Söz tamama yetişəndə Ələmdar durub dedi: 
– Aşıq, sən sazını götür, çıx get. Mən ayrı aşıq 
gətirəcəyəm. Sən mənim adımı biyabır elədin. Bu qədər 
camaatın içində sən mənim nişanlımın adını çəkdin. 
Camaat hərə bir tərəfdən Ələmdarı danladı ki, aşıq 
ala da deyər, kürə də deyər, sözdü oxuyur, qoy oxusun. 
Ələmdar çəkilib yerində oturdu. Şövkət xanım pərdənin 
arasından Ziyada baxıb gülümsədi. Bu vaxt Ziyad aldı görək 
daha nə dedi: 
 
Bir gün gözəlliyin sehrinə vardım, 
Gözüm camalında qaldı, neyləyim. 
Hər qıya baxışın aldı canımı, 
Eşq odu ürəyə doldu, neyləyim. 
 
Aşıq olub ilqar – iman vermişəm, 
Dal gərdəndə siyah zülfün hörmüşəm. 
Öz gözümlə Şövkətimi görmüşəm, 
Nazınan üzümə güldü, neyləyim. 
 
 508 
 
Eşqin dəryasında üzə bilmirəm, 
Seyrağub sözünə dözə bilmirəm. 
Durub bu məclisdə gəzə bilmirəm, 
Ziyadı odlara saldı, neyləyim. 
 
Söz tamama yetəndə Ələmdar durub Ziyadın 
yaxasınnan yapışdı, dedi: 
– Başın bədəninə ağırlıq eləməsin. Vaxt ikən sazını 
götür, çıx burdan. Iki dəfədi sən camaatın içində mənim 
nişanlımın adını çəkirsən. Mən gedib ayrı aşıq gətirərəm. 
 Şövkət xanım pərdənin dalından çıxdı, rübəndin 
üzündən götürüb dedi: 
 – Camaat, eşidin – bilin, mən Ziyadın nişanlısıyam. 
Cavad tacir məni zorla gətirib. Mən razılıq verməmişəm, 
toyu da özbaşına eləyir. Indi bəxtim kəsib, nişanlım gəlib, 
gedək padşahın yanına. Hamı dərdini desin. Padşah nə desə, 
o da olsun. 
 Sözü bir araya qoyub getdilər şahın hüzuruna. 
Şah kim ola, Şah Abbas. Şah Abbas çox ədalətliydi, 
haqqı nahaqqa verməzdi. Hərənin şikayətinə ayrı – ayrı 
baxırdı. Şah Abbas əvvəlcə Şövkət xanımdan soruşdu: 
– Qızım, dərdin nədi, söylə. 
Şövkət xanım irəli yeriyib, pərvanə zülflərindən üç 
tel ayırıb, sinəsinə basıb dedi: 
 
 Başına döndüyüm ədalət şahım, 
Könlümdəki mətləbimi ara sən. 
Ədalət şahımsan, ol qibləgahım, 
Hər kim günahkardı, çəkdir dara sən. 
 
Gedib məni Ərdəbildən götürüb, 
Beyman qarı sehrə salıb gətirib. 
Baxtım kəsib, Ziyad yarım yetirib, 
 
 509 
Vurma ürəyimə dürlü yara sən. 
 
Cavad tacir istəyirdi qaça. Padşah dedi: 
– Gəl otur gözümün qabağında. 
 
Görək Şövkət axırıncı xanəni necə dedi: 
 
Qışın çilləsinin yağmış qarıyam, 
Özüm öz yarımın vəfadarıyam. 
Şövkət deyər, mən Ziyadın yarıyam, 
Ədalətlə eylə dərdə çara sən. 
 
Şövkət sözünü tamamladı. Bu zaman Ziyad irəli 
yeriyib, padşahdan icazə aldı. Padşah dedi: 
– Oğlum, de. 
Aldı görək Ziyad nə dedi: 
 
Dağları, daşları yandırır ahım, 
Şahım, möhübümü düzəsən gərək. 
Sən özün ol mənim ümid, pənahım, 
Hərənin taqsırın yazasan gərək. 
 
Gecə – gündüz axıtdım göz yaşımı, 
Qadir Allah, özün düzəlt işimi. 
Dərd əlindən itirmişəm işimi. 
Özün bu işləri pozasan gərək. 
 
Ziyadın varlığı yara bağlıdı, 
Halal bağban bağda bara bağlıdı, 
Iki sevgi düz ilqara bağlıdı, 
Mətləbə çatmağa dözəsən gərək. 
 
Söz tamama yetişdi. Şah Abbas Cavad tacirə dedi: 
 
 510 
– Bu nə işdi belə? Niyə bu oğlanın nişanlısını zorla 
alıbsan? 
Tacir nə qədər yalavar – yaxar elədisə, şah onu 
bağışlamadı. Əmr elədi ona otuz şallax vurdular. Sonra 
Cavad tacir suyu süzülə – süzülə oğluyla kor – peşman çıxıb 
getdi. 
Şah Abbas Ziyada toy xərci verdi. Sübh obaşdan 
atlanıb düzəldilər yola. Gecəli – gündüzlü at sürdülər. 
Axırda gəlib Ərdəbil şəhərinə çatdılar. Birinci Salman 
özünü atdı Ziyadla Şövkətin üstünə. Sonra Salmanı 
göndərdilər gedib Ziyadın ata – anasını, bir də meşədəki 
yoldaşlarını çağırıb gətirdi. Görüşüb, öpüşdülər. Toyu 
başladılar. Yeddi gün, yeddi gecə toy çaldırdılar. Ziyadla 
Şövkət mətləbə yetişdilər. Siz də öz mətləbinizə yetişin. 
Ziyad üçtelli sazı bağrına basıb dastanını bu 
duvaqqapmaynan sona yetirdi: 
 
Qəfildən çıxdın qarşıma, 
Niyə göz – qaş elədin sən. 
Artırdın dərd azarımı, 
Bir dərdim beş elədin sən. 
Saz çaldım məclisində, 
Bir saat guş elədin sən. 
Guşda guşvara, 
Günümdü qara, 
Oldum avara, 
Dərdimə çara, 
Dərdimə qarış. 
Sinəndi balış. 
Gəl mənlə barış. 
 
Söndürüb mənim eşqimi, 
Baharım qış elədin sən. 
Hər nə desən qayıl oldum, 
 
 511 
Baş əyib qabağında, 
Hər qatında sayıl oldum. 
Olaram sayıl, 
Hüsnünə mayıl, 
Boyu həmayıl, 
Gün kimi yayıl, 
Günəş tək isti, 
Canımın qəsdi. 
Əhvalım pisdi. 
Niyə pozdun pərgarımı, 
Əllərim boş elədin sən. 
 
Bəstə boylu, qara gözlü, 
Gəlişin necə gözəldi. 
Can alansan, şirin sözlü, 
Duruşun necə gözəldi. 
Ziyadın ağlını aldın, 
Gülüşün necə gözəldi. 
 
Adındı Şövkət, 
Eşqi məhəbbət, 
Çox çəkdin zəhmət, 
Tez getdi xilqət. 
Çatdın murada, 
Ay mələkzada, 
Qurbanam ada. 
Yıxılan könlümü alıb, 
Günlərim xoş elədin sən 
 
 512 
XXVI. XALQ TƏBABƏTI 
 
Iri adamın qulağı ağrıyır e, almanı qoyursan kabab 
olur, bişir. Onu düz bölürsən. Yarısın bir üz qoyursan 
qulağa. Içəridə nə var, hamısın çəkir, yaxcı eliyir. 
 
Çilədağı quyruğ ilə qatıb döyürsən, yara ki, deşilmir 
ha, qoyursan onun üstünə, yaranı elə dağıdır, elə deşir ki, nə 
var içəridə irin, çirk, tökür eşiyə. 
 
Bınnan əzələ sabın yoxuydu. Başımızı giliynən 
yuyurdux ki, saçımız uzansın, həm də qəşəng görünsün. 
Qızı olan ananın döşünü sağıllar, bir xırda pambığı 
da bu süddə isladıllar, gətirip salıllar qulağa. Sora da 
soğanın içinin cücüyü var e, onu sarı yağda dağ elirsən, 
pambığı bu yağda isladırsan, çox isti yox, lilivan olanda 
salırsan qulağın içinə, ağrını kəsir. 
Qaraqğac qabığını döyüp qatığıynan təpitmə qəyirib 
qoyursan irinin və yaxud çibanın üstünə deşilir. Əsas da 
qulağın dalı şişəndə qoyulur. 
 
Mixəyi buruna çəkəndə burunun qanın qurudur. 
Burun qanıyanda əsasən mixəy çəkəllər. 
 
Gicitkanı qurudursan, avırsan. Əlini kəsmisən e, 
tökürsən o yaranın üstünə, beş dəqiqiyə qan kəsir, özü də 
sağalır. 
 
Qantəpər, səhlab, çobanyastığıdı, bir də kəklikotudu. 
Bu dördünü qatıb bir yerdə dəmlirsən. Sora süzürsən 
istəkana, həylə işmirsən ha, çayı necə içirsən həylə soyudub, 
qurtum – qurtum içirsən, sonra bir xırda gözdürsən, bir də 
bir qurtum içirsən. Birdən başa çəkmirsən, gündə 3 istəkan 
 
 513 
işsən nə qədər soyuxluğun, öskürməyin var, kəsəcəy, bir də 
səndə o cür xəstəlih olmuyacax. 
Əyər yazda alergiyan olursa ya da gün qripi 
olursansa, onda yayda başaa papax qoyub geersən bir çayın, 
ya da gölün qırağında bədənini basdırırsan quma, özünü bu 
qumda tərlədirsən, kəklikotu və çobanyastığınnan 
dəmlənmiş çayı qurtum – qurtum içirsən. O gedən ta səndə 
gün qripi olmur. 
Sətəlcəm olana duvax qoyallar, dalına. 
 
Qızdırmaya sarı ginə verəllər. 
 
Inax olanın başın çırtallar ki, qan çıxsın, onda 
sağalar. 
 
Bırnında çöp qalanı çöpçüdə pülədəllər. 
 
Bizdərdə ösgürənə boyağotu, bağayarpağı 
toxumunnan içidəllər. 
 
Üzərriyin qoxusu da diş ağrısına xeirdi. Həmən 
toxumu ağrıyan dişin üsdünə qoyub sıxırsan, xıp kəsir. 
 
Yara yerə yağlıqara basallar. 
Şahdərə arağı qaşınan yerlərə sürtülür; xınaynan 
qatılıb bədənə sürtülür.  
Gülabdan  ürəy ağrısında istifadə olunur. Bizdərdə 
belə bir inam var ki, 
gülab çəhməyin düşər–düşməzi olar. 
Söyüd arağı – salxım söyüddən çəkilir. Qızdırmada 
istifadə olunur. Onun yarpaxları yığılır qazana, par 
üsuluynan arax çəkilir. 
Boymadərən arağı ancax mədə ağrısında, qastiritdə 
istifadə olunur. 
 
 514 
Boymədərən tək özü təzyiq salmağa xeyirdi. 
Xiyar arağı – tam yetişmiş, saralmış xiyarın toxumu 
çıxarılır, par üsuluynan arağı çəkilir. Qızdırmaan birinci 
dərmanıdı.  
Kişmiş arağı – körpələr sancılananda istifadə olunur.  
Məryəm noxudu – qaynadıb ishal zamanı içillər. 
 
Çay tikanı – meyvəsinnən 1 – 2 –sini yedihdə mədə – 
bağırsaxda olan xəstəlihlər yox olur. 
 
Gülxətimi – kötüyünü südlə qaynadıb içdihdə, 
hərarəti dərhal aşağı salar, öskürəyi kəsər.  
 
Qızılgül – ləçəhlərinnən və kötüyünnən qurudub 
yastıq düzəltsən, ürək xəstəliklərində əvəzsizdir. 
 
Göytikan – çiçəklərinnən dəmliyib içdihdə, ishalı 
əlbəəm sağaldır. 
 
Əncir yarpağını qaynadıp suyunu bir ləyənə töhsən, 
ayağı topuğa qədər onun suyunda saxlasan  ishalı kəsər. 
 
Üzərliyi dəmləyib, qarqar etsən boğazağrısını yox 
edər. 
Xiyarı kəsib ağrıyan oynaxlara qoyduxda, 3 – 4 gün 
təkrar etməhlə, ağrılar aradan qalxar. 
 
Bağa yarpağıdı, həmənköməncidi, bunun mədə, qarın 
ağrısına köməyi çoxdu. 
 
Soyux dəymənin birinci dərmanı tut doşabıdı. 
 
Qızılca çıxaranı bükərdih qırmızı parçıya, 40 nar 
çubuğunu da bağlardıx, yanında da bir yumurta qoyardıx 
 
 515 
içində suyu olan qaba. Əyər göz, nəzər olardısa yumurtalar 
çatdayardı. 
 
 Şivərən suyunu burun qanıyanda buruna salallar, 
əlbəəm qanı dayandırar, laxtalandırar. 
 
 Yaranın, şişin üstünə gicitgən qoyardıx. 
 
Qarayara çıxmışdı bı əlimə. Bının dədəsi dedi ki, qorxma, 
bacı, heş nə olmuyacax. Getdi bını yardı təbənəynən, zoğun 
çıxartdı. Qayıtdı qara yoncaynan kişmişi döydü, basdı 
yaranın üstünə. Bir – iki gün sora da qara yoncanı döydü, 
ələdi, qoydu bıra. Onnan da yara yaxşı oldu, qoydu getdi. 
 
 Göz ağrıyanda çobanyastığını qaynadıb süzürdüh, 
onun suyuynan gözü yuyurdux. 
 
 Şivərən suyun yayda içillər ki, suzmasınnar. 
 
Bizlərdə belədi ki, çox öskürən adama bağayarpağı 
toxumun dəmliyib verəllər, öskürməsin əlbəəm kəsər. 
 
 Bir adamın bir yeri simniyəndə yarma çəkip 
sarıyardıx həmən şiş yerə. 
 
 Yara irinniyəndə kələmi pörtüp qoyardıx irin olan 
yerə, deşip o irini təmizlərdi. 
  
 Qarnı ağrıyana nanə, solmazçiçəyi dəmliyip 
içirərdih. 
 
 Bir yerimiz göyərəndə ora soyux bir şey qoyardıx. 
 
 516 
Mətnlərdəki adlar 
Mifoloji personajlar, folklor qəhrəmanları, şəxs adları 
Ağ oğlan Adamcıl 
Ağ div 
Ağ ilan 
Ağ at 
Ac pəhləvan 
Allahverdi xan 
Alı 
Buculux 
Bizdən yeylər 
Bili–Bilqeyis xanım 
Beçə Dərviş 
Bədəl 
Bəsti 
Bəndalı 
Cin 
Caməs 
Cilovxan 
Çən qarısı 
Çay qarısı 
Çay anası 
Çömçəxatun 
Çolaq keçəl 
Damdabaca 
Dağyunus 
Döl xatun 
Dürat 
Əyə 
Əjdaha 
Əyyub 
Əhmədi–çilingi 
Əkbər 
Əbülfəz 
Fatma nənə 
Fərhad 
Göy div 
Gül 
Gülü–Qahqah 
Göyçək 
Gözəl 
Gülgəz 
Humay 
Hal nənəsi (arvadı,          
 anası) 
Hazarandastan  
bülbülü 
Hazarandastan gülü 
Hambal Əhməd 
Həsən 
Xançoban 
Ifritə 
Isgəndər 
Küp qarısı 
Kar keçəl 
Kor keçəl 
Kosa 
Kəlləgöz 
Kərəm 
Qurd zalxa 
Quleybanı 
Qaraçuxa 
Qara div 
Qara ilan 
Qırat 
Qara at 
 
 517 
Qara 
Qulam 
Qara sövdəgər 
Qəmbər 
Məhəmmədəli 
Məlik Cümşüd 
Məlik Əhməd 
Məlik Məhəmməd 
Məmmədalı kişi 
Məlik Mürşüd 
Mustafa 
Mehrac 
Nazpəri 
Ovçu Əhməd 
Oruc 
Padşah 
Süleymani–Ərəbat 
Sənavər 
Su pərisi 
 
Sara 
Salatın 
Şabı 
Şirin 
Şah Abbas 
Şeşə 
Təpəgöz 
Ucuqulu (Ucubılıx / 
Ucubınıq) 
Ustaqulucan 
Usta Mehdi 
Usta Səfiəddin 
Vəli 
Vəzir 
Vəkil 
Yel baba 
 
Teonimlər 
Adəm (ə.s.) 
 Nuh Nəbi 
Süleyman peyğəmbər 
 
Musa (ə.s.) 
Isa peyğəmbər 
Məhəmməd peyğəmbər 
 
Etnonimlər 
 Фirəng 
Yunan 
Urus 
Macar 
Cuhud 
Rum
Coğrafi adlar 
 
Araz 
Ağrı dağ 
Aydaş 
Aygün daşı 
Ağ oğlan bulağı 
Asnı bulağı 
Arpa çay 
Aza 
 
 518 
Asafkəf 
Ağdaban Asnı 
Buculux körpüsü 
Bərdə 
Batabat 
Cincili bulaq  
Culfa 
Çənlibel 
Dizə 
Diridağ 
Dağıstan 
Darabaş 
Əhər 
Ərdəbil 
Ər dağı 
Əyricə 
Ələyəz dağı 
Əjdəkom 
Əlincə çayı 
Ələkuçan dağı 
Genni 
Göygöl 
Gəlin qayası 
Gülüstan 
Gilan 
Gəmiqaya 
Göyçə 
Gəncə 
Hindistan 
Xudafərin 
Haçadağ 
Xorasan 
Xoy 
Xinzirək 
Ilanlı 
Keçəldağ 
Külüs 
Kərki dağı 
Keçili 
Qarağac meşəsi 
Qalacıq 
Qarabağlar 
Qızqala Qaratəpə 
Qırxlar 
Qurdlar məhəlləsi 
Qarabağ 
Quttan təpə 
Muğan 
Marağa 
Naxçıvan 
Nil 
Nəsirvaz 
Nüsnüs 
Nurs 
Oğlanqala 
Ordubad 
Ocaqtəpə 
Ölən şəhər 
Pəzməri 
Piri piri 
Sədərək 
Sirli qala 
Salvartı 
Salmas 
Savalan 
Şam 
Şəki 
Şahbuz 
 
 519 
Şərur 
Toğlu qaya 
Təbriz 
Tehran 
Tiflis 
Ucubiz dağı 
Urumus piri 
Yuxarı Əndəmic 
Yəmən 
Zırnel 
 
Əşya–predmet adları 
 
Açar 
Araxçın 
Aftafa 
Bıçaq 
Bələk 
Bafta 
Balınc 
Başmaq 
Bilərzik 
Cəhrə 
Cüt 
Çuval 
Çıraq 
Çaxmaq daşı 
Çit 
Çadır 
Duz 
Dəsmal 
Əsləhə 
 Hana 
 Güzgü 
 Həzrət Süleyman 
möhürü 
Xəncər 
Xalça 
 Xurcun 
Iynə 
Ip 
Külüng 
Kiriş 
Kəmər 
Kəfən 
Kəmənd 
Qazan 
Qaşıq 
Qodu daşı 
Qara qıfıl 
Qılınc 
Qızıl təsbeh 
Qızıl nimçə 
Qapı 
Lampa 
Muncuq 
Mıxca 
Maşa 
Mancanaq 
Nal 
Ox 
Örtük 
Sandıq 
Sənək 
Sıfra 
 
 520 
Sac 
Silsilə 
Şiş 
Şeypur 
Şamdan 
Tüfəng 
Toxmaq 
Üskük 
Üzük 
Yay 
Yəhər 
Zəncir 
Flora və fauna 
 
 At 
 Ardıc 
 Aslan 
 Ağ su 
Ayı 
 Arx 
 Arı 
 Armud 
Bubbu 
Bayquş 
Bülbül 
Badam 
Bənövşə 
Canavar 
Camış 
Çinar 
Çeşmə 
Dağdağan 
Durna 
Əlik 
Əqrəb 
Göyərçin 
Xoruz 
Xiyar 
Ilan 
It 
Itburnu gülü 
Kəklik 
Kərtənkələ 
Keçi 
Kəl 
Keygidər 
Qurd 
Qarğa 
Qaranquş 
Qoyun 
Qızılgül 
Qovun 
Qırmızı su 
Qarışqa 
Qaz 
Qarpız 
Qoz 
Qırqovul 
Qurbağa 
Lalə 
Laçın 
Mozalan 
Maral 
Mərcimək 
Mixək 
Nərgiz 
 
 521 
Ov 
Öküz 
Pişik 
Palıd 
Söyüd 
Sərv 
Sel 
Şahmar 
Şir 
Toyuq 
Tısbağa 
Tülkü 
Tərlan 
Yulğun 
Yovşan 
Yalqız ağac 
Zəli
 
 522 
Dialektoloji sözlük 
 
Aquşqa – pəncərə, eyni zamanda xına gecələrində 
əsasən qadınların bayatı janrında çəpik çalaraq  oxuduqları 
əyləncəli dördlüklərin adı, haxışta sözünün təhrif olunmuş 
formasıdır. 
Bozdamac – sac üstündə bişirilən çörək, doğramac 
Birəz –  bir az 
Bu hində – bu zaman  
Bağrın teyləmək –  bağrını yarmaq, ürəyini 
partlatmaq 
Çim –  1. tamam, tamamilə. 2. çimən sözü də 
buradandır, yaşıllıq 
Çətək –  xeyli, məs: Bir çətən külfəti var. 
Cəvərə – qəvərə - yeyə 
Duvax (təndirdə) – təndirin üst tərəфi. 
Dişləmə (çay) – Azərbaycanın həm şimalında, həm 
də cənubunda çayı qəndlə içirlər. Buna dişləmə adı 
verilmişdir.  
Doğanaq – 1. Bir-birinə bənd etmək üçün 
örkənin,sicimin ucuna bağlanan ağacdan haçacıq qarmaq, 
örkən halqası. Məs: Örkən nə qədər uzun olsa yenə gəlib 
doğanaqdan keçər. 2. Aşılanmış dərini yumşaltmaq üçün 
haçaşəkilli dəmirdən qayırılmış içərisi tiyəli alət. 
Əyirdək – südlə yoğrulıub yağda qızardılmış kövrək 
qoğal 
Güpəmək – vurmaq,döyəcləmək, 
Giliф – divarın altından keçən dar arx 
Giyəv – kürəkən 
Xum – böyük küpə 
Xorum – bir dəfə üçün heyvana verilən yem, yem 
norması, yem miqdarı. xorumlamaq-xorum-xorum ayırmaq, 
paylara bölmək, dəstələmək 
Kəndirqayış –  zirək cəld, qıvraq adam 
 
 523 
Keyфi üstürüngü vurmaq – əhvalın yaxşılığı. 
Qıra – tağda yenicə əmələ gələn kiçik bəhər,qovun 
Qondara – hündürdaban. dikdaban kişi və ya qadın 
ayaqqabısı. Ordubad dialekti ilə yanaşı Qərb qrupu dialekt 
və şivələrində (Qazax,Tovuz) də işlənir.  
Qəysəva – 1. Qaysıdan yağda bişirilmiş xörəyin adı. 
2.Qaysı mürəbbəsi. 
Quşkeçər – dikdaban çəkmə 
Qatlama – buğda unundan yağda bişirilmiş, üzərinə 
qənd ovuntusu tökülmüş kiçik həcmli dəyirmi çörək 
Lilivan –  ilıq su 
Mısmaq – pusmaq  
Müdarə – rəftar,davranış 
Nəmi – beşik 
Öynə –1. növbə, 2.dəfə,kərə  
Şərit – yuyulmuş paltarı asmaq üçün asılmış ip və  
ya məftil. 
Tilişdirmə –  badalaq 
Təlis –  çuval,kisə 
Tulux – 1. Içində maye, yağ və s. saxlamaq, nehrə 
çalxamaq üçün qab kimi işlədilən, aşılama ilə hazırlanan 
bütöv qoyun və ya keçi dərisi. 2. bir tuluq tutan qədər maye 
ölçüsü 
Tütsün – tüstüləmək, göynəmək 
Təndirəsər – təndir qoyulmuş tikili, bina 
Zing – insan və heyvanlarda bazı və baldır sümüyü 
Pısım-pısım –  pusa-pusa, pıçıltı ilə 
Oyma –  qadın paltarı 
Zivişə-zivişə – sürüşə-sürüşə 
 
 
 524 
SÖYLƏYICILƏR VƏ TOPLAYICILAR 
 
MIFLƏR 
 
Söyləyənlər: Hüseynova Səkinə Əkbər qızı, Şahbuz 
rayonu Qışlaq kəndi, (1936), təhsilsiz, Kərbəlayı Səkinə 
Əyyub qızı, Şahbuz rayonu, Qışlaq kəndi, (1930), təhsilsiz, 
Əhmədova Zəhra Mikayıl qızı, Babək rayonu, (1932), 
Əliyev Adil Hüseyn oğlu, Ordubad rayonu, Düylün kəndi, 
(1929), Qəribova Xədicə, Babək rayonu, Zeynəddin kəndi, 
(1930), Seyidova Zəhrabəyim Mirheydər qızı, Babək 
rayonu, Sirab kəndi, (1929), təhsilsiz, Əbülov Mehrac 
Zülfüqar oğlu, Babək rayonu, Sirab kəndi, (1939), təhsilsiz, 
Mədinə Qəhrəman qızı, Babək rayonu, Sirab kəndi, (1922), 
təhsilsiz, Nəcəfova Leyla, Culfa rayonu, Bənəniyar kəndi, 
(1951), təhsilsiz, Imanova Telli Hətəmxan qızı, Culfa 
rayonu Xoşkeşin kəndi, təhsilsiz, Əsgərov Süleyman 
Hüseyn oğlu, Sədərək, Piriyev Misir Süleyman oğlu, Culfa 
rayonu, Bənəniyar kəndi, Xudayarov Əvəz Rza oğlu, 
Ordubad rayonu, Aşağı Əndəmic kəndi, Tahirova Məsmə, 
Ordubad rayonu, Nürgüt kəndi. 
Toplayanlar: Cəfərli Məhərrəm Allahqulu oğlu, 
Babayev Rafiq Təvəkkül oğlu, Əsgərova Nəzirə Izzətulla 
qızı, Hüseynov Elmar Ələkbər oğlu, Hüseynzadə Əkrəm 
Rüfət oğlu, Əliyeva Şölə Qadir qızı, Rzayev Firudin Həsən 
oğlu, Səfərov Yusif Səfər oğlu, Rəhimov Arif, Zülфiyyə 
Ismayıl, Ramiz Qasımov. 
 
INANCLAR, SINAMALAR, YASAQLAR 
 
Söyləyənlər: Məşədi Bəşir, Ordubad rayonu, Gənzə 
kəndi, Həsənova Münəvvər Məşədirza qızı, Ordubad 
rayonu, Aşağı Əndəmic kəndi, Məmmədova Bəyim 
Məhəmməd qızı, Culfa rayonu, Göydərə kəndi, 
 
 525 
Məmmədova Sona Ibrahim qızı, Naxçıvan şəhəri, 
Məmmədova Zeynəb Abbas qızı, Naxçıvan şəhəri, 
Yaqubova Gilə, Culfa rayonu, Boyəhməd kəndi, (1912), 
təhsilsiz, Əliyeva Zeynəb, Ordubad rayonu, Üstüpü kəndi, 
(1930), təhsilsiz, Bayramov Bayram, Naxçıvan şəhəri, 
(1929), təhsilsiz, Məmmədova Məleykə Məşədi Bağır qızı, 
Ordubad rayonu, Yuxarı Əylis kəndi, (1924), təhsilsiz. 
Toplayanlar: Cəfərli Məhərrəm Allahqlulu oğlu, 
Babayev Rafiq Təvəkkül oğlu, Əsgərova Nazirə Izzətula 
qızı, Məmmədov Nizami Murad oğlu, Rzayev Firudin 
Həsən oğlu, Əliyeva Nigar Tofiq qızı, Yunisov Fariz 
Xudakərim oğlu, Hüseynov Elmar Ələkbər oğlu, Əliyeva 
Şölə Qadir qızı, Zülfüqarov Rəşad Əli oğlu, Hüseynzadə 
Əkrəm Rüfət oğlu 
 
ƏFSANƏLƏR, RƏVAYƏTLƏR 
 
"Keygidər quşları" – toplayanı Rafiq Babayev, 
söyləyəni Səfərova Leyla Allahverdi qızı (1923), Ordubad 
rayonu, Azad kəndi. 
Aydaş əfsanəsi – toplayanı Rafiq Babayev, söyləyəni 
Ədalət Cəfəroğlu (1955), Culfa rayonu, Dizə kəndi. 
Gəlin qayası, Gülüstan əfsanəsi – toplayanı Ədalət 
Cəfəroğlu, Culfa rayonu, Dizə kəndi, müəllim. 
Güzgüdəki əjdaha, Əcəldən qaçmaq olmaz – 
toplayanı Əsgərova Nazirə Izzətulla qızı, söyləyəni Əliyev 
Adil Hüseyn oğlu (1929), Ordubad rayonu Düylün kəndi. 
Oğuz oğlu və qurd – toplayanı Əliyeva Şölə Qadir 
qızı, söyləyəni Ədalət Cəfəroğlu, Culfa rayonu, Dizə kəndi. 
Ağ oğlan bulağı – toplayanı Cəfərli Məhərrəm 
Allahqulu oğlu, söyləyəni Aslanova Şərəbanı, Babək 
rayonu, Kərimbəyli kəndi (90 yaş). 
 
 526 
Asnı bulağı əfsanəsi  – toplayanı Zəhra Hacıyeva, 
söyləyəni Yunis Tağıyev, Kəngərli rayonu, Qarabağlar kəndi 
(82 yaş). 
Apardı sellər Saranı – toplayanı Cəfərli Məhərrəm 
Allahqulu oğlu, söyləyəni Kalbahümmət Səfərov, Şərur 
rayonu, Axura kəndi (83 yaş). 
Çay qızı, Sara, Arpaçayı və əjdaha, Gilan qarısı, 
Fərhadın əjdaha ilə vuruşu – toplayanı filologiya elmləri 
doktoru, professor Sədnik Paşayev. 
Nuhun tufanı – toplayanı Səfərov Yusif Səfər oğlu, 
söyləyənlər Novruzov Zeyqəm, Əliyeva Cahan, Novruzova 
Yaxşıxanım, Culfa rayonu, Boyəhməd kəndi. 
Cincilli bulaq – toplayanı Səfərov Yusif Səfər oğlu, 
söyləyəni Məmmədov Mübariz Zeynalabdin oğlu, Sədərək 
qəsəbəsi. 
Dağyunus necə Dağyunus oldu – toplayanı 
Hüseynov Elmar Ələkbər oğlu, söyləyəni Alışova Gülgəz 
Əliqulu qızı (1934), Babək rayonu, Sirab kəndi. 
Nuhdaban, Göygöl, Ilandağ, Yalqızağac, 
Oğlanqala–qızqala, Qırxlar – toplayanı Səfərov Yusif 
Səfər oğlu, söyləyənlər Gəncəliyeva Bəyim Ağaqulu qızı, 
Rəhimov Gəncalı Rəhim oğlu, Hüseynov Hüseyn Hüseyn 
oğlu, Həsənov Balakişi Rəhim oğlu. 
Iki dağ, Oğlan – qız məqbərəsi, Gəlin qayası, 
Oğlan – qız dağı, Fərhad evi – toplayanı фilologiya 
elmləri doktoru, Bağırov Adil Nəsib oğlu, söyləyənlər 
Əhmədov Məmmədtağı Məmmədcəfər oğlu, Rəfizadə Əmir 
Rəfi oğlu, Qurbanov Cəbrayıl Ələsgər oğlu. 
Yatdı apardı – toplayanı Səfərov Yusif Səfər oğlu, 
söyləyəni Babayev Teymur Mehdi oğlu, Ordubad rayonu, 
Vənənd kəndi. 
 
MƏRASIMLƏR, OYUNLAR 
 
 
 527 
Üzərliksalma mərasimi – toplayanı Cabbar Cəlilov, 
söyləyəni Əhmədova Qəndab Hüseynqulu qızı. 
Yağışyağdırma – toplayanı Rafiq Babayev, 
söyləyəni Yusifov Vidadi, (1951), Ordubad rayonu, Unus 
kəndi. 
Toylarımızda, Xəlil dövrü – toplayanı Cəfərli 
Məhərrəm, söyləyəni Məmmədov Şəmil (1948), Ordubad 
rayonu, Çənnəb kəndi. 
Xırman nəğmələri, Il adları, Godu–godu, 
Xanbəzəmə mərasimi, Cangülüm mərasimi, 
Çömçəxatun, Yaz, yağışım – söyləyənlər: Muradova 
Xalidə Muradəli qızı, Ordubad rayonu, Vənənd kəndi, 
Məmmədova Sona Ibrahim qızı, Naxçıvan şəhəri, 
Isgəndərov Əhməd Nəsir oğlu, Ordubad rayonu, Nüsnüs 
kəndi, Rüstəmova Səkinə Ibrahim qızı, Ordubad şəhəri, 
Əliyev Qoca, Ordubad rayonu, Üstüpü kəndi. 
Səməni halvası, Ilin on üçü, Çöpüdü – toplayanı 
Cəfərli Məhərrəm, söyləyəni Fərəcov Əmiraslan (1954), 
Ordubad rayonu, Dırnıs kəndi. 
 
PIRLƏR, OCAQLAR 
 
Ocaqtəpə – toplayanı Hüseynov Elmar, söyləyəni 
Əbilov Mehrac Zülfüqar oğlu, (1939), Babək rayonu, Sirab 
kəndi. 
Piri piri, Kündəli pir, Vaxım yerlər – toplayanı 
Rafiq Babayev, söyləyəni Mehman Tağıyev, Ordubad 
rayonu, Azad kəndi, 89 yaş. 
Ocaqlar, ziyarətgahlar – toplayanı Məhərrəm 
Cəfərli, söyləyəni Səfər Imanov, Şərur rayonu, Muğanlı 
kəndi. 
 
 
YUXUYOZMALAR 
 
 528 
 
Söyləyənlər: Hacıyeva Xanım, Babək rayonu, 
Buzqov kəndi (67 yaş), Seyidova Bilqeyis, Şahbuz rayonu, 
Biçənək kəndi (58 yaş), Abbasov Əli, Şərur rayonu, 
Çərçiboğan kəndi (1921), Fizzə Hüseynəliyeva, Şərur 
rayonu, Siyaqut kəndi (72 yaş), Mirzəyeva Zəhra Heydər 
qızı, Naxçıvan şəhəri (1931), Mehdiyeva Zeynəb Məşədiəli 
qızı, Babək rayonu, Vayxır kəndi (58 yaş), Mirzəyeva 
Qızbəyim Murtaza qızı, Ordubad rayonu, Dırnıs kəndi 
(1928). 
Toplayanlar: Cəfərli Məhərrəm, Yunisov Fariz, 
Hüseynov Elmar, Əliyeva Nigar, Əliyeva Şölə, Ismayılova 
Təranə, Səyyar Məmmədov, Zülфiyyə Ismayıl. 
 
OVSUNLAR 
 
Söyləyəni: Əbilova Fatma, Şərur rayonu, toplayanı 
Budaq Təhməz. 
 
ALQIŞLAR, QARĞIŞLAR 
 
Söyləyənlər: Imanova Telli Hətəmxan qızı, Culfa 
rayonu, Xoşkeşin kəndi, Yaqubova Gilə, Culfa rayonu, 
Boyəhməd kəndi (1912), Seyidova Zəhrabəyim Mirheydər 
qızı, Babək rayonu, Sirab kəndi (1929), Hüseynova Dilarə 
Nüsrət qızı, Babək rayonu, Sirab kəndi (1930), təhsilsiz, 
Mədinə Qəhraman qızı, Babək rayonu Sirab kəndi (1922), 
təhsilsiz. 
Toplayanlar: Hüseynov Elmar, Zülfüqarov Rəşad, 
Məmmədov Səyyar, Əliyeva Nigar, Hüseynzadə Əkrəm, 
Ismayılova Təranə, Фariz Yunisov. 
 
 
NAĞILLAR 
 
 529 
 
Gül Sənavərə neylədi, Sənavər Gülə neylədi, 
Hazarandastan bülbülü, Hambal Əhməd – 1934–cü ildə 
müəllim Baxşəli Sultanovdan toplanıb. 
Məlik Məmməd və Məlik Əhməd – 1930–cu ildə 
Ibrahim Əli oğlundan toplanıb. 
Qırx qönçə xanım -1936-cı ildə Kərbəlayı Yusif 
Həsən oğlundan toplanıb. 
Ələmdarın nağılı, Abtabın nağılı, Güdül div nağılı 
–söyləyəni Məhəmməd Axundov,  Şərur rayonu, Siyaqut 
kəndi, toplayanı Məhərrəm Cəfərli. 
Adamyeyən qız – söyləyəni Novruzov Yusif Novruz 
oğlu, Kəngərli rayonu, Xok kəndi, toplayanı Sahib Əsgərli. 
Ilan qız – söyləyəni  Kərimova Göyçək Imran qızı, 
Şahbuz rayonu, Biçənək kəndi, toplayanı Məhsəti Ismayıl. 
Üç qardaş – söyləyəni Mirhətəm, Şərur rayonu, 
toplayanı Yusif Səfərov. 
Məmmədalı kişi – söyləyəni Sənəm nənə, Babək 
rayonu, Nehrəm kəndi (98 yaş), toplayanı Məhərrəm 
Cəfərli. 
Qutu qızı – söyləyəni Əli Abbasov, Şərur rayonu, 
Çərçiboğan kəndi (86 yaş), toplayanı Məhərrəm Cəfərli. 
Əjdahaburun nağılı – söyləyəni Məhəmməd 
Axundov, Şərur rayonu, Siyaqut kəndi (64 yaş), toplayanı 
Məhərrəm Cəfərli. 
Məhəmməd və ilan – söyləyəni Mahmud 
Alməmmədov, Şahbuz rayonu, Keçili kəndi, toplayanı 
Rafiq Babayev. 
Qızıl xoruz – söyləyəni Xanım Hacyeva, Babək 
rayonu, Buzqov kəndi (69 yaş), toplayanı Şölə Əliyeva. 
Adil padşahın nağılı – söyləyəni Imanova Telli, 
Culfa rayonu, Xoşkeşin kəndi, toplayanı Firudin Rzayev. 
Caməs – söyləyəni Abbasova Həvva, Kəngərli 
rayonu, Xok kəndi, toplayanı Məhərrəm Cəfərli. 
 
 530 
Qızıl təsbeh – söyləyəni Quliyev Ərrəhman Salman 
oğlu, Culfa, toplayanı Səfərov Yusif Səfər oğlu. 
Fərasətli keçəl – söyləyəni Qəmbərova Gülüş, 
Kəngərli rayonu, Xok kəndi, toplayanı Məhərrəm Cəfərli. 
Şahzadə Bəndalı – söyləyəni Vəliyev Islam, Şahbuz 
rayonu, Biçənək kəndi, toplayanı Məhərrəm Cəfərli. 
Isgəndərin dirilməsi – söyləyəni  Xudiyev Manaf, 
Şahbuz rayonu, Biçənək kəndi, toplayanı Məhərrəm Cəfərli. 
Qıra qız – söyləyəni Quliyeva Şüşə, Şahbuz rayonu, 
Biçənək kəndi, toplayanı Məhərrəm Cəfərli. 
Çalıb–çağıran ağac – söyləyəni Abbasova Həvva, 
Kəngərli rayonu, Xok kəndi, toplayanı Məhərrəm Cəfərli. 
 
XALQ HIKMƏTLƏRI, ATALAR SÖZÜ VƏ 
MƏSƏLLƏR 
 
Söyləyənlər: Əhmədov Kətan Qəhrəman oğlu, 
Şahbuz rayonu, Biçənək kəndi, Babayev Teymur Mehdi 
oğlu, Ordubad rayonu, Vənənd kəndi, Mədinə Qəhrəman 
qızı, Babək rayonu, Sirab kəndi (1922), Alışova Gülgəz 
Əliqulu qızı, Babək rayonu, Sirab kəndi (1934), Hüseynova 
Səkinə Əkbər qızı, Şahbuz rayonu, Aşağı Qışlaq kəndi 
(1936), təhsilsiz, Səkinə Əyyub qızı Cəlilova (1930), 
təhsilsiz, Şahbuz rayonu, Aşağı Qışlaq kəndi. 
Toplayanlar: Məhərrəm Cəfərli, Rafiq Babayev, 
Nəzirə Əsgərova, Firudin Rzayev, Elmar Hüseynov, 
Əliyeva Nigar, Təranə Ismayılova, Şölə Əliyeva, Əkrəm 
Hüseynzadə. 
 
LƏTIFƏLƏR 
 
Qəssaboğlunun lətifələri – toplayanlar Əsgərova 
Nəzirə Izzətulla qızı, Hüseynov Elmar Ələkbər oğlu, 
söyləyənlər Aslanova Nərgiz, Culfa rayonu, Bənəniyar 
 
 531 
kəndi (72 yaş), Kazımova Fatma, Culfa rayonu, Teyvaz 
kəndi, Əbilov Mehrac Zülfüqar oğlu, Babək rayonu, Sirab 
kəndi. 
 
SANCMALAR 
 
Söyləyənlər: Şərəbanı Aslanova, Babək rayonu, 
Kərimbəyli kəndi, Kalbahümmət Səfərov, Şərur rayonu, 
Axura kəndi, Mehman Tağıyev, Ordubad rayonu, Azad 
kəndi, Telli Imanova, Culfa rayonu, Xoşkeşin kəndi, Gilə 
Yaqubova, Culfa rayonu, Boyəhməd kəndi, Məmmədova 
Məleykə Məşədi Bağır qızı, Ordubad rayonu, Yuxarı Əylis 
kəndi, Qasımova Nəcibə Paşa qızı, (1946), Naxçıvan şəhəri, 
Əhmədova Bədir Əli qızı (1938), Naxçıvan şəhəri. 
Toplayanlar: Məhərrəm Cəfərli, Rafiq Babayev, 
Nizami Məmmədov, Elmar Hüseynov, Səyyar Məmmədov, 
Təranə Ismayılova, Firudin Rzayev, Rəşad Zülfüqarov, 
Xatun Əhmədova, Fariz Yunisov. 
 
TAPMACALAR 
 
Söyləyənlər: Güllü Bağırova, Babək rayonu, 
Yarımca kəndi, Əfşan Qasımova, Babək rayonu, 
Qaraxanbəyli kəndi, Minoş Abbasova, Ordubad rayonu, 
Dırnıs kəndi, Yunis Tağıyev, Kəngəlri rayonu, Qarabağlar 
kəndi, Tərlan Cabbarova Ibrahim qızı, Babək rayonu, Sirab 
kəndi (1929), Əliyev Adil Hüseyn oğlu, Ordubad rayonu, 
Düylün kəndi, Hüseynova Dilbər Cəfər qızı, Babək rayonu, 
Sirab kəndi (1932), Mehdiyeva Zeynəb Məşədiəli qızı, 
Babək rayonu, Vayxır kəndi (58 yaş), Əhmədova Xatun 
Paşa qızı (1941), Naxçıvan şəhəri. 
Toplayanlar: Məhərrəm Cəfərli, Rafiq Babayev, 
Əsgərova Nəzirə, Hüseynov Elmar, Fariz Yunisov, Təranə 
 
 532 
Ismayılova, Əkrəm Hüseynzadə, Səyyar Məmmədov, Şölə 
Əliyeva. 
 
DEYIMLƏR 
 
Söyləyənlər: Babayeva Şeyda, Ordubad rayonu, 
Üstüpü kəndi (1948), Abdullayev Hüseynalı, Ordubad 
rayonu, Çənnəb kəndi (1922), Səfərova Leyla Allahverdi 
qızı, Ordubad rayonu, Azad kəndi (1923), Yaqubova Gilə, 
Culfa rayonu, Boyəhməd kəndi (1912). 
Toplayanlar: Məhərrəm Cəfərli, Rafiq Babayev, 
Fariz Yunisov, Nigar Əliyeva, Şölə Əliyeva. 
 
ƏMƏK NƏĞMƏLƏRI 
 
Söyləyənlər: Tellibəyim Qafarova, Babək rayonu, 
Buzqov kəndi (50 yaş), Elmira Babayeva, Ordubad rayonu, 
Azad kəndi (1943), Məmmədova Məleykə Məşədi Bağır 
qızı, Ordubad rayonu, yuxarı Əylis kəndi (85 yaş), Naibov 
Rizvan, Ordubad rayonu, Yuxarı Əylis kəndi (1938), 
Cahangirova Günəş, Babək rayonu, Vayxır kəndi (1932). 
Toplayanlar: Rafiq Babayev, Elmar Hüseynov, 
Nəzirə Əsgərova,   
 
 
 
 
 
 
LAYLALAR, OXŞAMALAR 
 
Söyləyənlər: Cahangirova Günəş, Babək rayonu, 
Vayxır kəndi (1932), Gilə Yaqubova, Culfa rayonu, 
Boyəhməd kəndi (1912), Mehdiyeva Zeynəb, Babək rayonu, 
 
 533 
Vayxır kəndi (58 yaş), Hüseynova Dilbər Cəfər qızı, Babək 
rayonu, Sirab kəndi (1929), Əhmədova Qırçın Möhbalı qızı, 
Babək rayonu, Xalxal kəndi (1934), Quliyeva Zeynəb 
Ənnağı qızı (1929). 
Toplayanlar: Məhərrəm Cəfərli, Rafiq Babayev, 
Elmar Hüseynov, Nəzirə Əsgərova, Əkrəm Hüseynzadə, 
Nigar Əliyeva, Fariz Yunisov. 
 
BAYATILAR 
 
Söyləyənlər: Zeynalov Adil Əbdiləzim oğlu, Babək 
rayonu, Xalxal kəndi (1939), Quliyeva Xanım Bayramqulu 
qızı, Babək rayonu, Xalxal kəndi (1948), Qurbanov Rza 
Cəbrayıl oğlu, Babək rayonu Vayxır kəndi (1937), 
Əhmədova Zəhra Mikayıl qızı, Babək rayonu, Vayxır kəndi 
(1932), Seyidova Zəhrabəyim Mirheydər qızı, Babək 
rayonu, Sirab kəndi (1929), Cabbarova Tərlan Ibrahim qızı, 
Babək rayonu, Sirab kəndi (1929), Hüseynova Dilarə Nüsrət 
qızı, Babək rayonu, Sirab kəndi (1930), Imanova Telli, 
Culfa rayonu, Xoşkeşin kəndi, Babayeva Elmira, Ordubad 
rayonu, Azad kəndi (1943), Əfşan Qasımova, Babək rayonu, 
Qaraxanbəyli kəndi (65 yaş), Məhəmməd Qənbərov, Babək 
rayonu, Qaraxanbəyli kəndi (75 yaş), Surə Həsənova, 
Ordubad rayonu, Vənənd kəndi (91 yaş), Səhnə 
Haqverdiyeva, Şahbuz rayonu, Qarababa kəndi (85 yaş), 
Sara Rzayeva, Naxçıvan şəhəri (85 yaş), Firuzə Əliyeva, 
Şərur rayonu, Çomaxtur kəndi (88 yaş), Məsmə Bağırova, 
Babək rayonu, Nehrəm kəndi (73 yaş), Dilbər Bağırova, 
Babək rayonu, Kərimbəyli kəndi (85 yaş), Yunis Tağıyev, 
Kəngərli rayonu, Qarabağlar kəndi (83 yaş), Əliyev Adil 
Hüseyn oğlu, Ordubad rayonu, Düylün kəndi (80 yaş), 
Hüseynova Səkinə Əkbər  qızı, Şahbuz rayonu, Aşağı 
Qışlaq kəndi (1936), Cəlilova Səkinə Əyyub qızı, Şahbuz 
rayonu, Aşağı Qışlaq kəndi (1936), Cəlilova Səkinə Əyyub 
 
 534 
qızı, Şahbuz rayonu, Aşağı Qışlaq kəndi (1930), Yaqubova 
Gilə, Culfa rayonu, Boyəhməd kəndi (1912), Vəkilova 
Zeynəb Əli qızı, Şərur rayonu, Danyeri kəndi, Quliyeva 
Simuzər Novruzəli qızı, Şahbuz rayonu, Kükü kəndi (1923), 
Mirzəyeva Qızbəyim Murtaza qızı, Ordubad rayonu, Dırnıs 
kəndi, (1928). 
Toplayanlar: Məhərrəm Cəfərli, Rafiq Babayev, 
Elmar Hüseynov, Fariz Yunisov, Firudin Rzayev, Səyyar 
Məmmədov, Təranə Ismayılova, Şölə Əliyeva, Nigar 
Əliyeva, Nizami Məmmədov, Fərqanə Kazımova, Vidadi 
Yusifov, Əmiraslan Fərəcov, Rizvan Naibov, Səməd 
Vəkilov. 
 
HAXIŞTALAR 
 
Söyləyənlər: Əfşan Qasımova, Babək rayonu, 
Qaraxanbəyli kəndi (65 yaş), Firuzə Əliyeva, Ordubad 
rayonu, Vənənd kəndi (63 yaş), Fatma Cəfərova, Şərur 
rayonu, Çomaxtur kəndi (88 yaş), Məsmə Bağırova, Babək 
rayonu, Kərimbəyli kəndi (73 yaş), Dilbər Bağırova, Babək 
rayonu, Kərimbəyli kəndi, (85 yaş), Hüseynova Səkinə 
Əkbər qızı, Şahbuz rayonu, Aşağı Qışlaq kəndi (1936), 
Cəlilova Səkinə Əyyub qızı, Şahbuz rayonu, Aşağı Qışlaq 
kəndi (1930), Məmmədova Məleykə Məşədi Bağır qızı, 
Ordubad rayonu, Yuxarı Əylis kəndi (85 yaş), Babayeva 
Elmira, Ordubad rayonu, Azad kəndi (1943), Babayeva 
Nəcibə, Ordubad rayonu, Üstüpü kəndi (69 yaş), Əhmədova 
Xatın Paşa qızı (1941), Naxçıvan şəhəri, Qasımova Nəcibə 
Paşa qızı, (1946), Naxçıvan şəhəri, Möhsünova Güllübəyim 
Rəsul qızı, Ordubad rayonu, Dırnıs kəndi (1933). 
 Toplayanlar: Məhərrəm Cəfərli, Elmar Hüseynov, 
Rafiq Babayev, Nəzirə Əsgərova, Rəşad Zülfüqarov, Şölə 
Əliyeva, Əkrəm Hüseynzadə, Təranə Ismayılova, 
Əhmədova Xatın. 
 
 535 
 
GÜLÜMEYLƏR 
 
Toplayanı: Cabbar Cəlilov. 
 
MAHNILAR 
 
Söyləyənlər: Mənsurə Əsgərova, Ordubad rayonu, 
Azad kəndi (1925), Elmira Babayeva, Ordubad rayonu, 
Azad kəndi (1943), Səkinə Tağıyeva, Ordubad rayonu, Azad 
kəndi (1941), Məmməd Qənbərov, Babək rayonu, 
Qaraxanbəyli kəndi (75 yaş), Elmira Qasımova, Babək 
rayonu Qaraxanbəyli kəndi (65 yaş), Şərəbanı Aslanova, 
Babək rayonu Kərimbəyli kəndi (90 yaş), Səkinə 
Hüseynova, Şahbuz rayonu, Aşağı Qışlaq kəndi (1936), 
Məmmədova Xavər Abbas qızı, Naxçıvan şəhəri (1924). 
Toplayanlar: Məhərrəm Cəfərli, Rafiq Babayev, 
Elmar Hüseynov, Şölə Əliyeva, Təranə Ismayılova, 
Lütviyyə Əsgərzadə. 
 
YALLIBAŞI MAHNILAR 
 
Toplayanı: Cabbar Cəlilov. 
 
UŞAQ FOLKLORU 
 
Söyləyənlər: Həcər Mahmudova, Şərur rayonu, 
Qarxun kəndi (72 yaş), Səkinə Hüseynova, Şahbuz rayonu, 
Aşağı Qışlaq kəndi (1936). 
Toplayanlar: Rafiq Babayev, Elmar Hüseynov. 
AĞILAR 
 
Söyləyənlər: Elmira Qasımova, Babək rayonu, 
Qaraxanbəyli kəndi (65 yaş), Surə Həsənova, Ordubad 
rayonu, Vənənd kəndi (91 yaş), Telli Əsədqızı, Culfa 
 
 536 
rayonu, Xoşkeşin kəndi (119 yaş), Səriyyə Kazımova, 
Ordubad rayonu, Yuxarı Əndəmic kəndi (83 yaş), Məleykə 
Məmmədova, Ordubad rayonu, Yuxarı Əylis kəndi (83 yaş), 
Əyyub Mirzəyev, Ordubad rayonu, Çənnəb kəndi (63 yaş), 
Səkinə Hüseynova, Şahbuz rayonu, Aşağı Qışlaq kəndi 
(1936), Zəhrabəyim Seyidova, Babək rayonu, Sirab kəndi 
(1929), Mehrac Əbilov, Babək rayonu, Sirab kəndi (1939), 
Qırçın Əhmədova, Babək rayonu, Xalxal kəndi (1934), Adil 
Zeynalov, Babək rayonu, Xalxal kəndi (1933), Gilə 
Yaqubova, Culfa rayonu, Boyəhməd kəndi (1912). 
Toplayanlar: Məhərrəm Cəfərli, Rafiq Babayev, 
Elmar Hüseynov, Səyyar Məmmədov, Əkrəm Hüseynzadə, 
Şölə Əliyeva, Nigar Əliyeva, Rəşad Zülfüqarov, Firudin 
Rzayev, Fariz Yunisov, Təranə Ismayılova, Sədaqət 
Nemətova. 
 
AŞIQLAR VƏ AŞIQ RƏVAYƏTLƏRI 
 
Aşıq Abbas Dəhri, Ululu Kərim, Aşıq Həsənalı, 
Aşıq Molla Ismayıl, Aşıq Nəcəfalı, Dəvəçi Heydər – 
Filologiya elmləri doktoru Əsgər Qədimov təqdim edib. 
Gülalı Məmməd, Çobankərəli Cəfər, Sərraf 
Qasım – toplayanı Cabbar Cəlilov. 
Aşıq Nabat, Yamin Sail – toplayanı Məhərrəm 
Cəfərli. 
Aşıq Cəfər haqqında rəvayət – sənətşünaslıq 
namizədi Əli Qəhrəmanov təqdim edib. 
"Fərə əhvalatı", "Bundan belə sevin" – toplayanı 
Məhərrəm Cəfərli. 
DASTANLAR 
 
"Ziyad – Şövkət" – toplayanı Cabbar Cəlilov, 
söyləyəni Çobankərəli Aşıq Cəfər. 
 
 
 537 
XALQ TƏBABƏTI 
 
Söyləyənlər: Hüseynova Səkinə Əkbər qızı, Şahbuz 
rayonu, Qışlaq kəndi (1936), Seyidova Zəhrabəyim 
Mirheydər qızı, Babək rayonu, Sirab kəndi (1929), 
Yaqubova Gilə, Culfa rayonu, Boyəhməd kəndi (1912), 
Bayramov Bayram, Naxçıvan şəhəri (1929), Alışova Gülgəz 
Əliqulu qızı, Babək rayonu, Sirab kəndi (1934), Ədalət 
Cəfəroğlu, Culfa rayonu, Dizə kəndi (1955). 
Toplayanlar: Məhərrəm Cəfərli, Elmar Hüseynov, 
Rafiq Babayev, Səyyar Məmmədov, Rəşad Zülfüqarov, 
Zülфiyyə Ismayıl. 
 
 
 
 
 
 
 
 
 
 
 
 
 
 
 
 
 
MÜNDƏRICAT 
 
Naxçıvanın söz xəzinəsi ______________________ 
Miflər_____________________________________ 
Mif obrazları_______________________________ 
 
 538 
Inanclar, sınamalar, yasaqlar_________________ 
Əfsanələr, rəvayətlər_________________________ 
**
 Keygidər quşları___________________________ 
** 
Aydaş əfsanəsi____________________________ 
** 
Gəlin qaya________________________________ 
** 
GülüstanƏfsanəsi__________________________ 
** 
Güzgüdəki əjdaha_________________________ 
**
 Nuhun gəmisi_____________________________ 
** 
Əcəldən  qaçmaq olmaz_____________________ 
**
 Oğuz oğlu və qurd_________________________ 
**
 Ağ oğlan bulağı___________________________ 
**
 Asnı bulağı əfsanəsi________________________ 
**
 Apardı sellər Saranı________________________ 
**
 Çay qızı__________________________________ 
**
 Sara, Arpaçay və əjdaha____________________ 
**
 Gilan qarısı_______________________________ 
**
 Fərhadın əjdaha ilə vuruşu__________________ 
**
 Nuhun tufanı_____________________________ 
**
 Cincilli bulaq_____________________________ 
**
 Dağyunus necə Dağyunus oldu______________ 
**
 Nuhdaban_______________________________ 
**
 Göygöl__________________________________ 
**
 Ilandağ__________________________________ 
**
 Yalqız ağac_______________________________ 
**
 Oğlanqala – qızqala________________________ 
**
 Qırxlar__________________________________ 
**
 Iki dağ___________________________________ 
**
 Oğlan – qız məqbərəsi______________________ 
**
 Gəlin qayası______________________________ 
**
 Oğlan – qız dağı___________________________ 
**
 Fərhad evi________________________________ 
**
 Çömçəxatun______________________________ 
**
 Qurd südü əmmiş uşaq_____________________ 
**
 Ağıllı çoban______________________________ 
 
 539 
**
 Yatdı apardı______________________________ 
Mərasimlər, oyunlar_________________________ 
**
 Üzərliksalma_____________________________ 
**
 Yağış yağdırma___________________________ 
**
 Godu-godu_______________________________ 
**
 Çömçəxatun______________________________ 
**
 Yağ, yağışım______________________________ 
** 
Xırman nəğmələri_________________________ 
**
 Ilin on üçü_______________________________ 
**
 Bəy duran oğlan___________________________ 
**
 Gəlin, xoş gəldin__________________________ 
**
 Yallılar__________________________________ 
**
 Bəy yallısı________________________________ 
**
 Çöpüdü__________________________________ 
**
 Asma-kəsmə______________________________ 
**
 Xəlil dövrü_______________________________ 
**
 Məzhəkəli oyunlar_________________________ 
**
 Il adları__________________________________ 
**
 Xanbəzəmə mərasimi______________________ 
** 
Cangülüm mərasimi________________________ 
**
 Səməni halvası____________________________ 
** 
Çömçəxatun______________________________ 
** 
Xıdır Nəbi________________________________ 
**
 Xına gecəsi_______________________________ 
Pirlər ocaqlar_______________________________ 
**
 Ocaqtəpə_________________________________ 
**
 Piri piri__________________________________ 
**
 Kündəli pir_______________________________ 
**
 Vaxım yerlər_____________________________ 
**
 Mirməjlum ağa ocağı______________________ 
**
 Qutan təpə_______________________________ 
Yuxuyozmalar______________________________ 
Ovsunlar__________________________________ 
**
 Yağış yağdırma ovsunu_____________________ 
 
 540 
**
 Yağış kəsmə______________________________ 
**
 Baş ağrısı ovsunu__________________________ 
**
 Il yarası ovsunu___________________________ 
**
 Qorxusındırma____________________________ 
**
 Qurdağzı bağlama_________________________ 
**
 Boğaz qaytarma___________________________ 
**
 Dəmrov qaytarma_________________________ 
**
 Nəzər bağlama____________________________ 
**
 Gözağrısı ovsunu__________________________ 
Alqışlar____________________________________ 
Qarğışlar__________________________________ 
Nağıllar____________________________________ 
**
 Qırx Qönçə xanım_________________________ 
**
 Gül Sənavərə neylədi, Sənavər Gülə neylədi____ 
**
 Adil padşahın nağılı_______________________ 
**
 Hazarandastan bülbülü_____________________ 
**
 Hambal Əhməd___________________________ 
**
 Məlik Məmməd və Məlik Əhməd____________ 
**
 Çölməyin nağılı___________________________ 
** 
Məmmədalı kişi___________________________ 
** 
Qutu qızı_________________________________ 
** 
Əjdahaburun nağılı________________________ 
** 
Məhəmməd və ilan_________________________ 
**
 Qızıl xoruz_______________________________ 
** 
Naxırçı qızının nağılı_______________________ 
** 
Caməs___________________________________ 
**
 Qızıl təsbeh_______________________________ 
** 
Fərasətli keçəl_____________________________ 
**
 Şahzadə Bəndalı___________________________ 
** 
Iskəndərin dirilməsi________________________ 
**
 Qıra qız__________________________________ 
**
 Çalıb-çağıran ağac_________________________ 
**
 Ələmdarın nağılı__________________________ 
**
 Aftabın nağılı_____________________________ 
 
 541 
**
 Güdül div nağılı___________________________ 
**
 Adamyeyən qız___________________________ 
** 
Atanın vəsiyyəti___________________________ 
**
 Ilan qız__________________________________ 
**
 Üç qardaş________________________________ 
Xalq hikmətləri, atalar sözü və məsəllər_________ 
Qazan qaynayanda nə deyər__________________ 
Lətifələr___________________________________ 
**
 Quyu dərin olsa___________________________ 
**
 Qorxuzdum ki____________________________ 
** 
Atı öldürənin üstünə_______________________ 
**
 Sən həkim deyilsən________________________ 
**
 Kimin adın mürdəşir yusun_________________ 
** 
Küfləni tıx________________________________ 
**
 Eşşəyin qıçı sınaydı________________________ 
** 
Yazan yazıbdı_____________________________ 
Sancmalar_________________________________ 
Tapmacalar________________________________ 
Deyimlər___________________________________ 
Əmək nəğmələri____________________________ 
Laylalar, oxşamalar_________________________ 
Bayatılar___________________________________ 
Haxıştalar_________________________________ 
Ağılar_____________________________________ 
Gülümeylər________________________________ 
Mahnılar__________________________________ 
**
 Yarım gələnə_____________________________ 
**
 Salmayaydın nəzərindən____________________ 
**
 Neynim__________________________________ 
**
 Səmədin qızı______________________________ 
**
 Ay sarı qovun_____________________________ 
**
 Qayna, samovarım, qayna__________________ 
** 
Ay qız, dur gəl sabah oldu__________________ 
** 
Deyişmələr_______________________________ 
 
 542 
**
 Ay aman, bu yar hardadı___________________ 
** 
Çoxdan gedibdi___________________________ 
**
 Nar, nar, nargilə__________________________ 
**
 Yar gedir________________________________ 
**
 Bir oğlan sevmişəm________________________ 
**
 Yara qurban______________________________ 
**
 Ay anacan________________________________ 
**
 Bu qızı mən sevmişdim_____________________ 
**
 Gül dolandırım___________________________ 
Yallıbaşı mahnılar 
** 
Ay dönə-dönə_____________________________ 
**
 Qalanın dibində___________________________ 
Uşaq folkloru_______________________________ 
Aşıqlar və aşıq rəvayətləri 
**
 Aşıq Abbas Dəhri_________________________ 
**
 Ululu Kərim______________________________ 
**
 Aşıq Həsənalı_____________________________ 
**
 Aşıq Molla Ismayıl________________________ 
**
 Aşıq Nəcəfalı_____________________________ 
**
 Aşıq Məmmədcəfər________________________ 
**
 Dəvəçi Heydər____________________________ 
**
 Aşıq Əli Xanxanım oğlu____________________ 
**
 Gülalı Məmməd___________________________ 
** 
Çobankərəli Cəfər_________________________ 
** 
Aşıq Fətullah_____________________________ 
**
 Aşıq Nabat_______________________________ 
** 
Sərraf Qasım______________________________ 
**
 Sədərəkli Aşıq Yusif_______________________ 
**
 Yamin Sail_______________________________ 
** 
Fərə əhvalatı______________________________ 
** Bundan belə sevin_________________________ 
Dastanlar__________________________________ 
**
 Ziyad - Şövkət___________________________ 
Xalq təbabəti_______________________________ 
 
 543 
Mətnlərdəki adlar___________________________ 
Dialektoloji sözlük___________________________ 
Söyləyicilər və toplayıcılar____________________ 
 
 544 
 
 
NAXÇIVANIN FOLKLOR XƏRITƏSI 
 
 545 
1. Miflər (Qışlaq–Şahbuz r.; Zeynəddin, Sirab - 
Babək r; Düylün, Aşağı Əndəmic, Nürgüt – 
Ordubad r.; Bənəniyar, Xoşkeşin – Culfa r.) 
2. Inanclar, sınamalar, yasaqlar (Gənzə, Aşağı 
Əndəmic, Üstüpü, Yuxarı Əylis – Ordubad r.; 
Göydərə, Boyəhməd – Culfa r.; Naxçıvan şəhəri). 
3. Əfsanələr, rəvayətlər (Azad, Düylün, Sabir, 
Vənənd – Ordubad r.; Dizə, Boyəhməd – Culfa r.; 
Kərimbəyli, Sirab – Babək r.; Qarabağlar – 
Kəngərli r.; Kərimbəyli, Sirab – Babək r.; 
Qarabağlar – Kəngərli r.; Axura – Şərur r.; 
Sədərək) 
4. Mərasimlər, oyunlar (Unus, Çənnəb, Vənənd, 
Nüsnüs, Üstüpü, Dırnıs – Ordubad r.; Naxçıvan 
şəhəri) 
5. Pirlər, ocaqlar (Sirab – Babək r.; Azad – Ordubad 
r.; Muğanlı – Şərur r.) 
6. Yuxuyozmalar (Buzqov, Vayxır – Babək r.; 
Biçənək – Şahbuz r.; Çərçiboğan, Siyaqut – Şərur 
r.; Naxçıvan şəhəri) 
7. Alqışlar, qarğışlar (Xoşkeşin, Boyəhməd – Culfa 
r.; Sirab – Babək r.) 
8. Nağıllar (Nehrəm, Buzqov – Babək r.; 
Çərçiboğan, Siyaqut  – Şərur r.; Xok - Kəngərli r; 
Keçili, Biçənək – Şahbuz r.; Xoşkeşin, Boyəhməd 
– Culfa r.; Naxçıvan şəhəri) 
9. Xalq hikmətləri, atalar sözü və məsəllər (Biçənək, 
Aşağı Qışlaq – Şahbuz r.; Vənənd – Ordubad r.; 
Sirab – Babək r; Naxçıvan şəhəri) 
10. Lətifələr (Bənəniyar, Teyvaz – Culfa r.; Sirab – 
Babək r.; Naxçıvan şəhəri) 
11. Sancmalar (Kərimbəyli – Babək r.; Axura – Şərur 
r.; Azad, Yuxarı Əylis – Ordubad r.; Xoşkeşin, 
Boyəhməd – Culfa r.; Naxçıvan şəhəri) 
12. Tapmacalar (Yarımca, Qaraxanbəyli, Sirab, 
Vayxır – Babək r.; Dırnıs, Düylün – Ordubad r.; 
Qarabağlar – Kəngərli r.; Naxçıvan şəhəri) 
13. Deyimlər (Buzqov, Vayxır – Babək r.; Azad, 
Yuxarı Əylis – Ordubad r;) 
14. Laylalar, oxşamalar (Vayxır, Sirab, Xalxal – 
Babək r.; Boyəhməd-Culfa r.) 
 
 546 
15. Bayatılar (Xalxal, Vayxır, Sirab, Qaraxanbəyli, 
Nehrəm, Kərimbəyli – Babək r.; Xoşkeşin, 
Boyəhməd, Bənəniyar – Culfa r.; Azad, Dırnıs, 
Vənənd, Düylün, Üstüpü – Ordubad r.; Naxçıvan 
şəhəri; Qarababa, Aşağı Qışlaq – Şahbuz r.; 
Qarabağlar, Xok – Kəngərli r.; Çomaxtur – Şərur 
r.) 
16. Haxıştalar (Qaraxanbəyli, Kərimbəyli, Babək r.; 
Çomaxtur – Şərur r.; Vənənd, Yuxarı Əylis, Azad, 
Üstüpü – Ordubad r.; Aşağı Qışlaq – Şahbuz r.; 
Naxçıvan şəhəri) 
17. Mahnılar (Azad – Ordubad r.; Qaraxanbəyli, 
Kərimbəyli – Babək r.; Aşağı Qışlaq – Şahbuz r.) 
18. Uşaq folkloru (Qarxun – Şərur r.; Aşağı Qışlaq – 
Şahbuz r.) 
19. Ovsunlar (Şərur şəhəri) 
20. Ağılar (Qaraxanbəyli, Sirab, Xalxal – Babək r.; 
Vənənd, Yuxarı Əndəmic, Yuxarı Əylis, Azad, 
Çənnəb – Ordubad r.; Xoşkeşin, Boyəhməd, Dizə, 
Bənəniyar – Culfa r.; Aşağı Qışlaq – Şahbuz r.; 
Naxçıvan şəhəri) 
21. Xalq təbabəti (Aşağı Qışlaq – Şahbuz r.; Sirab – 
Babək r.; Boyəhməd, Dizə – Culfa r.; Naxçıvan 
şəhəri) 
