1
AZƏRBAYCAN MİLLİ ELMLƏR AKADEMİYASI
FOLKLOR İNSTİTUTU
MUXTAR KAZIMOĞLU
FOLKLORDA
OBRAZIN İKİLƏŞMƏSİ
BAKI – ELM – 2011
2
REDAKTORU: filologiya üzrə fəlsəfə doktoru
Əfzələddin ƏSGƏR
Muxtar Kazımoğlu. Folklorda obrazın ikiləşməsi
(monoqrafiya). – Bakı: “Elm” nəşriyyatı, 2011, 228 səh.
ISBN 978-9952-34-8
Kitab indiyəcən xüsusi və sistemli şəkildə araşdırılmamış bir
məsələyə – folklorda obrazın ikiləşməsi probleminə həsr olunub.
Müəllif nağıl, dastan, lətifə və s. janrlara əsaslanıb “ciddi” və komik
yönlü ikiləşmənin folklordakı mahiyyətinə, mifoloji köklərinə və
təzahür formalarına nəzər salır, həmçinin məsələni yazıçı və folklor
çərçivəsində izləməyə çalışır.
4604000000
655 (07) - 2011
© «Елм» няшриййаты, 2011
3
ÖN SÖZ
Yaxşı-yaman, gözəl-çirkin, ağıllı-axmaq, yuxarı-aşağı, dost-
düşmən, yaxın-uzaq və s. kimi əksmənalı sözlərin bu gün dildə
çox işlək olması ikitərəfli qarşıdurmanın şüurumuzda dərin iz bu-
raxmasından xəbər verir. Şüurumuzda dərin iz buraxan bir mə-
sələ isə, heç şübhəsiz, öz ifadəsini folklorda da tapır. Amma ora-
sı da var ki, ikitərəfli qarşıdurmanı folklorda yalnız xeyirlə şərin
mübarizəsi ideyası ətrafında izləmək özünü doğrultmur. Çünki
ikitərəfli qarşıdurma folklorun yalnız ideya istiqamətinin yox,
həm də obrazlar sisteminin əsaslı mənbələrindən biri kimi ortaya
çıxır. Bu mənbədən qidalanan folklor obrazları xeyir və şər
qarşıdurmasını müxtəlif və bir çox hallarda isə mürəkkəb forma-
larda əks etdirir. Müxtəlifliyin və mürəkkəbliyin əlamətlərindən
biri eyni obrazın folklorda gah xeyir, gah da şər təmsilçisi kimi
təqdim olunmasıdır. Məsələn, nağıllarda yeraltı dünyaya məxsus
obrazlar qəhrəmana qarşı çıxdığı kimi, qəhrəmanın yardımçısı
da ola bilirlər. Yəni əksər hallarda bədxah qüvvə kimi təqdim
olunan bir obraz bəzi folklor nümunələrində xeyirxah qüvvə
funksiyası daşıyır.
Məsələnin mürəkkəbliyini göstərən əlamətlərdən biri də
eyni folklor nümunəsində hər hansı bir obrazın xeyir və şər
qütblərini birləşdirməsi, özündə həm müsbət, həm də mənfi cə-
hətləri ehtiva etməsidir. Əgər belədirsə, onda folklor obrazların-
dakı xeyir – şər yerdəyişmələrinə xüsusi diqqət yetirmək lazım
gəlir.
Amma məsələ xeyir – şər yerdəyişmələri ilə də bitmir. Xe-
yiri, yaxud şəri təmsil etməsindən, mənfi, yaxud müsbətliyindən
asılı olmayaraq, müxtəlif obrazların folklorda tez-tez paralellik
yaratmasının şahidi oluruq. Qardaş qardaşla (yaxud bacı ilə), ata
oğulla, qəhrəman köməkçi ilə, ağa nökərlə paralellik yaradır. Bu
cür paralellik şəri təmsil edən qüvvələr arasında da müşahidə
edilir. Şəri təmsil edən qüvvələrin öz aralarında paralellik yarat-
masının folklorda ən geniş yayılmış bir nümunəsi böyük qardaş
4
və ortancıl qardaşın (yaxud böyük bacı və ortancıl bacının) eyni
funksiya daşıması, vahid bir mövqe nümayiş etdirməsi, kiçik
qardaşa (yaxud bacıya) qarşı dayanmasıdır.
Bir-birini tamamlayan müsbət obrazlarda və bir-birini ta-
mamlayan mənfi obrazlarda ikiləşmə axtarmaq, bir obrazı ona
yaxın olan başqa obrazın “ikinci nüsxəsi” hesab etmək, yəqin ki,
mübahisə doğurmaz. Amma əks qütblərdə dayanan obrazlardan
birini o birinin “ikinci nüsxəsi” hesab etmək ilk baxışda şübhə
doğura bilər. Şübhəni dağıtmağın yolu arxaik qatlara enmək, il-
kin mənbəni nəzərə almaqdır. İlkin mənbədə xeyirlə şər qar-
daşdır. Xeyirlə şər arasında toqquşma məhz iki qardaşın toqquş-
masıdır. Toqquşma hər halda qardaşları qardaşlıqdan çıxarmır və
doğma adamlar arasında baş verən toqquşma olaraq qalır. Bu
doğmalıq əsas verir ki, əks qütblərdə dayanan tərəflər arasında
da ikiləşmə axtaraq, mənfi tərəfi bəzən müsbət tərəfin “dvoy-
nik”i kimi qiymətləndirək.
Komizm folklor mətninin məzmununda əsaslı dəyişiklik
yaradır və dəyişiklik, təbii ki, obrazın ikiləşməsində də özünü
göstərir. Komik olmayan folklor nümunəsində obrazın “dvoy-
nik”i həm müsbət, həm də mənfi obrazdan ibarət ola bilirsə,
komik olan folklor mətnində fərqli mənzərə ilə qarşılaşırıq. Baş-
lıca fərq ondadır ki, komik yönlü “dvoynik”ə mənfi  obraz kimi
baxmaq çətinləşir. Komik obraz bir tərəfdən “ciddi” yöndə təq-
dim edilən obrazla paralellik yaradır, digər tərəfdən isə daxili
ikiləşmə mahiyyəti qazanır. Komik obrazın daxilində müsbət və
mənfi cəhətlər üz-üzə gəlib vəhdət yaradır.
Ayrı-ayrı obrazların paralelliyi və eyni obrazda müxtəlif
qütblərin vəhdət yaratması folklordan yazılı ədəbiyyata keçir və
yazılı ədəbiyyatda obrazın ikiləşməsinin rəngarəng nümunələri
ortaya çıxır.
5
“CİDDİ” YÖNDƏ İKİLƏŞMƏ
1. Dəyişən libas, dəyişən ad
Folklorda obrazın ikiləşməsi mahiyyətcə bir obrazın iki ob-
raz kimi özünü göstərməsidirsə, onda bu məsələnin araşdırıl-
masını, ilk növbədə, libas dəyişmədən başlamaq lazımdır. Çünki
folklorda libas dəyişmə, bildiyimiz kimi, özünü gizlədib bam-
başqa şəxs vücudunda görünmək, bambaşqa ad altında tanın-
maqdır. Bu cür başqalaşmanın folklordakı mahiyyətini anlamaq-
da sehrli qüvvələrin dondan-dona, cilddən-cildə girmək möcüzə-
sini nəzərdən keçirmək mühüm əhəmiyyət daşıyır.
Folklordakı cilddən-cildə girmək süjetlərinin ən geniş yayı-
lanlarından biri sehrli don motivi ilə bağlıdır. Bu don, təbii ki,
adi adamlara yox, sehrli qüvvələrə məxsus dondur. Donu ələ ke-
çirməklə nağıl qəhrəmanı sehrli qüvvəyə əsaslı şəkildə təsir gös-
tərə bilir. Yada salın göyərçin donunda ağaca qonan, bir az sonra
gözəl qızlara çevrilən və paltarını soyunub çimməyə başlayan
pəri bacıları. Nağıl qəhrəmanı pəri bacılardan birinin paltarını
oğurlamaqla paltar sahibini özündən asılı vəziyyətə sala və pəri
qızının köməyi ilə öz istəyini həyata keçirə bilir (24, 134-40).
Libas dəyişib başqalaşmanın ənənəvi süjetlərindən biri qur-
bağanın gözəl qıza çevrilməsi əhvalatını əks etdirir: Padşahın
böyük oğlu vəzirin qızına, ortancıl oğlu vəkilin qızına alma atdı-
ğı halda, kiçik oğlunun atdığı alma hər dəfəsində gedib bir qur-
bağaya dəyir. Kiçik qardaş “qismətdən qaçmaq olmaz” deyib
qurbağa ilə evlənəsi olur. Və çox keçmir ki, qurbağa – gəlin mö-
cüzələr göstərməyə başlayır – gəlinlər içində ən gözəl xalını o
toxutdurur, ən gözəl paltarı o tikdirir. Möcüzənin ən böyüyü
geyinib-kecinib əri ilə birlikdə padşah hüzuruna getmək lazım
gələndə baş verir – qurbağa dönüb nazənin bir sənəm olur və öz
gözəlliyi ilə həm ərini, həm qayınatasını, həm də qayınları və
qayın arvadlarını mat qoyur. Sehrli don söhbəti nağılın məhz bu
yerində ortaya çıxır. Gözəl-göyçək arvadının təzədən qurbağaya
dönməsini qətiyyən istəməyən kiçik qardaş böyük qardaşlarının
6
sözü ilə sehrli donu yandırmaq qərarına gəlir. Sehrli donun yan-
dırılması kiçik qardaşın başına bəlalar gəlməsinə səbəb olur –
qurbağa-gəlin qeybə çəkilir, dəmir çarıq, dəmir əsa geyib dün-
yanı dolaşan, yeraltı dünyada qurbağalar səltənətinə gedib çıxan
kiçik qardaş istəkli arvadına min bir əzab-əziyyətdən sonra
qovuşa bilir (32, 217-228).
Əlbəttə, folklorda sakral qüvvələrin libas dəyişib gözəl
qıza çevrilməsi süjetləri ilə yanaşı, gözəl oğlana çevrilməsi sü-
jetləri də var. Məsələn, belə bir süjet: İlan bir kişinin əvvəl bö-
yük, sonra ortancıl, sonra da kiçik qızına elçi düşür. Qızlardan
kiçik qız ilana ərə getməyə razılıq verir. İlan qızı götürüb dağlar
aşır, meşələr keçir, gəlib bir mağaraya çatır. Mağaradan içəri
(yeraltı dünyaya) girir. Qız burada bir kərpici qızıldan, bir kər-
pici gümüşdən olan cah-cəlallı imarət görür. İlan evə girib liba-
sını dəyişir və dönüb gözəl bir oğlan olur. Böyük bacılarının tə-
kidi ilə sehrli libası yandıran kiçik qızın təzədən öz ərinə qovuş-
ması uzun yol keçəndən və divlərin tilsimindən qurtarandan
sonra mümkün olur (32, 229-236).
Göyərçinin, qurbağanın gözəl qıza, ilanın gözəl oğlana
çevrilməsi bir dondan ikinci bir dona girmək nümunəsidir. Ha-
mıya bəllidir ki, folklorda sehrli varlığın bir yox, iki yox, neçə-
neçə dona girmək nümunələri də vardır. Belə nümunələrə sehrli
nağıllardan nə qədər desən, misal çəkmək olar. Amma bir nağıl-
dan qismən ətraflı bəhs etməyi bu məqamda daha münasib təhlil
variantı hesab sayırıq. Ətraflı bəhs etmək istədiyimiz nağıl
“Oxxay”dır. Folklorşünas H.Seyidovun yazıya alıb nəşr etdirdiyi
bu nağıl donunu, cildini dəyişmək epizodları üzərində qurulub.
Həmin epizodlar hər kəsdən qabaq Oxxayla, onun sehrbazlığı ilə
bağlıdır. Sudan baş qaldırıb adi bir insan gözünə görünən Ox-
xay, təbii ki, yeraltı dünyanın sakinidir. Əhməd adlı bir oğlanı
sənət öyrətmək adı ilə yeraltı dünyaya aparan Oxxayın bədxah
qüvvə olduğunu Əhməd çox tez başa düşür: “Əhməd gəmiyə
minib, başlayır getməyə. Yeddi gün, yeddi gecə suyun üzündə
yol gedir. Bir də baxıb görür ki, qabağında bir elə divar durub
ki, dibi dəryada, başı göyün yeddi qatında. Divar tamam insan
7
kəlləsindən hörülüb. Əhməd divara yaxınlaşan kimi doxsan doq-
quz yerdən səs gəlir: – Ey cavan, özünə yazığın gəlsin, nə badə
gəmidən düşəsən. Ayağın yerə dəyən kimi, Oxxay səni də bizim
günümüzə salacaq. Bu qalaçanın sirrini bir onun qızından başqa
heç kim bilmir. Çalış o qızdan bu sirri öyrən” (32, 204). Qala-
çanın qırxıncı otağında dustaq olan qızdan sirri öyrənmək, təbii
ki, Əhmədə qismət olur. Çünki Əhməd, nağıl qəhrəmanı kimi,
gözəlliyi, ağıl-mərifəti və cəsarəti ilə qızın diqqətini cəlb edə,
onun rəğbət və məhəbbətini qazana bilir. İçərisində hər nə varsa,
qara rəngdə – ölüm rəngində olan qırxıncı otaqda qız Əhmədə
qalanın sirrini belə açır: “Qalaçanın qabağındakı bu baxçaya qır-
mızı baxça deyirlər. Burada nə əksən, hamısı qırmızı rəngdə
çıxar. Atam bu baxçada o qədər baş kəsib ki, ağaclar, otlar, çi-
çəklər su əvəzinə qan içib. Odur ki, burada hər nə bitsə, qırmızı
rəngdə olur.
Qalaçanın o biri tərəfinə keçib vəhşi heyvanları görürlər.
Qız deyir: – Əhməd, bu gördüyün cürbəcür heyvanların hamısı
vaxtilə insan idilər. Atam bunları tilsimləyib. Hərəsini bir hey-
vanın şəklinə salıb…
Axırda onlar gəlib, dəryanın qırağında dayanırlar, qız yenə
deyir: – Bu dərya günahsız ölənlərin göz yaşlarından əmələ gəlib
(32, 206). Qız sehrli qalaçada nələr baş verdiyini söyləməklə
kifayətlənmir, həm də Oxxayın əlindən yaxa qurtarmağın yolunu
göstərir: “Oxxay adamları gətirib əvvəlcə oxudur. Gündə onlara
bir tilsim öyrədir. Aradan doxsan doqquz gün keçəndən sonra
onları imtahan eləyir. Yaxşı bilənləri öldürür. Korazehinləri qur-
da, quşa, heyvana döndərir. Heç nə bilməyənləri buraxır. İndi
sən atam öyrətdiyi tilsimlərin hamısını yaxşı öyrən. Amma im-
tahan eləyəndə hər nə soruşsa, denən bilmirəm. Ancaq bu yolla
onun əlindən qurtara bilərsən” (32, 206). “Heç nə bilmirəm”
deyib, Oxxayın razılığı ilə sehrli qalaçadan xilas olan, at cildinə
girib atasına pul qazandıran Əhməd əvvəl-axır Oxxayla yenidən
qarşılaşmalı olur və dondan-dona girmək epizodlarının silsiləsi
məhz bu qarşılaşmada başlanır. Əhməd sehr oxuyub bir dəli cey-
ran olur, başlayır meşələrlə, dağlarla qaçmağa. Oxxay da sehr
8
oxuyub, dönüb mahir bir ovçu olur; əlində ox-yay düşür cey-
ranın dalınca. Ovçu ceyrana çataçatda ikən Əhməd bir qızıl balıq
olub özünü dəryaya vurur. Bunu görən Oxxay bir qoca torçu
olub, bu balığı tutmağa çalışır. Tora düşəcəyini görən Əhməd
qoz ağacı olub bağın bir küncündə bitir. Oxxay dərhal bir ala
qarğa olub ağacdan qozaları daşımağa başlayır. “Əhməd görür
ki, Oxxay yenə ondan əl çəkmir, dönüb bir qızıl alma olur, girib
sandıqda gizlənir. Oxxay iyləyib, iyləyib Əhmədin yerini tapır,
sandığı açır. Əhməd tez dönüb bir alacəhrə olur. Oxxay da bir
çalağan olub başlayır onu qovmağa. Əhməd qaçır, Oxxay qo-
vur… Gəlib bir şəhərin üstünə çatırlar. Həmin şəhərin padşahı
öz arvadı ilə yasəmən bağında oturmuşmuş. Oxxay Əhmədi
qova-qova gəlib bu baxçanın üstünə çatır. Əhməd tez bir dəstə
qızılgül olub düşür padşahın arvadının qucağına. Oxxay işi belə
görəndə bir dərviş olub başlayır padşahın yanında oxumağa.
Oxxay avazla oxuyur, adamı valeh eləyir. Dərviş oxuyub qurta-
randan sonra padşah ona hər nə verirsə almır, deyir: – Padşah,
indi ki mənə yaxşılıq etmək istəyirsən, elə o arvadının qucağın-
dakı bir dəstə gülü versən, kifayətdir…
Padşah gülü vermək istəyir. Əhməd işi belə görəndə bir
vird oxuyub, bir ovuc darı olub yerə tökülür. O saat dərviş bir
cücəli toyuq olub, başlayır darıları dənləməyə. Oxxay darını ye-
yib qurtarır. Arxayın olur ki, daha Əhməd öldü. Demə darının
bir dənəsi padşahın ayağının altında qalıbmış. Əhməd tez bir
çaqqal şəklinə düşüb, toyuğu da, cücələri də boğub öldürür.
Oxxayı cəhənnəmə vasil eləyir” (32, 208-209).
Təqdirəlayiq haldır ki, H.Seyidov bu nağılın 1926-cı ildə
“Azərbaycanı öyrənmə yolu” məcmuəsinin ikinci nömrəsində
çap edilmiş bir variantını da oxucuya xatırlatmağı vacib bilir.
H.Seyidovun xatırlatmalarından nağılın 1926-cı il variantında
müsbət qəhrəmanın Əhməd yox, Qouz adlanması, həmçinin Qo-
uzla Oxxayın nəzmlə deyişməsi barədə məlumat əldə edirik. Dü-
şünürük ki, “Qouz” başqa bir şey yox, “Oğuz”dur və Gəncəba-
sardan toplanmış folklor nümunəsində bu adın işlənməsi təbiidir.
Çünki bu bölgədə Oğuzla bağlı rəvayətlərin yayıldığı folklor-
9
şünaslığımıza çoxdan bəllidir. Həmin rəvayətlərdə oğuzlar boy-
buxunca indiki adamlardan seçilən nəhəng adamlar kimi təqdim
olunur. Oğuzların nəhəng adamlar olması haqda təsəvvürün ifa-
dəsidir ki, bu gün Gəncəbasarda, xüsusən Gədəbəy-Daşkəsən
tərəflərdə “Uğuz (Oguz) ölüsü” ifadəsini işlədir, bir şəxsin
yekəpərliyini, uzundrazlığını bildirmək üçün onu bəzən “Uğuz
(Oguz) ölüsü” adlandırırlar.
“Oxxay” nağılının göstərilən variantında müsbət qəhrəma-
nın “Qouz” (“Oğuz”) adlanması rəvayətlərdə oğuzların nəhəng
adamlar kimi təqdim olunması ilə, söz yox ki, səsləşir. Məsələ
burasındadır ki, xalq öz qəhrəmanını yenilməz görmək və sehrli
nağılda bu yenilməzliyi ifadə etmək istəyir. Xalq qəhrəmana
“Qouz” (“Oğuz”) adı verməklə onun qeyri-adi fiziki gücünə
işarə etmiş olur. Amma yenilməzlik üçün fiziki gücün yetərli ol-
madığını nəzərə alan xalq öz qəhrəmanını həm də sehrli aləmlə
əlaqələndirmək istəyir və Oxxay əhvalatı bu istəkdən doğulur.
Yeraltı dünyanın nümayəndəsi olan Oxxaydan Qouzun öyrəndi-
yi ən başlıca sehr məhz dondan-dona, cilddən-cildə girmək seh-
ridir. Dondan-dona girmək nağılda o qədər əsaslı yer tutur ki,
nağılın 1926-cı ildə nəşr olunmuş variantında libas dəyişmə Qo-
uzla Oxxay arasındakı deyişmənin başlıca mövzusuna çevrilir:
Qouz
Sən qılıcı ələ alıb
Məni öldürməli olsan,
Mən bir dəli ceyran olub
Düzlərə qaçsam, neynərsən.
Oxxay
Sən bir dəli ceyran olub
Düzlərə qaçmalı olsan,
Mən bir mahir ovçu olub
Ceyranı vursam, neynərsən.
10
Qouz
Sən bir mahir ovçu olub
Ceyranı vurmalı olsan,
Mən bir qızıl balıq olub
Dənizə getsəm, neynərsən.
Oxxay
Sən bir qızıl balıq olub
Dənizə getməli olsan,
Mən bir qoca torçu olub
Balığı tutsam, neynərsən. (32, 278)
Bundan sonrakı bəndlərdə Qouzun “dəli əsgər” olub Salya-
na qaçmasından, Oxxayın “cavan zabit” olub onu tutmasından;
Qouzun qoz ağacı olub bağlarda bitməsindən, Oxxayın ala qarğa
olub qoz ağacının meyvəsini dimdiyində daşımasından söhbət
açılır və deyişmə belə tamamlanır:
Qouz
Sən bir ala qarğa olub
Qozumu daşımalı olsan,
Mən bir qızıl alma olub
Sandığa girsəm, neynərsən.
Oxxay
Sən bir qızıl alma olub
Sandığa girməli olsan,
Mən bir paslı açar olub
Göylərə uçsam, neynərsən. (32, 279)
Belə deyişmə əsasında ayrıca xalq mahnısının yaranması
da göstərir ki, libasını dəyişib dondan-dona, cilddən-cildə gir-
mək məsələsi xalq təsəvvüründə dərin iz buraxmış bir məsələdir
və bu məsələnin arxaik qatlarına enmədən ötüşmək mümkün
deyil.
11
Özünü gizlədib başqa dona girməyin ən arxaik mənası
qəhrəmanın dəyişib o dünya sakinlərinin görkəminə uyğun bir
görkəm alması inamı ilə bağlıdır. O dünya sərhədinə çatan qəh-
rəman o dünyanın eybəcər sakinlərinin görkəmini qəbul edir ki,
təhlükədən qoruna bilsin. Zahiri görünüşün, o cümlədən geyimin
magik gücünə inam xalq arasında bu gün də yaşamaqdadır.
Məsələn, belə bir inam var ki, uşağa köhnə par-paltar, cır-cındır
geyindirsən, o, şərdən uzaq olar. Çünki cır-cındır geydirdiyin
uşağı eybəcər şəklə salıb, onu şər qüvvələrin oxşarına çevirirsən.
Bununla şər qüvvələr uşağı özününkü hesab edir və ona zərər
toxundurmur. Paltarın, ümumiyyətlə, zahiri görkəmin bu cür
kimlik göstəricisi olması folklorda çox geniş yayılıb. O dünyaya
məxsus qeyri-adi varlıqlar kimi, bu dünyanın da adamları folklor
mətnində qəhrəmanı, hər şeydən qabaq, əyin-başına görə tanı-
yırlar. Qız, oğlan libası geydimi, hər yerdə oğlan kimi qarşılanır.
Dərviş libası geymiş adamın padşah oğlu olduğunu heç kim
ağlına gətirmir. Qəhrəman, çoban paltarı geycək çoban kimi qə-
bul edilir. Başına qoyun dərisi keçirən qızıl saçlı şahzadəni hamı
keçəl kimi tanımağa başlayır. Özgə libasına bürünüb öz görkə-
mini gizlətməklə folklor qəhrəmanı o dünyaya məxsus varlıq-
lardan qorunduğu kimi, bu dünyadakı düşmənlərindən də qoruna
bilir. Diqqət yetirdikdə aydın olur ki, folklor qəhrəmanının hiylə
işlədib büründüyü libaslar içərisində kələkbazlığın birbaşa sim-
voluna çevrilən libas daha çox keçəllikdir. “Keçəl” dedikdə
istər-istəməz hər birimizin təsəvvüründə hiyləgər adam obrazı
canlanır. Bunun ən başlıca səbəblərindən biri keçəl obrazının
genezisində digər mifoloji obrazlarla yanaşı, demonik varlıqların
da iştirak etməsidir. Öz mənşəyini başqa mifoloji obrazlarla ya-
naşı, həm də demonik varlıqlardan götürməsi hiyləgərliyi keçə-
lin ayrılmaz xüsusiyyətinə çevirir. Bu xüsusiyyəti “Koroğlunun
Toqat səfəri”ndə də aydın görmək olur. Koroğlu ilə qarşılaşdığı
ilk epizodda boy-buxununa, qol-biləyinə, kəl buynuzu kimi
“deşərəm ha, deşərəm” deyən qara bığlarına, tərlan gözü kimi
oyur-oyur oynayan gözlərinə, adamı vahiməyə salan qılıncına
baxan kimi qarşısındakının başqa birisi yox, Koroğlu olduğunu
12
Keçəl Həmzə dərhal başa düşür və hiylə niqabını üzünə çəkir.
Həmzə yazıq adam donuna girib, yağlı dilini işə salır, bıldır-
bıldır göz yaşı töküb, Koroğlunun ayaqlarına düşür. Onun mər-
həmətini qazanandan, saqqızını oğurlayıb Çənlibelə qədəm qo-
yandan sonra Keçəl Həmzə özünü son dərəcə üzüyola və zirək
bir buyruq qulu kimi göstərib, dəlilərin və xanımların da az-çox
hörmətini qazana bilir. Özünü Koroğluya ilxıçı kimi təqdim
edən və ilxıçı rolunu məharətlə oynayıb Düratı qaçırmağa nail
olan Keçəl Həmzə sözün hərfi və məcazi mənasında dəyirmançı
donuna da girib Koroğlunu növbəti dəfə aldadır və Qıratı ələ
keçirir.
Koroğlunun hiyləgərliyinə gəlincə, qeyd edilməlidir ki,
hərfi və məcazi mənada libas dəyişmək Koroğlunun da təsadüfi
yox, dastan boyu müşahidə edilən bir cəhətidir. Dastanın
V.Xuluflu nəşrində Koroğlu belə səciyyələndirilir: “Koroğlu
iyit, qoçaq... olmaqla barabar, həm də çox ağıllı və fəndgir bir
adam imiş. Qılınc ilə iş aşmayan zaman söz ilə və ya paltarlarını
dəyişib, el aşığı sifətinə düşməklə və qeyri cür donlara girməklə
həmişə qalib gələrmiş” (97, 22). V.Xuluflu nəşrində bu cür xü-
susi qeyd edilən libas dəyişib, hiylə işlətmək Koroğlunu digər
dastanlarımızdakı baş qəhrəmanlardan fərqləndirən bir cəhət ol-
sa da, bu cəhətin heç bir epos ənənəsinə söykənmədiyini iddia
etmək fikrində deyilik. Yada salırıq ki, “Dədə Qorqud” epo-
sunda – Beyrəyin əsirlikdən qayıtmasının təsvirində məşhur bir
libas dəyişmə əhvalatı var. Həmin əhvalatda da libas kimliyin
bir göstəricisidir. On altı il əsirlikdə qalıb sir-sifətcə dəyişən
Beyrəyi bacıları tanıya bilmirlər. Elə ki Beyrək on altı il əvvəlki
paltarını geyməli olur, onda bacıları duyuq düşürlər, naməlum
adamın Beyrək olduğunu güman etməyə başlayırlar. O məqamda
özünün tanınmasını istəmədiyindən Beyrək on altı il əvvəlki
paltarını təzədən soyunmalı, dəvə çulunun ortasını deşib boy-
nuna keçirməli və əlinə bir qopuz alıb dəli ozan donuna girməli
olur. Ağlagəlməz hərəkətlərə yol verməsi, yəni qazanları böyrü
üstə aşırıb yeməyi yerə tökməsi, zurnaçıları, nağaraçıları toydan
qovması, kimini döyüb, kiminin də başını yarması Beyrəyin
13
“dəliliy”inə bir sübut olur. Bu cür dəlilik donuna girməklə Bey-
rək, axır ki, öz məqsədinə çatır: qızlar, gəlinlər oturan məclisə
gedib sevgilisi Banıçiçəklə kəlmə kəsə və özünü ona nişan verə
bilir.
Özünün tanınmasını istəmədiyi məqamlarda Koroğlunun
da ən çox aşıq libası geydiyinin şahidi oluruq. Qıratın dalınca
Toqata yollanarkən, eləcə də Ərzurum, Bağdad və Qarsa səfər
edərkən Koroğlu özünü məhz aşıq kimi qələmə verir. Aşıq Ko-
roğlunun paşa qabağında ən böyük çətinliyi Koroğlu barədə su-
ala münasib cavab verməklə bağlıdır. Koroğlu öz kimliyini açıq
şəkildə də bildirə bilər və biz bunun dönə-dönə şahidi olmuşuq.
Dəfələrlə görmüşük ki, özünü birbaşa nişan verən Koroğlu düş-
mənin qabağında tək dayanmağa hazır olduğunu bildirir. Aşıq
Koroğlu isə özünü əlbəəl tanıda bilməz. Çünki onun bədii funk-
siyası bambaşqadır. Aşıq Koroğlunun funksiyası özünü gizlət-
mək, qoç Koroğlunun döyüşdə göstərdiyi məharətin heç olmasa
yarısını hiyləgərlikdə nümayiş etdirməkdir. Odur ki, Aslan pa-
şanın verdiyi: “Koroğlunun sözlərindən bilirsənmi?” – sualına
Koroğlu məharətlə: “Koroğlu nə adamdı ki, onun sözü belə məc-
lisdə oxuna?!” – cavabını verir. Sonra paşanın sifarişi ilə Ko-
roğludan söz oxumaq lazım gələndə rol dəyişir. Bu dəfə artıq
aşıq Koroğlu qoç Koroğlunun rolunda çıxış etməli olur:
Koroğlu içəndə düşmən qanını,
Mərd meydanda nərəsindən tanını,
Qırın vəzirini, tutun xanını,
Leş leşin üstünə qalanmaq gərək! (95, 104)
Aşıq Koroğlunun qoç Koroğlu rolunda çıxış etməsi, söz
yox ki, daha təbii alındığından Aslan paşa: “Sağ ol, aşıq! Lap
Koroğlu kimi oxuyursan”, – deyir (95, 104). Koroğlu özünün
məclis aparan bir aşıq olduğuna Hasan paşanı lap çox inandıra
bilir. Paşa: “Koroğlunu tanıyırsanmı?” – sualını vercək Koroğlu
Qıratla bağlı yarıuydurma, yarıciddi bir əhvalat danışmağa baş-
layır. Əhvalatın məzmunu bundan ibarətdir ki, bir gün Qıratın
14
dəliliyi tutur. Bu aşığı götürüb Çənlibelə aparırlar. Aşıq üç gün,
üç gecə çalıb-oxuyandan sonra Qırat sağalır və “kəlpeysər” Ko-
roğlu da çalıb-oxumağı o vaxt bu aşıqdan öyrənir. Bu əhvalatı
danışarkən Koroğlu bir yandan özünü aşıq kimi tanıdıb, paşanı
tam arxayın salırsa, o biri yandan da oğurlanıb Toqata gətirilmiş
Qıratın yanına getməyə bir zəmin yaradır.
Dastanda Koroğlunun libas dəyişməyi heç də aşıq libası ilə
bitmir. Toqat, Ərzurum, Bağdad və Qars səfərlərində aşıq palta-
rında gördüyümüz Koroğlunu İstanbul səfərində çavuş libasında,
Naxçıvan və Təkə-Türkman səfərlərində çodar libasında, “Dü-
ratın itməsi” qolunda ilxıçı libasında, “Koroğlu ilə Bolu bəy”
qolunda qoruqçu libasında, Paris nüsxəsindəki Qars səfərində
falçı libasında görürük. Dastanın V.Xuluflu nəşrində Koroğlu-
nun hətta dilənçi libası da geydiyinə işarə edilir. Aşıq, çavuş,
çodar, falçı, ilxıçı, qoruqçu... libaslarında Koroğlunu tanımaq
çox çətindir. Tanınanda da (“Koroğlu ilə Bolu bəy” qolundakı
kimi) Koroğlu olduğunu onun boynuna qoymaq müşkül məsələ-
dir: ən ağır işgəncələr Koroğlunu sındıra bilmir və o, kefini poz-
madan: “heç belə də Koroğlu olar?” – deyib (95, 206) kim oldu-
ğunu danır və düşməni çıxılmaz vəziyyətə salır. Libas dəyişmə
eposda o qədər geniş yer tutur ki, bu cəhət Koroğlu ilə yanaşı,
onun dəlilərində və başqa dostlarında da müşahidə olunur.
“Məhbub xanımın Çənlibelə gəlməyi”ndə Bəlli Əhməd aşıq
libası, “Koroğlunun Ərzurum səfəri”ndə Telli xanım pəhləvan li-
bası, “Mərcan xanımın Çənlibelə gəlməyi”ndə Mərcan xanıma
qovuşmaq və Koroğlunun dəlilərini dardan xilas etmək istəyən
Kankanoğlu dilənçi libası geyinir. Maraqlıdır ki, dastanda Ko-
roğlunun bütövlükdə qoşununun libas dəyişdirib dondan-dona
girməsi faktı ilə də qarşılaşırıq. Düşmən üzərinə yürüş edən Ko-
roğlu qoşunu, bəzən yaraq-yasaq üstündən adi paltar geyir ki,
düşmən onu (yəni qoşunu) tanıya bilməsin (96, 128).
Təhlükə məqamında dondan-dona girmək Qırata da məx-
sus bir xüsusiyyətdir və burada təəccüblü bir şey yoxdur. Məlum
məsələdir ki, o dünya sərhədinə çatanda, yaxud sosial düşmənin
məskəninə qədəm qoyanda qəhrəmanın özü ilə bərabər atının da
15
zahiri görkəminin dəyişməsi ümumtürk folklorunun ənənəvi mo-
tivlərindəndir. “Akbi” adlı altay nağılında, “Kan-Şentey” adlı
qazax nağılında təhlükəli məkana çatan qəhrəmanın özü keçələ
çevrildiyi kimi, onun atı da eybəcər bir dayçaya çevrilir (199,
269; 199, 278). Altay eposu "Maaday Qara"da qəhrəmanın qar-
tala, atının isə qurda çevrilməsi epizoduna rast gəlirik (230, 82).
Koroğlu ilə bərabər Qıratın da görkəmcə dəyişməsi faktı dasta-
nın Axısqa türklərindən toplanan və V.Xuluflu nəşrinə daxil edi-
lən bir qolunda belə təsvir edilir: “Gəlin xəbəri nerdən verəyim –
Koroğlunun və atının hünərlərindən. Koroğlu bəzi zamanlarda
Çamlıbeldən qalxıb təbdili-libas ilə siyahətə gedərmiş və bu
siyahət zamanında bəzi yerlərdə kəndisi dilənçi libasına, dilənçi
qiyafəsinə girərmiş. Atı da haman qulaq töküb dilənçi atı kimi
olurmuş” (97, 132). Yad bir yerə qədəm qoyarkən Qıratın öz
görkəmini dəyişməsi, tez-tez təkrar olunan bir əlamət kimi,
dastanın Paris nüsxəsində də qeydə alınıb. Həmin nüsxənin dör-
düncü məclisində deyilir: “Qıratın bir xasiyyəti var idi. Bir şə-
hərə, yaxud bir kəndə çatanda qulaqlarını eşşək qulağı kimi
sallayar, tüklərini ürpəşdirib quyruğunu yelləyərdi” (96, 51). Qı-
ratın yad yerdə öz cildini dəyişməsi dastanın əsas nəşri sayılan
M.H.Təhmasib nəşrində də qorunub saxlanılıb. Bu nəşrin “Dur-
na teli” qolunda düşmən əlinə keçən Qırat qulaqlarını sallayıb,
quyruğunu qısıb, gözünün birini yumub, axsaya-axsaya yeriyib
özünü tanınmaz şəklə salır və onu şilxor yabı bilib adi bir qo-
ruqçuya verirlər (95, 97). “Həmzənin Qıratı aparması” qolunda
Qıratın özünü dəliliyə vurmasının da arxasında, bizcə, bir az hiy-
ləgərlik məzmunu gizlənir. Dastançı bu yerdə Qıratın özünü ax-
saqlığa vurub şilxor yabı kimi göstərməsindən danışa bilməzdi.
Ona görə ki, Qıratın Qırat olduğu Hasan paşaya artıq bəlli idi.
Aşıq libasında Toqata gəlmiş Koroğlunu Hasan paşanın tövlə-
sinə salınmış Qıratla görüşdürmək üçün dastançıya tamam başqa
süjet variantı lazım idi. Belə bir süjet variantı məhz Qıratın
dəlilik etməsi və bu dəliliyə sazla, sözlə çarə qılacaq aşıq – Ko-
roğlunun Qırat saxlanan yerə aparılması ola bilərdi. Beyrək özü-
nü dəliliyə vurub Banıçiçəyin məclisinə vara bildiyi kimi, Qırat
16
da dəlilik etməklə Koroğlunun aşıq libasında onun yanına bura-
xılmasına bir şərait yaratmış olur.
Libas dəyişib başqalaşma folklorda “ciddi” yöndə təqdim
edildiyi kimi, komik yöndə də təqdim edilə bilər. Libas dəyişmə-
nin komik yöndə təqdim olunmasına ayrıca toxunmadığımıza
görə burada elə folklor nümunələrini təhlilə cəlb etdik ki, həmin
nümunələrin bəziləri (məsələn, Beyrəyin, Koroğlunun libas də-
yişməsinə aid epizodlar) az-çox gülməli məzmun daşısın və
müəyyən qədər komik yönlü ikiləşməni də əhatə etmiş olsun.
17
2. Qəhrəmanın oxşarı
Folklorda hər hansı bir obrazın ikiləşməsi bir tərəfdən libas
dəyişib başqalaşmaqdırsa, digər tərəfdən də eyni mətn daxilində
obrazın oxşarının yaradılmasıdır. Bu oxşarlıq daha çox funksiya
oxşarlığıdır. Obrazın oxşarı həmin obraza aid funksiyanı yerinə
yetirir və bununla da əvəzediciyə çevrilir. Odur ki, obrazın oxşa-
rını əvəzedici də adlandırmaq olar. Amma bu əvəzedicilik heç də
həmişə eyni məzmunda özünü göstərmir. Folklorda əvəzedici-
liyin müxtəlif tipləri var. Məsələyə ümumi şəkildə yanaşsaq,
əvəzediciliyin iki səciyyəvi tipini qeyd edə bilərik: komik və
qeyri-komik əvəzedicilik. Yəni folklorda qəhrəmanın əvəzedicisi
“ciddi” yöndə təsvir edildiyi kimi, komik yöndə də təsvir edilə
bilər və təsvir edilir. Həm “ciddi”, həm də komik yöndə təsvir
edilən əvəzedicilərin kökü eyni bir yerə – ikitərəfli qarşıdurma-
nın çox səviyyəvi olduğu əkizlər mifinə gedib çıxır.
Əkizlər mifi əkiz qardaşlar, yaxud əkiz qardaş və bacılar
haqda ibtidai təsəvvürləri əks etdirir. Həmin təsəvvürlərə görə,
əkizlər fövqəltəbii mənşəlidir. Bu səbəbdən onlar “Tanrı övlad-
ları”, “səma oğulları” adlanırlar (240, 138). Əkizlər mifinin
Azərbaycan folklorundakı əlamətlərini izlədikdə aydın olur ki,
bizim folklorda, xüsusən bu folklorun geniş yayılmış janrların-
dan olan nağıllarımızda sehrli almadan törəyən övladlar motivi
daha səciyyəvi motiv kimi özünü göstərir. Məsələn, “Dərvişin
nağılı”nda züriyyətsiz bir kişinin Əhməd və Səməd adlı iki
oğlunun məhz sehrli alma sayəsində dünyaya gəlməsi motivi ilə
qarşılaşırıq (24, 150-161).
Nağıllarda dərvişin verdiyi alma hesabına övladların ayrı-
ayrı valideynlərdən törəməsi variantına da rast gəlirik. Məsələn,
“Pəri xanımın nağılı”nda dərvişin verdiyi almanı bölüb öz hə-
rəmləri ilə yeyəndən sonra padşah və vəzirin hər birinin oğlan
övladı dünyaya gəlir (33, 209-217). Eyni alma sayəsində ayrı-
ayrı valideynlərin oğlu və qızının olması da nağıllarda tez-tez
rastlaşdığımız motivlərdəndir. Məsələn, “Əhmədnən Sənəm”
18
nağılında (33, 104-121) sehrli alma qardaşlardan birinə oğul, o
birinə isə qız övladı bəxş edir.
Sehrli almadan övladlar törəməsi motivini əkizlər mifi ilə
bağlayan ilk növbədə odur ki, övladlar (iki, yaxud üç oğlan, ya-
xud da bir oğlan və bir qız) müxtəlif ata-ananın övladları olsalar
da, onların sakral “valideyni” – alma eynidir. Eyni almadan tö-
rəmə onları məhz əkizlər kimi təqdim etməyə əsas verir.
Almadan övladlar törəməsi motivini əkizlər mifinə bağla-
yan digər mühüm cəhət eynimənşəli övladların qeyri-adi xüsu-
siyyətlər daşımasıdır. Əkizlərin adi adamlardan fərqlənməsi al-
madan törəyən oğlan və qızlara da aiddir. Sehrli almadan törə-
mək qəhrəmanların qeyri-adi xüsusiyyətlərinin başlıca mənbəyi
kimi özünü göstərir. “Dərvişin nağılı”nda Əhməd qeyri-adi igid-
liyi və dərin ağlı ilə sehrkar dərvişin əlindən xilas olur, neçə-
neçə çətinliyin öhdəsindən məharətlə gələ bilir (24, 150-161).
“Pəri xanımın nağılı”nda eyni almadan törəyən şahzadə və vəzir
oğlu gedər-gəlməz yoldan çəkinməyən bahadırlardır (33, 209-
217). Ağıl, bacarıq və bahadırlıq kimi xüsusiyyətlər bu və ya di-
gər dərəcədə “Yusiflə Sənubər” (32, 68-88), “Əhmədlə Sənəm”
(33, 104-121) kimi nağılların da baş qəhrəmanlarına aiddir.
Əkizliyin Azərbaycan folklorunda səciyyəvi nümunələrin-
dən biri sehrli almadan törəyən övladların timsalında ortaya çı-
xırsa, digər nümunə nəzir-niyaz sayəsində doğulan övladların
timsalında ortaya çıxır. “Məhəmmədlə Pəri” nağılında zülmkar
padşahın yalnız o zaman əkiz övladı (bir qızı, bir oğlu) olur ki,
zülmkarlıqdan əl çəkir və camaata “yemək-içmək”, “ənam-zad”
paylayır (24, 179). “Qızıl xoruz” nağılında qırx hərəmi olan pad-
şahın yalnız o zaman əkiz övladı (bir qız, bir oğlu) olur ki, “xə-
zinənin ağzını açıb fağır-füqəranı doyuzdurur” və naxırçı qızı ilə
evlənir (9, 3-4).
Nəzir-niyaz sayəsində övlad qazanmaq motivi dastanları-
mızda da tez-tez qarşılaşdığımız motivlərdəndir. “Alı xan-Pəri”
dastanında Hacı Sayad adlı varlı-karlı bir kişi “qazanları asdırıb,
qoyunları kəsdirib” ehsan verəndən, bütün ac qarınları doydu-
randan, yalavacları geydirəndən, Qanlı çaya körpü saldırmağı
19
əhd edəndən sonra əkiz övladları olur: Məhəmməd və Pəri (27,
382-383).
Nəzir-niyaz vasitəsilə eyni vaxtda qoşa övladların doğul-
ması motivinin folklorumuzda geniş yayılan bir variantı da öv-
ladların ayrı-ayrı valideynlərdən törəməsidir. “Naxırçı oğlu Ey-
vazın nağılı”nda padşahın övladsız olmasının başlıca səbəbi ca-
maata zülm etməsidir. Dərvişin məsləhəti ilə zülmkarlığa son
qoyan və rəiyyətə rəhmdarlıq göstərən, “bir həftə xəzinənin ağ-
zını açıb yazıq-yuzuğa paylayan” padşahın bir qızı, həmçinin
eyni vaxtda bir naxırçının – övlad üzünə həsrət qalan kasıb bir
kişinin bir oğlu olur (217-218). Nəzir-niyaz və dua sayəsində
ayrı-ayrı valideynlərin eyni vaxtda övladının dünyaya gəlməsi
motivini dastanlarımızda da müşahidə edirik. “Dədə Qorqud”
eposunda ilk boyun qəhrəmanı – Buğac məhz nəzir-niyaz və
Allaha dualar etmək hesabına dünyaya gəlir (94, 18). Buğacın
doğuluşu qoşa övlad doğuluşuna nümunə olmasa da, bu fakt
“Dədə Qorqud” eposunda eyni adamların duası ilə iki ayrı-ayrı
valideynin eyni vaxtda övladının anadan olması və həmin övlad-
ların qoşalıq yaratması faktını – Bamsı Beyrək və Banıçiçək əh-
valatının başlanğıcını yadımıza salır. Baybörə və Baybecanın
övladı yoxdur. “Alqışı alqış, qarğışı qarğış” olan bəylərin dua-
sından sonra Allah Baybörəyə bir oğul, Baybecana bir qız verir
(94, 43). “Əsli-Kərəm” dastanının da baş qəhrəmanlarının do-
ğulması müəyyən qədər Beyrəklə Banıçiçəyin doğulması epi-
zoduna bənzəyir. Baybecan, qızı olarsa, onu Ziyad xanın oğluna
verəcəyini əhd edir (27, 71-72). Yəni nəzir-niyazla yanaşı,
Böyük Yaradan qarşısında edilən əhd, ürəkdə tutulan saf niyyət
övladların doğulmasında mistik başlanğıc rolunu oynayır.
Nəzir-niyaz, dua-alqış sayəsində doğulan övladlar Allahın
xüsusi istəyi ilə dünyaya gəldiklərindən almadan törəyən övlad-
lardakı kimi onlarda da qeyri-adi xüsusiyyətlərin özünü göstər-
məsi təbiidir. “Naxırçı oğlu Eyvazın nağılı”nda nəzir-niyaz və
dua-alqışdan sonra doğulan uşaqlardan biri üç günlüyündə dil
açıb danışır, atasına qoşulub naxır otarmağa gedir (33, 218). “Qı-
zıl xoruz” nağılında nəzir-niyaz və dua-alqış sayəsində doğulan
20
qızın saçları qızıldan, oğlanın saçları gümüşdəndir (9, 3). Qeyri-
adi xüsusiyyətlər daşımaq nəzir-niyaz və dua-alqış hesabına do-
ğulan dastan qəhrəmanlarına da aiddir. “Dədə Qorqud” eposunun
yuxarıda adını çəkdiyimiz qəhrəmanlarının yenilməzliyi, “Alıxan
– Pəri xanım” dastanında Pəri xanımın, “Əsli – Kərəm”də Əslinin
ifrat dözüm, mətanət və sədaqət nümayiş etdirməsi, Kərəmin haqq
aşığı və haqq aşiqi yüksəkliyində dayanması “Tanırının istəkli
bəndəsi” olması amili ilə bağlıdır.
Əkizlər mifində əkizlərin qeyri-adiliyini göstərən cəhətlər-
dən biri də onların zoomorfik mahiyyət daşımasıdır. Bəzi xalq-
ların mifoloji təsəvvürünə görə, hər insanın heyvanlar arasında
bir əkiztayı var (249, 175). İnsanın hansısa heyvanla əkiztayı ol-
masına mifoloji inam öz izlərini bir sıra folklor mətnlərində qo-
ruyub saxlayır. “Aslan balası” nağılında Aslan bir qadının me-
şədə qalan körpə uşağını götürüb öz balasının yanına aparır və
onların hər ikisinə döşündən süd verib əmizdirir. Aslan südü ilə
bəslənən oğlan Aslan balası adı ilə tanınır (24, 147). Aslan südü
ilə bəslənmə motivinə “Ağ quş” (29, 111-120), “Kəlləgöz” (33,
227-232) kimi nağıllarda da rast gəlirik. “Aslan balası” nağılında
olduğu kimi, bu nağıllarda da qəhrəman aslan südü ilə bəslən-
diyindən xüsusi ad qazanır. “Ağ quş” nağılının qəhrəmanı Şir-
zad, “Kəlləgöz” nağılının qəhrəmanı Əmiraslan adı ilə tanınır.
“Kəlləgöz” nağılının süjetinə diqqət yetirdikdə bu süjetin “Dədə
Qorqud” eposundakı “Basatın Təpəgözü öldürdüyü boy”la ya-
xından səsləşdiyini görmək çətin deyil. Aslan südü ilə bəslənən
Basat Təpəgözü öldürdüyü kimi, aslan südü ilə bəslənən Əmir-
aslan da Kəlləgözü öldürür. Hər iki qəhrəmanın (eləcə də “Ağ
quş” nağılındakı Şirzadın) yenilməzliyi öz başlanğıcını zoomor-
fik mənbədən götürmüş olur.
Nağıl qəhrəmanının aslan südu ilə bəslənməsi nə qədər ma-
raq doğurursa, onun aslan balası ilə bir yerdə böyüməsi də bir o
qədər maraq doğurur. Aslan südü ilə bəslənmək qəhrəmanın
zoomorfik mənşəyinə işarədirsə, aslan balası ilə bir yerdə böyü-
mək qəhrəmanın aslanla qardaşlığına, onunla qoşalıq yaratmasına
işarədir.
21
İnsanın heyvanla dostluq və qardaşlığına səciyyəvi nümu-
nələrdən biri həm qəhrəmanın, həm də onun atının eyni sakral
mənşədən törəməsidir. Belə nümunə ilə “Şah İsmayıl” dastanın-
da qarşılaşırıq: Ədil şahın övladı olmur. Vəzirin məsləhəti ilə o,
mal-dövlətinin iki qismini fağır-füqəraya paylayır. Bundan xeyli
vaxt keçəndən sonra bir dərviş Ədil şaha bir alma verib deyir:
“Bu almanı soy, qabığını qulunluğundan doğmayan Qəmərnişan
madyana ver; özünü də iki qısım elə, bir qısmını sən ye, bir qıs-
mını da arvadın yesin. Çox keçməz ki, bir oğlun olar. Oğlunun
adını Şah İsmayıl qoy. Qəmərnişan madyanın da bir qulunu olar,
onun da adını Qəmərday doy. Şah İsmayılı o Qəmərdaydan sa-
vayı heç bir at gəzdirə bilməz” (27, 127-128). Təbii ki, dərvişin
dedikləri həyata keçir, Şah İsmayıl qeyri-adi qəhrəman və aşiq,
Qəmərday isə qeyri-adi bir at olur. Şah İsmayıl və Qəmərdayın
qeyri-adiliyinin ən başlıca göstəricisi sehrli almadan törəməklə
bağlıdırsa, başqa bir göstəricisi ölüb-dirilmə mərhələsindən keç-
məklə bağlıdır. Şah İsmayılın uzun müddət qaranlıq bir zirzə-
midə yaşaması və zirzəmidən işıqlı aləmə yalnız on beş yaşından
sonra çıxması; həmçinin atası tərəfindən gözləri çıxarılan Şah
İsmayılın zülmət quyusundan çıxıb, sehr sayəsində təzədən
dünya işığına qovuşması ölüb-dirilmə göstəricisi sayıla bilər.
“Tövlədə bəslənmiş” təyini göstərir ki, Qəmərday da qaranlıq bir
yerdə saxlanılıb, yalnız Şah İsmayıl hədd-büluğa çatandan sonra
üzə çıxarılıb. Həm eyni almadan törəmə, həm də ölüb-dirilmə
mərhələsindən keçmə Şah İsmayılla Qəmərdayın qoşalıq yarat-
masından, bir-birini tamamlamasından xəbər verir.
Bura qədər dediklərimizə diqqət yetirilsə, aydın olar ki, biz
əkizlər mifi üçün səciyyəvi olan sakral aləmlə bağlılıq məsələ-
sini ön plana çəkdik və bu baxımdan əkizlər mifinin folkloru-
muzdakı üç törəmə süjeti üzərində dayandıq:
1. sehrli alma ilə bağlı olan övladlar süjeti;
2. nəzir-niyaz, alqış-dua və xüsusi Tanrı istəyi ilə bağlı
olan övladlar süjeti;
3. zoomorfik mənşə ilə bağlı olan övladlar süjeti.
22
Aydınlaşdırdıq ki, əkizlər mifinin folklorumuzdakı bu cür
törəmə süjetləri obrazın ikiləşməsi, folklor nümunələrində ob-
razın əvəzedicisinin yaradılması üçün zəmin yaradır. Folklorda
obrazın ikiləşməsi, eyni mətn daxilində obrazın əvəzedicisinin
yaradılması yuxarıda qeyd olunan zəmin – süjetlərlə məhdudla-
şırmı? Əlbəttə, yox. Folklorumuzda obrazın ikiləşməsi və onun
əvəzedicisinin yaradılmasına zəmin olan başqa süjetlər üzərində
də dayanmaq mümkündür. Fərq burasındadır ki, həmin süjetlər-
də sakral aləmlə bağlılığına birbaşa işarə olunmayan obrazlardan
söhbət açılır. Məsələn, müxtəlif sayda qardaşlardan bəhs edən
süjetləri həmin sıraya daxil etmək olar.
Qardaşlar süjetinin bir qismi iki qardaşa, yaxud bir qardaş
və bir bacıya aid əhvalatları əhatə edir. “İki qardaş” adlı müxtə-
lif nağıl süjetləri (32, 237-243; 24, 293-295; 166a, 236-240;
167a, 187-194; 19, 180-183), o cümlədən “İki dilək” (9, 242-
248), “Güloğlan” (31, 252-259), “Bacı və qardaş” (31, 128-132),
“Göyçək Fatma” (32, 19-27), “Fatma” (24, 141-144) və s. kimi
nağıllar iki qardaş, yaxud bir qardaş və bir bacı haqqındakı əh-
valatlardan bəhs edir. Belə əhvalatlar, xüsusən də iki qardaş
haqqındakı sərgüzəştlər “Dədə Qorqud” boylarında daha qabarıq
şəkildə ortaya çıxır. Təsadüfi deyil ki, boylardan biri – “Uşun
Qoca oğlu Səgrək boy”u məhz iki qardaşın sərgüzəştlərinə həsr
olunub. Bundan əlavə, dastanın ayrı-ayrı boylarında Salur Qazan
– Qaragünə qardaşları diqqət mərkəzinə çəkilir, “Basatın Təpə-
gözü öldürdüyü boy”da Basatın Təpəgözlə vuruşunun əsas sə-
bəblərindən biri qardaşı Qıyan Səlcuqun öldürülməsindən ibarət
olur.
İki qardaş süjetləri kimi, üç qardaş (yaxud üç bacı) süjetləri
də folklorumuz üçün səciyyəvi sayılmalıdır. “Üç qardaş” (31,
217-223; 19, 175-180), “Üç bacı” (29, 121; 31, 121-128), eləcə də
“Məlikməmməd” (31, 190-201), “Şahzadə və qurbağa” (32, 215-
229), “Qara Kəkil” (9, 77-85), “Üç şahzadə” (9, 85-96), “Süley-
man peyğəmbərin qızı” (9, 124-131), “Səxavətli qardaş” (9, 159-
163), “Üç qardaşla nurani qoca” (9, 220-223), “Şahzadə Cüm-
şüdün nağılı” (9, 248-256), “Əyyar Yusif” (9, 293-298), “Üç qız”
23
(24, 209-215) və s. kimi nağıllar üç qardaş, yaxud üç bacı əhvalat-
larından bəhs edir. “Dədə Qorqud” eposu üçün çox da səciyyəvi
olmayan üç qardaş süjetinə həmin eposdan Qaraca Çobanla qar-
daşlarının əhvalatını misal çəkmək olar.
Qardaşlar mövzusunda səciyyəvi süjet variantlarından biri
də yeddi qardaş, bir bacı variantıdır. Bu cür süjet variantına “Nar-
gilə” (24, 140-141), “Pəri xanımın nağılı” (9, 236-242), “Yeddi
qardaş, bir bacı” (33, 97-104) və s. kimi nağıllarda rast gəlirik.
Folklorda qəhrəmanın ikiləşməsinə, eyni mətn daxilində
obrazın əvəzedicisinin yaradılmasına zəmin olan süjet variantla-
rını qardaşlar mövzusu ilə də məhdudlaşdırmaq mümkün deyil.
Diqqət yetirdikdə aydın olur ki, ata və oğul, ana və qız, ağa və
nökər, qəhrəman və köməkçi və s. mövzulara aid süjetlərin hər
biri obrazın ikiləşməsi və oxşarının yaradılması üçün əlverişli
zəminə çevrilir.
Folklorda obrazın ikiləşməsi probleminin araşdırılmasında
əsas məsələlərdən biri ikiləşən obrazla onun əvəzedicisi arasın-
dakı münasibətlərin hansı məzmun daşımasını üzə çıxarmaqdan
ibarətdir. Folklor nümunələrini bu istiqamətdə araşdırdıqda ay-
dın olur ki, obrazla əvəzedici bir-birini təsdiq edib tamamlaya da
bilər, bir-birini inkar edə də bilər. Yəni obrazın əvəzedicisi müs-
bət də, mənfi də ola bilər. Biz obraz – əvəzedici münasibətləri-
nin təhlilini müsbət əvəzedicidən başlamağı daha məqsədəuyğun
sayırıq. Çünki mənfi əvəzedici ilə müqayisədə müsbət əvəzedici
folklorda daha geniş yer tutur.
Folklorda geniş yer tutan müsbət əvəzedicinin, yəni müsbət
qəhrəmanın oxşarının nə demək olduğunu aydın təsəvvür etmək
üçün uzağa getmədən sehrli almadan törəyən övladlar motivini
yenidən xatırlamaq lazım gəlir. Sehrli almadan törəyən övladlar
məhz bir-birinin davamı olan, bir-birini tamamlayan obrazlardır.
“Dərvişin nağılı”nda sehrli almadan törəyən iki qardaş – Əhməd
və Səməd həm zahirən, həm də daxilən bir-birlərinə çox bənzə-
yirlər. Dərviş götürüb Əhmədi özü ilə apardığına və dərviş na-
ğılda diqqət mərkəzində olduğuna görə əvvəlcə Əhmədin fəaliy-
yəti ilə tanış oluruq. Bu fəaliyyət Əhmədi bizə heç bir çətinikdən
24
çəkinməyən, o cümlədən tilsimli div qalaçasına getməkdən qorx-
mayan bir qəhrəman kimi tanıdır. Əhməd dara düşəndən sonra
Səməd öz qardaşını tilsimli qalaçadan xilas edir, həmçinin qar-
daşının daşa dönmüş dostunu yenidən həyata qaytarır. Bununla
sehrli almadan törəyən iki qardaş bir-birinin müsbət əvəzedici-
sinə çevrilir (24, 150-161).
Oxşar süjetə “Pəri xanımın nağılı”nda da rast gəlirik. “Dər-
vişin nağılı”ndakı Əhməd və Səməddən fərqli olaraq, “Pəri xanı-
mın nağılı”nda Allahverdixan və İmamverdixan ayrı-ayrı vali-
deynlərin övladlarıdır. Amma Allahverdixan və İmamverdixan
da Əhməd və Səməd kimi eyni almadan törədiyinə görə bir-biri-
nə bənzəyir. Bu bənzərlik təkcə onların adlarında yox, həm də
xasiyyətlərində özünü göstərir. Nağılda deyildiyi kimi, onlar bir-
birlərindən ayrı dura bilmirlər və bir-birlərini «qardaş» deyə
çağırırlar (33,20). Allahverdixan və İmamverdixanın ən başlıca
oxşarlığı isə bahadırlıqda özünü göstərir. Onlar Pəri qızı tapmaq
və onu Allahverdixana almaq kimi çətin bir işin dalınca getmək-
dən çəkinmirlər.
Sehrli almadan törəyən övladlar süjetində təhlilə ehtiyacı
olan nöqtələrdən biri oğlan – qız münasibətləridir. Sehrli alma-
dan, amma ayrı-ayrı valideynlərdən törəyən oğlan və qız arasın-
dakı münasibətləri aydınlaşdırmaq, bizcə, obraz – əvəzedici mü-
nasibətlərini araşdırmaq baxımından müəyyən əhəmiyyət daşıyır.
Eyni almadan, ayrı-ayrı valideynlərdən törəyən oğlanlar
yaxın dost olduqları kimi, eyni almadan, ayrı-ayrı valideynlər-
dən törəyən oğlan və qız da aşiq – məşuqə olur, bir-birlərini son-
suz məhəbbətlə sevirlər. Bu məhəbbətin qarşısında böyük ma-
neələr dursa da, sevgililər həmin maneələri dəf edə və bir-
birlərinə qovuşa bilirlər. “Əhmədnən Sənəmin nağılı” (33, 104-
121) bu baxımdan səciyyəvi nümunə sayıla bilər. Həmin nağılda
sehrli almadan törəyən qəhrəmanlar iki qardaşın övladlarıdır.
Sənəmin atası padşah, Əhmədin atası rəncbərdir. Əhd-peymana
görə, padşah öz qızı Sənəmi qardaşı oğlu Əhmədə verməlidir.
Amma padşah əhd-peymanı pozur və qızını vəzirin oğluna
vermək istəyir. Əhmədin öz sevgilisinə qovuşması məhz sehrli
25
almadan törəyib qeyri-adi xüsusiyyətlər daşıması hesabına müm-
kün olur. Əhməd təkcə zahiri gözəlliyi və ağıl-kamalına görə
yox, həm də zoomorfik aləmlə bağlılığına görə seçilir. Öz əmi-
sindən pis üz görüb, ev-eşiyini, yurd-yuvasını tərk etməli olan
Əhməd tülkü, canavar, şir və qaraquşla ünsiyyət bağlayır. Qara-
quş və adları çəkilən heyvanlar nəinki sevgililəri bir-birinə qo-
vuşdurur, həm də Əhmədi taxt-tac sahibi edib, onun ən yaxın
məsləhətçisinə çevrilirlər.
Eyni almadan törəyən oğlan və qızın bir-birini sevməsi mə-
həbbət dastanlarında da özünü göstərən səciyyəvi bir motivdir.
“Tahir və Zöhrə” dastanında (27, 23-70) Tahir və Zöhrə iki qar-
daşın – Hatəm Sultan və Əhməd Vəzirin eyni almadan törəyən
övladlarıdır. «Əhməd və Sənəm» nağılında olduğu kimi, bu das-
tanda da qardaşlar əhd-peyman bağlayırlar. Əhd-peymana görə,
Zöhrə əmisi oğlu Tahirə verilməlidir. Hatəm Sultan əhd-pey-
manı pozur. Tahir öz sevgilisinə ancaq uzun sürən çətinlikdən
sonra qovuşur.
Eyni almadan törədiklərinə görə Əhmədlə Sənəm, həm-
çinin Tahirlə Zöhrə müəyyən mənada əkiz qardaş-bacıdırlar. Be-
lə olan halda qardaşla bacının evlənməsi məntiqə uyğundurmu?
Məsələ burasındadır ki, əkizlər haqqındakı bəzi mifoloji mətn-
lərdə əkiz qardaş – bacının bir-biri ilə evlənməsi faktı ilə rastla-
şırıq. Osiris və İside haqqındakı Misir mifi, Yam və Yama
haqqındakı hind mifi bu baxımından səciyyəvi nümunə sayıla
bilər (249, 174). Mifoloji görüşlərdə qardaşın öz əkiztayını (ba-
cısını) alması əks tərəflərin qovuşması inamına əsaslanır. Oğlan
və qız əks cinslər kimi bir-biri ilə təzad yaradır. Oğlan öz əkiz-
tayını (bacısını) alırsa, inama görə, əks tərəflər birləşib vəhdət
əmələ gətirmiş olur. Bu inam sonrakı dövrlərin folklor mətn-
lərində, təbii ki, dəyişilmiş şəkildə ortaya çıxır. İlkin dövrlərdə
həqiqi əkizlərin evlənməsi sonrakı dövrlərdə məcazi əkizlərin
evlənməsi ilə əvəz olunur. Belə məcazi əkizliyin, artıq qeyd etdi-
yimiz kimi, bizim folklorda geniş yayılmış iki forması var: eyni
almadan, ayrı-ayrı valideynlərdən törəmə və nəzir-niyaz sayə-
sində müxtəlif valideynlərdən törəmə. Məcazi əkizliyin hər iki
26
formasında oğlanla qızın evlənməsi nağıl və dastanlarımız üçün
səciyyəvi bir motivdir. Məcazi əkizliyin ikinci formasına aid
nümunələr içərisində Beyrək – Banıçiçək əhvalatı xüsusi olaraq
diqqəti cəlb edir. Eyni almadan, ayrı-ayrı valideynlərdən törəyən
Tahir və Zöhrə kimi, eyni adamların alqış-duası sayəsində ayrı-
ayrı valideynlərdən törəyən Beyrək və Banıçiçək son nəticədə
bir-birlərinə qovuşurlar. Böyük məhəbbətlə sevmək və bu sevgi
yolunda hər cür əzaba qatlaşmaq xüsusiyyətlərinə görə Beyrək
və Banıçiçək (əks cinslərə mənsub olsalar da) bir-birlərinin müs-
bət əvəzedicisinə çevrilə bilirlər.
Söz yox ki, əks cinslə müqayisədə eyni cinsdən olanların
əvəzediciliyinə folklorda daha çox rast gəlirik. Məsələn, “Dədə
Qorqud” eposunda ata – oğul və qardaş əvəzediciliyinin rənga-
rəng nümunələri ilə qarşılaşırıq.
Ata – oğul münasibətlərinin “Dədə Qorqud” eposunda ge-
niş yer tutuduğunu boyların adından da görmək olur: “Dirsə xan
oğlu Buğacın boyu”, “Baybörənin oğlu Bamsı Beyrək boyu”,
“Qazan bəyin oğlu Uruz bəyin dutsaq olduğu boy”, “Duxa Qoca
oğlu Dəli Domrulun boyu”, “Qanlı Qoca oğlu Qanturalı boyu”,
“Qazılıq Qoca oğlu Yeynəyin boyu”, “Bəkil oğlu Əmranın
boyu”, “Uşun Qoca oğlu Səgrəyin boyu”, “Salur Qazan dutsaq
olub oğlu Uruz çıxardığı boy”. Göründüyü kimi, dastandakı ək-
sər başlıqlarda oğulun adı atanın adı ilə yanaşı çəkilir və bu fakt
ata – oğul münasibətinin eposda nə qədər geniş yer tutduğunu
göstərir. Üç başlıqda – “Salur Qazanın evi yağmalandığı boy”,
“Basat Təpəgözü öldürdüyü boy” və “İç Oğuza Dış Oğuz asi
olub Beyrək öldüyü boy” başlıqlarında oğul – ata adlarının yana-
şı çəkilməməsi heç də o demək deyil ki, həmin başlıqlar altında
təqdim edilən boylar oğul – ata münasibətlərindən bəhs etmir.
“Salur Qazanın evi yağmalandığı boy”da Uruzun və Salur Qa-
zanın igidliklər göstərməsi və biri digərinin yolunda hər cür fə-
dakarlığa hazır olması, “Basat Təpəgözü öldürdüyü boy”da
Basatın Alp Aruza layiq bir oğul olması və öz şücaəti hesabına
el-obanı fəlakətdən qurtarması “Dədə Qorqud” eposu ilə tanış
olan hər bir kəsə bəlli olan məsələlərdir. Oğul – ata adlarının
27
qoşa çəkilmədiyi sonuncu başlığa – “İç Oğuza Dış Oğuz asi olub
Beyrək öldüyü boy”a gəlincə, qeyd etməliyik ki, həmin oğuzna-
mədə də, bir az sonra görəcəyimiz kimi, oğul – ata münasibətləri
müəyyən qədər öz əksini tapır.
Ancaq bizi maraqlandıran geniş mənada ata – oğul müna-
sibətləri yox, ata obrazının ikiləşməsi, oğulun “ciddi” yöndə ata
oxşarına və əvəzedicisinə çevrilməsidir. “Dədə Qorqud” epo-
sunda ata əvəzedicisinə çevrilmə, ilk növbədə, atadan sonra taxt-
taca sahib olub, atanın işlərini davam etdirmək deməkdir. Buğac
Dirsə xanın, Uruz Salur Qazanın, Bamsı Beyrək Baybörənin,
Dəli Domrul Duxa Qocanın, Qanturalı Qanlı Qocanın, Yeynək
Qazılıq Qocanın, Basat Alp Aruzun, Əmran Bəkilin, Səgrək
Uşun Qocanın taxt-tacına və mülkünə sahib olmalı, oğul atanın
yerini tutmalıdır. Oğulun ata yerini tutması üçün əməlcə ataya
oxşarlıq ən vacib şərtdir. Kafirlərlə qanlı toqquşmanın hər an
gözlənildiyi bir şəraitdə oğul, hər şeydən qabaq, at çapıb, ox
atıb, qılınc oynatmağı ilə ataya bənzəməlidir. Əks halda ata ciddi
narahatlıq keçirir. Oğlu Uruzun fərsiz övlad olduğunu düşünən
Salur Qazan öz narahatlığını belə ifadə edir:
“Bəri gəlgil, qulunum oğul!
… On altı yaş yaşladın.
Bir gün ola, düşəm öləm, sən qalasan –
Yay çəkmədin, ox atmadın…
Qanlı Oğuz içində çöldi almadın.
Yarınkı gün zaman dönüb, bən ölüb sən qalıcaq tacım-
taxtım sana verməyələr, – deyü sonumu andım, ağladım, oğul!»
(94, 66)
Uruz Salur Qazanı əsirlikdən qurtarmaqla, ailənin şərəfi
yolunda qıyma-qıyma doğranmağa hazır olmaqla; o cümlədən
Buğac vəhşiləşmiş bir buğanı öldürməklə; Beyrək kafirlərə qarşı
təkbaşına vuruşub bəzirganları xilas etməklə; Qanturalı buğa,
aslan və dəvə kimi üç qorxulu heyvanı öldürməklə; Yeynək
Qazılıq Qocanı dustaqlıqdan azad etməklə; Basat “at basıb qan
28
sümürməklə”, Təpəgözü öldürməklə; Əmran Bəkilin üstünə
gələn kafirləri geri oturtmaqla igidlik imtahanından çıxır və ata
adına layiq oğul olduğunu sübuta yetirmiş olur. Oğulun ata
əvəzedicisinə çevrilməsi heç də asan başa gəlmir və bu əvəzedi-
cilik bir çox hallarda ata – oğul münaqişəsindən keçir. Oğul
igidlik adına yaraşmayan hərəkətlərə yol verdikdə onunla ata
arasındakı mehribanlıq dərhal pozulur və ata nəzir-niyazla tap-
dığı yeganə oğlunun ölümünə fərman verməkdən belə çəkinmir.
“Qazan bəyin oğlu Uruz bəyin dutsaq olduğu boy”da Uruzun
döyüş meydanından qaçdığını güman edən Qazan xan: “Bəylər!
Tanrı bizə bir kor oğul vermiş. Varayın, anı anası yanından
alayın, qılıcla paralayayın, altı bölük edəyin, altı yolun ayırdında
buraxayın! Bir dəxi kimsə yazı yerdə yoldaş qoyub qaçmaya”, –
deyir (94, 68).
Birinci boyda Buğacın qıza-gəlinə sataşdığını, ağsaqqal-
lara, ağbirçəklərə qarşı hörmətsizlik etdiyini, hətta öz anasına
kəm baxdığını, atasını aradan götürmək istədiyini güman edən
Dirsə xan onu (oğlu Buğacı) öldürmək qərarına gəlir. Salur Qa-
zanla Uruz, Dirsə xanla Buğac arasında xoş münasibət yalnız o
zaman bərqərar olur ki, oğul ağlasığmaz igidlik göstərməklə
(məsələn, Uruz Salur Qazanı, Buğac Dirsə xanı əsirlikdən qur-
tarmaqla) atanın bəd gümanını dağıtmış olsun. Misallardan ay-
dın olur ki, “Dədə Qorqud” eposunda oğulla atanı yaxınlaşdıran
əsas nöqtələrdən biri düşmənə qarşı mətanətlə dayanmaq və
vuruşmaqdır.
“Dədə Qorqud” eposundakı oğul-əvəzedicilərdən danışar-
kən Dəli Qarcar və Dəli Domrul obrazlarına xüsusi mövqedən
yanaşmaq lazımdır. Çünki Dəli Qarcar və Dəli Domrul qismən
komik cizgilərlə təqdim edilən və başqa igidlərdən qəribə hərə-
kətləri ilə fərqlənən qəhrəmanlardır. Bu fərq istər-istəməz ata –
oğul münasibətlərinin təsvirinə də öz təsirini göstərir. Dəli Qar-
car və Dəli Domrul Oğuz elinin davranış normalarından kənar
addımlar atdığı kimi, onların ataları da başqa ataların etməyəcəyi
hərəkətlərə yol verirlər. Dəli Qarcar Dədə Qorquda – başqala-
rının müqəddəs saydığı bir adama əl qaldırdığı kimi, onun atası
29
Baybecan da qızı Banıçiçəyi deyiklisi Beyrəyə vermək əvəzinə,
Bayburd bəyinə vermək fikrinə düşür. Əzrayılla vuruşmaq istə-
yən Dəli Domrul İslam qayda-qanunlarından kənara çıxdığı ki-
mi, onun atası da oğlundan can əsirgəməklə digər Oğuz bəylə-
rindən fərqli hərəkət etmiş olur. Yəni Dəli Qarcarla atası, eləcə
də Dəli Domrulla atası arasındakı oxşarlıq özünəməxsus şəkildə
ortaya çıxır. Normalardan kənara çıxan oğul, normalardan kə-
nara çıxan atanın oxşarına və əvəzedicisinə çevrilir.
«Dədə Qorqud» eposunda ata – oğul oxşarlığı kimi, qardaş
oxşarlığı da səciyyəvi bir xətt olaraq diqqəti cəlb edir. Oğuz
igidləri oğulun olmasını özlərinə necə fəxarət bilirlərsə, qardaşın
olmasından da elə fəxarət duyurlar. Oğlu və qardaşı olmayanlar
özlərini arxasız-köməksiz bilib qəm dəryasına qərq olurlar. Mə-
sələn, “Baybörənin oğlu Bamsı Beyrək boy”unda Baybörə:
“Oğulda ortacım yox, qardaşda qədərim yox. Allah Taala məni
qarğayıbdır” deyib, göz yaşı tökür (94, 54). Axından qayıdan
Basat qardaşı Qıyan Səlcuqun Təpəgözlə döyüşdə öldüyünü
biləndə sarsılır və qardaşına münasibətini belə ifadə edir:
Qıran yerdə tikilmiş otaqların
O zalım yıxdırdı ola, qardaş!
… Qarşı yatan qara dağım yüksəyi qardaş!
Axındılı görklü suyumun daşqını qardaş!
Güclü belim qüvvəti,
Qarannu gözlərimin aydını qardaş! (94, 91)
Oğul ataya arxa-dayaq olduğu kimi, qardaş da qardaşın gü-
vənci, belinin qüvvətidir. İgid ata ilə igid oğul paralellik yarat-
dığı kimi, cəsur qardaşla da cəsur qardaş arasında paralellik ya-
ranır. Belə paralelliyi Qazan xan – Qaragünə, Əgrək – Səgrək
qardaşları arasında aydın müşahidə etmək olar. Əgrəklə Səgrə-
yin oxşarlığı dəli igid oxşarlığıdır. Onlar dəli igidə xas qaynar-
lıq, ipə-sapa yatmazlıq kimi xüsusiyyətlər daşıyırlar. Eposda Qa-
zan xan “bizə miskin umudu, Qalın Oğuzun dövləti, qalmış igid
arxası” (94, 46) və s. kimi təyinlərlə təqdim olunduğu kimi,
30
onun qardaşı Qaragünə də oxşar təyinlərlə təqdim olunur: “Qara
Dərə ağzında Qadir verən, qara buğa dərisindən beşiyinin yapığı
olan, acığı tutanda qara daşı kül eyləyən, bığın ənsəsində yeddi
yerdə düyən… Qaragünə” (94, 52).
Folklorda obrazın müsbət əvəzedicisindən danışarkən qəh-
rəmanın köməkçisindən və ümumilikdə müxtəlif tipli yardımçı
qüvvələrdən danışmamaq mümkün deyil. Belə yardımçı qüvvə-
lər arasında heyvanlar xüsusi yer tutur. Folklor nümunələrində
heyvanların funksiyası sadəcə olaraq qəhrəmana köməklik gös-
tərməklə bitmir və bu funksiya daha geniş məzmun daşıyır. Hey-
vanların bir çox folklor nümunələrindəki əsas funksiyalarından
biri məhz qəhrəmanın müsbət əvəzedicisinə çevrilməsində özü-
nü göstərir. Qəhrəmanın oxşarı real insan obrazı olduğu kimi,
hər hansı bir heyvan obrazı da ola bilir. Qəhrəman real insanla
dostluq, qardaşlıq etdiyi kimi, hər hansı bir heyvanla da dostluq,
qardaşlıq münasibətində olur. İnsan – heyvan münasibətinin
dostluq, qardaşlıq məcrasında özünü göstərməsinə nağıllardan
xeyli misal çəkmək olar. Məsələn, “Gül Sənavərə neylədi…” na-
ğılının əsas qəhrəmanlarından biri – almadan törəyən Məlik
Cümşüd quru kəllənin sözlərinə əməl edib öz yenilməzliyini
birə-beş artırır və sehrkar dərvişə qalib gəlir. Məlik Cümşüd
görür ki, dərvişin qalaçasında bir at var – yanında iki balası, bir
zümrüd quşu var – yanında iki balası, bir aslan var – yanında iki
balası. Amma atın qabağına ət qoyulub, quşun qabağına ot, as-
lanın qabağına isə arpa tökülüb. Atın, quşun və aslanın öz ba-
laları ilə birlikdə ac-yalavac qaldığını görən Məlik Cümşüd əti
quşla aslanın qabağına qoyur, otla arpanı isə atın qabağına tökür.
Bu xeyirxahlığın müqabilində at, quş və aslan iki baladan birini
Məlik Cümşüdə verir. Beləliklə də bu heyvanlarla Məlik Cüm-
şüdün dostluğu, qardaşlığı başlayır. Məlik Cümşüd dara düşəndə
həmin heyvanların tükünü oda tutub yandırır və onlar dərhal
Məlik Cümşüdün köməyinə gəlirlər (29, 93-111).
Heyvanla insanın bu cür qardaşlıq və dostluğunu əks etdi-
rən bir neçə başqa nağılı da xatırlatmaqla kifayətlənmək istəyi-
rik. “Keçəl Nəzər” (24, 161-166), “Tülküynən dəyirmançı” (24,
31
166-170), “Murtuz” (33, 146-157) nağıllarında qəhrəman tülkü
ilə; “Yanığın nağılı”nda (33, 181-188) qəhrəman it, pişik, siçan-
la dostluq və qardaşlıq edir.
Zoomorfik qoşalıq elementləri dastanlarımızda da müşahi-
də olunur. «Dədə Qorqud» və «Koroğlu» eposları bu baxımdan
daha çox material verir. «Dədə Qorqud»un “Müqəddimə”sində
dastançı dini müqəddəslərdən bəhs etdiyi yerdə mövzunu də-
yişib müxtəlif heyvanlardan danışmağa başlayır. Dədə Qor-
qudun dilindən verilən hikmətamiz kəlamlar sırasında ayrı-ayrı
heyvanlarla bağlı fikirlərə də yer ayrılması eposda zoomorfik
elementlərin öz ifadəsini tapacağından xəbər verir. Məsələyə
konkret olaraq, əkizlər mövzusu baxımından yanaşsaq, görərik
ki, heyvanlar “Dədə Qorqud” eposunda real əsasda təqdim edil-
diyi kimi, mifoloji əsasda da təqdim edilir. Təsadüfi deyil ki,
eposda Qazan xan, Basat kimi adlı-sanlı qəhrəmanlar mifoloji-
zoomorfik mənşəyə bağlanırlar. Eposun bir neçə yerində Qazan
xanın adı quş və heyvanlarla qoşa çəkilir: “Tülü quşun yavrısı,
Amit soyının Aslanı, Qaracuğun qaplanı, qonur atın yiyəsi Salur
Qazan” (94, 46).
Yaxud “Basatın Təpəgözü öldürdüyü boy”da Təpəgöz Ba-
satın kimliyini xəbər aldıqda Basat özünü belə nişan verir:
Atam adın sorar olsan, – Qaba Ağac!
Anam adın dersən, – Qoğan Aslan!
Mənim adım sorarsan, – Aruz oğlu Basatdır (94, 93).
Basatın öz mənşəyini Qaba Ağacla yanaşı, Qoğan Aslanla
da əlaqələndirməsi “Dədə Qorqud” eposunda mifoloji zoomor-
fizmin qabarıq şəkildə ifadə olunması deməkdir.
“Dədə Qorqud” kimi qəhrəmanlıq dastanında bahadırları
güc simvolu olan aslanla əlaqələndirmək diqqətimizi qəhrəman-
lıqda mühüm rol oynayan başqa bir heyvana – ata yönəldir.
Məlum olur ki, ozan hadisələri danışarkən adını çəkdiyi bahadırı
tez-tez həmin bahadırın atı ilə birlikdə xatırladır. Bahadırın öz
adı çəkildiyi kimi, onun mindiyi və minib yürüşə getdiyi atın da
32
adı xüsusi olaraq çəkilir: “Qazan… Qonur atın çəkdirdi, bütün
mindi. Təpəl – qaşqa ayğırına Dondar mindi. Göy bədəvsin tut-
durdu, Qazan bəyin qarındaşı Qaragünə mindi. Ağ bədəvsin çək-
dirdi, Bayandır xanın yağısın basan Şir Şəmsəddin mindi. Bara-
sarın Bayburd hasarından parlayıb uçan Beyrək Boz ayğırına
mindi. Qonur atlı Qazana “keşiş” deyən bəy Yeynək Turı ayğırı-
na mindi. Saya varsam, tükənsə olmaz, Qalın Oğuz bəyləri min-
di. Ala Dağa ala ləşkər ava çıxdı” (94, 46). At adlarının xüsusi
olaraq çəkilməsinə “Dədə Qorqud” eposunun başqa yerlərindən
də misallar gətirmək olar. Amma buna ehtiyac görmədən eposda
atın müqəddəsləşdirilməsi, onun sakral aləmlə əlaqələndirilməsi
faktına nəzər salmaq istəyirik. Belə faktla “Bamsı Beyrək bo-
yu”nda qarşılaşırıq.
Baybörənin tapşırığı ilə bəzirganlar Rum elinə gedib ora-
dan yeniyetmə Beyrək üçün ərməğanlar gətirirlər. Bəzirganların
alıb gətirdikləri bahadır yaraq-yasağı və bir də “dəniz qulunu
boz ayğır”dan ibarətdir. Beyrəyin minəcəyi atın adi at yox, məhz
“dəniz qulunu” olduğunu ozan xüsusi nəzərə çatdırır: Bəzirgan-
lar yatdığı yerdə kafirlər onların üstünə basqın edirlər. Kafirlər
bəzirganlardan birini – böyük qardaşı əsir tuturlar, kiçik qardaş
kafirlərdən yaxa qurtarır. Oğuz elinin sərhədində Beyrəyə rast
gələn kiçik qardaş Beyrəkdən – tanımadığı igiddən kömək is-
təyir. Beyrək düşməni geri oturdandan sonra bəzirgan borclu
qalmaq istəməyib: “Bəy yigit! Bizə sən ərlik işlədin, gəl imdi
bəyəndiyin maldan al”, – deyir. Beyrəyin hansı malları bəyənib
seçdiyini ozan bizə belə çatdırır: “Yigidin gözü bir dəniz qulunu
boz ayrığı tutdu, bir də altı pərli güzü, bir də ağ tozlu yayı tutdu.
Bu üçünü bəyəndi” (94, 54). Beyrək bəzirganın malları içərisin-
də başqa bir şeyi yox, məhz bahadır üçün vacibdən vacib olan-
ları, ilk növbədə isə “dəniz qulunu boz ayrığı” seçir. Qısaca
məzmununu xatırlatdığımız bu epizod boyda dəniz əsilli atın
təkrarən nəzərə çatdırılması baxımından maraq doğurduğu kimi,
bəzirganların iki qardaşdan ibarət olması faktına görə də maraq
doğurur. Biz bir az sonra “Dədə Qorqud” eposunda qardaşlar
mövzusuna ayrıca toxunacağıq. Hələlik onu bildirmək fikrin-
33
dəyik ki, “Bamsı Beyrək boyu”nda bəzirganların iki qardaşdan
ibarət olmasına təsadüfi fakt kimi baxmaq olmaz. Bizcə, bu
faktla ozan “Dədə Qorqud” eposunun poetikasına uyğun olaraq,
obrazla paralel onun əvəzedicisinin təsvirinə çalışır. Bəzirgan
qardaşların bir-biri ilə paralellik yaratması boyun baş qəhrəma-
nını yaxından görməyə və duymağa kömək edir. Bamsı Beyrəyin
qardaşı yoxdur. Bəs o, kiminlə paralellik yaradır? Artıq qeyd et-
diyimiz kimi, ilk növbədə Banıçiçəklə, daha sonra Salur Qazan,
Uruz, Qaragünə, Qarabudaq və b. Oğuz igidləri ilə. Amma Bey-
rəyin bir igid kimi paralelliyi bununla bitmir. Beyrək həm də is-
təkli atı ilə – “dəniz qulunu boz ayğır”la paralellik yaradır. On
altı ilin dustaqlığından qurtarıb, Oğuz elinə getməyə at axtaran
Beyrək öz atının yaxınlıqdakı çəmənlikdə otladığını görüb mü-
təəssir olur: “Baxdı gördü kəndinin dəniz qulunu Boz ayğır bun-
da otlanıb durar. Boz ayğır dəxi Beyrəyi görüb tanıdı, iki aya-
ğının üzərinə durdu, kişnədi. Beyrək dəxi bunu öymüş, görəlim,
xanım, necə öymüş. Aydır:
Açıq-açıq meydana bənzər sənin alıncığın,
İki şəbçırağa bənzər sənin gözçiyəzin,
Əbrişimə bənzər sənin yəliciyin,
İki qoşa qardaşa bənzər sənin qulacığın,
Əri muradına yetirər sənin arxacığın.
At deməzəm sana, qardaş derəm,
qardaşımdan yey!
Başıma iş gəldi, yoldaş derəm
yoldaşımdan yey!” (94, 60)
Beyrəyin atı əsl dərya atı kimi təsvir olunur. On altı illik
ayrılıqdan sonra öz sahibini görən kimi tanımaq məhz dəniz atı-
nın işidir. Adi at üçün mübaliğəli sayacağımız bu təsviri dəniz
atı üçün mübaliğəli saymırıq. Başqa sözlə desək, mübaliğəli təs-
viri mifoloji obrazın təbii təqdiminə xidmət edən bir cəhət kimi
qiymətləndiririk. Atın öz yiyəsini tanıyıb iki ayağı üstündə
qalxıb kişnəməsi müqabilində Beyrəyin dediyi sözlər də bədii
34
cəhətdən diqqətəlayiqdir. Həmin sözlər bənzətmələr üstündə
köklənib. Amma Beyrəyin ata “qardaş”, “yoldaş” deməsi sadəcə
bənzətmə hesab edilməməlidir. Nəzərə alınmalıdır ki, bu bənzət-
mənin alt qatında mifoloji düşüncə tərzinin elementləri gizlənib.
Həmin düşüncə tərzinə görə, Beyrək qeyri-adi xüsusiyyətləri
olan bir bahadır kimi, həqiqətən, dəniz atının qardaşıdır, əkiz-
tayıdır.
Dəniz atı folklorumuz üçün səciyyəvi olan mifoloji obraz-
lardandır. Bu obraza nağıllarda da təsadüf edirik. Məsələn,
“Reyhanın nağılı”nda dərya atının sakral gücündən bəhs olunur.
Həmin atın içdiyi sudan içən Gülcahan adlı bir qadın hamilə qa-
lır və Ayğır Həsən adlı güclü-qüvvətli bir oğlan dərya atının öv-
ladı kimi dünyaya gəlir (31, 151). Dəniz atı və Beyrək “qardaş-
lığı”na oxşar nümunəni isə “Koroğlu” dastanında görürük. Mə-
lumdur ki, Koroğlunun atlarının hər ikisi – həm Qırat, həm də
Dürat dərya atından törəmədir. “Dəniz qulunu boz ayğır” Bey-
rəyə dayaq olduğu kimi, Qıratla Dürat da Koroğlunun dayağıdır.
Beyrək öz atını “qardaş” adlandırdığı kimi, Koroğlu da Qıratı
“qardaş” adlandırır:
Həmzə, atı yaxşı saxla!
At igidin qardaşıdı.
Gündə muğayat olub yoxla!
At igidin qardaşıdı.
Yay olanda dağa yollat!
Yaz olanda ifçin nallat!
Qış olanda məxmər çullat!
At igidin qardaşıdı.
… Sərin-sərin yu suyunan,
Quyruğun bağla muyunan,
Qoç Koroğlu çox öyünən
At igidin qardaşıdı (95, 124).
35
Keçəl Həmzəyə müraciətlə deyilmiş bu sözlərin real məz-
munu ondan ibarətdir ki, Koroğlu Qıratdan nigarandır. Koroğlu
candan əziz tutduğu Qırata lazımi qulluq göstərilməyəcəyindən
ehtiyat edir. Koroğlunun ən başlıca narahatlığı, heç şübhəsiz, is-
təkli atından ayrı düşməsi ilə bağlıdır. Koroğlu bu ayrılığa necə
dözsün ki, onun ən çətin məqamda dardan qurtarmağı çox vaxt
Qıratın hesabına mümkün olub. Amma bütün bu reallıqlar içəri-
sində bir mifoloji məzmun da var. Həmin mifoloji məzmun Qo-
şabulaq möcüzəsindən (su başlanğıcından) yeni bir varlıq (qeyri-
adi bahadır və qeyri-adi aşıq) kimi doğulan Koroğlu ilə dərya
atından (su başlanğıcından) törəyən Qıratın mifoloji qardaşlığını
ifadə edir. «At igidin qardaşıdı» deyən Koroğlu real insan və at
münasibətləri ilə yanaşı, insanla atın mifoloji qardaşlığına da
işarə etmiş olur.
Folklorda baş qəhrəman və onun oxşarı problemi ətrafında
düşüncələr belə qənaətə gəlməyə əsas verir ki, həmin problem
ilk növbədə mifoloji müstəvidə öyrənilməlidir. Çünki məsələnin
məğzi məhz mifoloji müstəvidə açılır. Məhz əkizlər mifi ilə
tutuşdurmalar müsbət qəhrəman və onun oxşarının qoşalıq yarat-
masından bəhs edən folklor nümunələrini düzgün istiqamətdə
araşdırmağa kömək edir. Əkizlər mifində qoşalıq yaradan qar-
daşlar (yaxud da qardaş və bacılar) adi insanlardan fərqləndikləri
kimi, müxtəlif nağıl və dastanlarda biri digərinin oxşarına çevri-
lən obrazlar da az və ya çox dərəcədə qeyri-adi mənşəyə bağlı
olmaları ilə seçilirlər.
Məlumdur ki, folklorda qeyri-adi mənşə xeyiri və şəri təm-
sil etməsi baxımından iki cürdür. Bir sıra mənfi obrazlar şəri, bir
sıra müsbət obrazlarsa xeyiri təmsil edən mifoloji mənşəyə bağ-
lanırlar. Sehrli almadan törəyən qəhrəman, nəzir-niyaz sayəsində
doğulan qəhrəman, həmçinin həmin qəhrəmanların oxşarları
mifoloji başlanğıcını, bir qayda olaraq, xeyiri təmsil edən qeyri-
adi qüvvələrdən götürürlər. Öz başlanğıcını xeyiri təmsil edən
qeyri-adi qüvvələrdən götürmək heyvanlarla mifoloji paralellik
yaradan bəzi obrazlara da aiddir.
36
3. Mənfi əvəzedici
Folklorda qəhrəmanın müsbət əvəzedicisi kimi, mənfi
əvəzedicisi də mənşəcə əkizlər mifinə gedib çıxır. Mifoloji tə-
səvvürə görə, əkizlər arasında qarşılıqlı rəğbət və məhəbbət ol-
duğu kimi, rəqabət və ədavət də ola bilər. Əkizlər arasında rə-
qabət ana bətnindəcə başlayır. Onlar doğuluş anında kimin birin-
ci olması, başqa sözlə, kimin yaşca böyük olması üstündə mü-
bahisə edirlər (249, 174). Bir-birinə rəqib olan əkizlər ayrı-ayrı-
lıqda xeyirin və şərin təmsilçisinə çevrilirlər. Bunu nəzərə alıb
tədqiqatçıların bir çoxu əkizlər mifini dualist dünyagörüşlə əla-
qələndirirlər. Dual təşkilatı ictimai quruluşun ən ilkin formala-
rından biri sayan A.M.Zolotaryov mif və nağıllarda rəqib qar-
daşlarla bağlı çoxsaylı süjetləri məhz həmin təşkilatla əlaqələn-
dirir A.M.Zolotaryovun fikirlərinə əsaslanan E.D.Tursunov qə-
dim türk dünyagörüşündə, cəmiyyətində və folklorunda dualiz-
min qabarıq ifadəsini görür. Qədim türk cəmiyyətinin iki tirəyə
bölünməsini səciyyəvi bir hal hesab edən E.D.Tursunov özündən
əvvəlki tədqiqatçılara, o cümlədən H.Qumilyov, L.P.Potapov,
Ç.Vəlixanov, M.İnanc kimi araşdırıcıların mülahizələrinə əsasla-
nıb qədim türklərin Qərb və Şərq xaqanlığına; altayların qara
nayman və göy nayman; teleutların ağ tumat və qara tumat; şor-
ların qara şor və sarı şor; noqayların ağ noqay və qara noqay; qa-
zaxların, Türkiyə və Azərbaycan türklərinin ağqoyunlu və qara-
qoyunlu tirələrinə bölünməsini dual dünyagörüşün əlamətləri
kimi diqqətə çatdırır (239, 19-20). E.D.Tursunov siniflərin
meydana gəldiyi ilkin dövrlərdə ikili sistemlə yanaşı, üçlü sis-
temində mövcud olduğunu yaddan çıxarmır və qədim hunların
xuan, lan və süybi sülalələrinə bölünməsini; qazaxlarda torpaq-
ların tayfalar arasında böyük, orta və kiçik qollar üzrə paylan-
masını məhz üçlü sistemə misal çəkir (239, 32). Folklorda iki
qardaş süjetləri ilə bərabər, üç qardaş süjetlərinin də geniş yer
tutması onu göstərir ki, həmin süjetlər yalnız ikili sistemin yox,
həm də üçlü sistemin əlamətlərini əks etdirir. Yeri gəlmişkən
qeyd edək ki, əkizlərin iki, üç, otuz və s. sayda olması mifolo-
37
giyada qeydə alınan faktlardandır. Odur ki, əkizlər mifinin folk-
lordakı əlamətləri araşdırılarkən müxtəlif sayda (iki, üç, yeddi və
s. miqdarda) qardaş və bacıdan bəhs edilməsi təbii sayılmalıdır.
Qardaş və bacıların sayca neçə olmasından asılı olmayaraq, in-
diki halda bizi maraqlandıran əsas məsələ onlar arasında ziddiy-
yətlərin olması, qardaşların bir-birinə rəqib kimi baxmalarıdır.
Əkiz qardaşların əks qütblərdə dayanması motivi bizim
folklorun bəzi nümunələrində öz ifadəsini tapıb. Qubadlı bölgə-
sindən toplanan “Ekiz qardaşlar” nağılı bu baxımdan səciyyə-
vidir. Nağıl bir şahzadə ilə bir naxırçının sərgüzəştlərindən bəhs
edir. Nağılda şahzadənin naxırçı ilə əkiz qardaş olmasından söh-
bət açılmasa da, naxırçının dediyi bu sözlər nağıl söyləyicisinin
toxunmadığı nöqtələrə aydınlıq gətirir: “Padşah sağ olsun, sən
də, mən də bir toxumnan əməl gəlmişik” (24, 291). Naxırçının
sözlərindən bəlii olur ki, bir-birlərindən ayrı düşsələr də, şah-
zadə ilə naxırçı əkiz qardaşdırlar. Əkiz olduqlarından qardaşların
hər ikisinin qeyri-adiliyi var. Bu qeyri-adilik son dərəcə ağıllı
olmaqdan, ən çətin suala cavab tapa bilməkdən ibarətdir. Görü-
cülük xüsusiyyəti olan qardaşlar inəyin qarnındakı balanın er-
kək, yoxsa dişi olduğunu, balanın hansı rəngdə olduğunu, qaşqa
olub-olmadığını qabaqcadan söyləyə bilirlər. Qardaşının yüksək
ağıl sahibi olduğunu görən şahzadə padşahlıq taxtına çıxandan
sonra onu (əkiz qardaşını) özünə vəzir götürmək istəyir. Amma
şahzadə bu istəyinə çata bilmir, çünki qardaşı başına qoyun
dərisi keçirib, keçəl qız cildinə girib ondan gizlənir. Naxırçının
qəti fikri budur ki, əkiz qardaşların yolları, qismət və taleləri
başqa-başqadır, onlar bir yerdə ola bilməzlər. Maraqlıdır ki,
kontaminasiya yolu ilə nağıla daxil edilən süjetdə də son dərəcə
mehriban dolanan iki qardaşın axırda bir-birinə düşmən kəsilmə-
sindən söhbət açılır. Naxırçı bu əhvalatı danışmaqla qardaşların
axıracan bir yerdə mehribancasına davranacağının qeyri-müm-
künlüyünü sübuta yetirmək istəyir. Naxırçı qardaş şahzadə qar-
daşına yekun olaraq deyir: “Allah-tala taleh yazanda saa bir ağ
qoş göndərib, buynuzdu, kərə quyruxlu qoşdu. Maa da bir qara
qoş göndərib, buynuzsuz, quyruxsuz qoşdu. Ona göra ki, buynu-
38
zunnan quyruğunu qatdayıb qoparıb. İndi mən saa vəzir olam-
mərəm, talehimiz ayrı cürə yazılıb” (24, 291-292). Naxırçının bu
sözləri əkizlərin əks qütblərdə dayanmasından xəbər verir. Əkiz-
lərdən biri ağ qoçu, digəri qara qoçu təmsil edirsə, bu, o demək-
dir ki, nağılda əkizlik dualizm dünyagörüşü ilə əlaqədəndirilir.
Nümunə gətirdiyimiz “Ekiz qardaşlar” nağılı əkizlərin,
həmçinin əkiz olmayan qardaşların bir-birinə qarşı durması ami-
lini diqqət mərkəzinə çəkməyi zərurətə çevirir. Ehtiyac yaranır
ki, qardaşların bir-birinə qarşı durmasının mifoloji kökləri araş-
dırılsın. Bu istiqamətdə araşdırma isə Ülgen və Erlik münasibət-
lərini yada salır.
Türk xalqlarının ortaq mifoloji obrazlarından olan Ülgen
xeyiri, Erlik şəri; Ülgen göyüzünü, Erlik yeraltı dünyanı təmsil
edən fövqəltəbii qüvvədir. Bu iki qardaşdan birincisi – Ülgen
“ağ”, “parlaq” kimi təyinlərlə tanınırsa, ikincisi – Erlik ən çox
“qara” təyini ilə tanınır. Ülgen dünyanın ən uca dağında, qızıl
sarayda, qızıl taxt-tacda oturduğu halda, Erlik yerin altında, qara
palçıqdan, yaxud qara dəmirdən hörülmüş bir sarayda oturur. Ül-
gen demiurqdur, o, insanlara kömək edir. İnama görə, insanlara
odu bəxş edən Ülgendir. Gecələr yer altından çıxıb, qara-keçəl
öküzdə gəzən Erlik isə yer üzünün ən gözəl qadınlarını və kişilə-
rini öldürür, onları özünün qulluqçusuna çevirir. Erlik ölənlərin
ruhunu özünə tabe etdirir və onları yer üzünə göndərir ki, şər
işlər törətsinlər (249, 546-547; 667-668).
Əkiz qardaşlar arasında rəqabətin ümumtürk folklorundakı
səciyyəvi nümunələrindən birini yakut “Elleyada”sında görürük.
Mədəni qəhrəman (Elley) barədə əfsanə və rəvayətlərdən ibarət
olan “Elleyada”da Elleylə Omoqoy arasında qarşılıqlı əlaqə və
münaqişə diqqət mərkəzindədir. Düşmən təzyiqi nəticəsində ata
yurdlarından didərgin düşən və cənubdan şimala doğru köç et-
mək məcburiyyəti qarşısında qalan bu soydaşlar yeni yurdda bi-
rincilik qovğası aparası olurlar və bu qovğa yakut rəvayətlərində
geniş əksini tapır. A.P.Okladnikovun sözləri ilə desək “Elley və
Omoqoy barədə rəvayətlərin əsasında ilahi mənşəli əkiz-qəhrə-
manlardan bəhs edən qədim beynəlxalq süjet durur” (250, 6).
39
Qardaşların rəqabətindən bəhs edən nümunələrə Azərbay-
can folklorundan da xeyli misal çəkmək olar.
Azərbaycan əfsanələrinin birində əkin-biçinlə məşğul olan
iki qardaşdan söhbət açılır. Qardaşlardan biri: “Açmışam, gəl
çörəh yeyəh”, – deyir. O biri qardaş: “Namaz qılax, sora yeyəh”,
– deyəndə birinci qardaş açıqlanıb “qardaşını vırır yabıya, qal-
dırır göyə”. Əfsanəyə görə, göydəki ay yaba ilə göyə qaldırılan
qardaşdır, ayın üzündəki ləkə yabanın yeridir (24, 30). Bu əfsanə
iki cəhətdən “Dədə Qorqud” boyları ilə səsləşir. Birinci cəhət
budur ki, əfsanədə “Dədə Qorqud” boylarında olduğu kimi, qə-
dim türk dünyagörüşü İslam dünyagörüşü ilə toqquşur. “Dədə
Qorqud” eposunun “Dəli Domrul” boyunda Dəli Domrul ölüm
mələyini – Əzrayılı tanımadığı kimi, nümunə gətirdiyimiz əfsa-
nənin də qəhrəmanlarından biri şəriətin mühüm bir şərti olan
namazı qəbul etmək istəmir. Əfsanəni «Dədə Qorqud» boylarına
yaxınlaşdıran ikinci cəhət doğma adamlar arasında münaqişənin
olmasıdır. İki qardaş arasında münaqişənin ölüm-dirimlə nəticə-
lənən formasına «Dədə Qorqud» eposunda da rast gəlirik.
Əkizlər mifi folklorda, təbii ki, dəyişilmiş şəkildə özünü
göstərir. Dəyişikliyin mühüm əlamətlərindən biri əkiz qardaşların
yerinə əkiz olmayan qardaşlarla, yaxud hansı baxımdansa doğma
olan adamlarla bağlı obrazlara folklorda daha çox təsadüf edilmə-
sidir. Belə obrazlar “Dədə Qorqud” eposu üçün də səciyyəvidir.
“Dədə Qorqud” eposundakı “Basatın Təpəgözü öldürdüyü
boy”u nəzərdən keçirək. Yadımıza salaq ki, həmin boyda qardaş
məsələsi diqqət mərkəzindədir. Boyun əsas münaqişəsi olan
Oğuz eli – Təpəgöz toqquşmasının həlledici döyüşü (Basatın Tə-
pəgözlə vuruşması) öz başlanğıcını Basatın böyük qardaşı Qıyan
Səlcuqun ölümündün götürür. Qıyan Səlcuqun Təpəgöz əlində
həlak olması Basatın qəlbini intiqam hissi ilə doldurur və Basat
ağlasığmaz bir addım atır – Təpəgözlə təkbətək döyüşə qərar
verir. Amma bu döyüşün qardaş münaqişəsinə bir dəxli varmı?
Bizcə, var. Məsələ burasındadır ki, Basat aslan südü ilə bəslənib.
Mətnin alt qatında Basat aslan balaları ilə qardaş olduğu kimi,
müəyyən mənada Təpəgözlə də qardaşdır. Bu qardaşlığın qısa
40
tarixçəsi belədir: “Bayındır xan bəylər ilə seyrana yetmişlərdi.
Bu binarın üzərinə gəldilər. Gördülər ki, bir ibrət nəsnə yatır,
başı-götü bəlirsiz. Çevrə aldılar. Endi bir yigit, bunu dəpdi. Dəp-
dikcə böyüdü. Bir qaç yigit dəxi dəpdilər, dəpdilər. Dəpdiklə-
rincə böyüdü. Aruz qoca dəxi enüb dəpələdi, mahmızı toqundu,
yığanaq yarıldı, içindən bir oğlan çıqdı. Gövdəsi adam, dəpə-
sində bir gözü var. Aruz aldı bu oğlanı ətəginə sarıdı. Aydır: –
Xanım, munu mana verin! Oğlum Basatla yaşlıyayım, – dedi.
Bayindır xan: – Sənin olsun! – dedi. Aruz Dəpəgözü aldı, evinə
gətirdi” (94, 90). Nə qədər çətin olsa da (neçə dayənin canın
alandan sonra əcaib uşağa qazan-qazan süd içirmək lazım gəlsə
də) Təpəgözü Basatla bir yerdə bəsləyib boya-başa çatdırmaq
mümkün olur. Oğuz eli ilə, o cümlədən Basatla düşmənçilik Tə-
pəgözün adam əti yeməsindən və Aruzun onu evdən qovma-
sından sonra başlayır. Boyda qeyd olunan cüt qardaşlar (Qıyan
Səlcuq – Basat, Qazan xan – Qaragünə, həmçinin bir qarının iki
oğlu) arasında heç bir ədavətdən söhbət getmədiyi halda, Təpə-
gözlə Basat bir-birlərinə qənim kəsiləsi olurlar.
Təpəgözün Basatla, bütövlükdə Oğuz eli ilə düşmənçiliyi-
nin səbəbi aydındır: Aruzun Qonur Qoca Sarı Çoban adlı bir
çobanı sakral aləmə xas yasağı pozub pəri qızına qarşı zina işlət-
diyinə görə həmin qız Oğuz elindən qisas almaq qərarına gəlir
və Qonur Qoca Sarı Çobanın zinasından doğduğu Təpəgözü
Oğuz elinə bir bəla kimi göndərir. Qonur Qoca Sarı Çoban sak-
ral aləmin nizam-intizamını pozduğuna görə pəri də Təpəgözün
əli ilə Oğuz elinin nizam-intizamını pozmaq istəyir. Sakral alə-
min qayda-qanununa xələl gətirmədiyi məqamlarda sakral aləm
“sakin”lərinin – dəniz atlarının, Zümrüd quşlarının… qəhrəmana
yardımçı olması epizodlarına nağıllarda çox rast gəlmişik.
Amma Təpəgöz əhvalatı həmin epizodların heç birinə bənzəmir.
Təpəgöz əhvalatı çayın qabağını kəsib camaatı susuz qoyan
əjdaha, gözəl qızları oğurlayıb öz qalasında tilsimə salan div
əhvalatlarına bənzəyir. Fərq burasındadır ki, Təpəgöz Oğuz eli
ilə qohumdur, yuxarıda qeyd etdiyimiz kimi, Basatla müəyyən
mənada qardaşdır. Qonur Qoca Sarı Çobanın Oğuz elində başqa
41
birinin yox, məhz Aruzun çobanı olması və Təpəgözün məhz hə-
min çobandan törəməsi Təpəgözü Basata bir az da yaxınlaşdırır.
Yeganə gözü çıxarılandan sonra nə qədər cəhd eləsə də, Basatı
öldürə bilməyən Təpəgöz sonda Basatdan aman diləyəsi olur.
Boyun bu yeri həm də Təpəgözün dilindən deyilən “qardaş” sö-
zü ilə maraq doğurur. Təpəgöz Basata xitabla: «Əmdi qardaşız,
qıyma mana!» – deyir (94, 93). Bu, o deməkdir ki, Oğuz elinə
düşmən kəsilən Təpəgöz hardasa Basatı özünə qardaş bilir və
qardaş bildiyi adama qarşı vuruşur. Təpəgözün missiyası elə
bundan ibarətdir. Barmağına qızıl üzük taxıb Təpəgözü oxbat-
maz, qılınckəsməz məxluqa döndərməkdə anasının məqsədi, yu-
xarıda qeyd etdiyimiz kimi, Təpəgöz vasitəsilə Oğuz elinin ni-
zamını altı-üst etməkdir. Belə nizamlardan biri qardaş birliyidir,
iki qardaşın bir yerdə güç-qüvvət yaratmasıdır. Diqqət yetirin,
görün Təpəgözün öldürdükləri və yaraladıqları sırasında kimlər
var? Basatın qardaşı Qıyan Səlcuqla yanaşı, bir qarının iki oğ-
lundan biri, Salur Qazanın qardaşı Qaragünə. Qardaş birliklə-
rinin ən qüdrətlisi Basat – Təpəgöz birliyi ola bilərdi. Bayandır
xandan Təpəgözü istəyib onu öz evinə gətirmək və Təpəgözü
Basatla birlikdə böyütməkdə Alp Aruzun da niyyəti aslan südü
ilə bəslənən Basatın gücünü (o cümlədən Oğuz elinin qüdrətini)
birə-beş artırmaqdır. Bildiyimiz kimi, Alp Aruzun bu niyyəti baş
tutmur. Hərəkətləri Alp Aruzun niyyətinə qətiyyən uyğun gəl-
məyən Təpəgöz Basatın həqiqi yox, yalançı qardaşına çevrilir.
Ona görə yox ki, Təpəgözlə Basatın ata-anaları ayrıdır. Ən çox
ona görə ki, Təpəgözlə Basatın bir obraz kimi semantikası
başqa-başqadır. Basat xeyiri təmsil etdiyi halda, Təpəgöz şəri
təmsil edir. Şəri təmsil edən xeyiri təmsil edənin məhz mənfi
əvəzedicisi, həqiqi yox, yalançı qardaşı ola bilər. Biz burada
“yalançı” sözünü işlətməklə “Basatın Təpəgözü öldürdüyü
boy”dan bir məqama diqqət yetirmək istəyirik. İki oğlundan biri
Təpəgözə yem olan və ikinci oğlunu da itirmək təhlükəsi qar-
şısında qalan bir qarı Basatdan imdad diləyərkən Təpəgöz ba-
rədə belə deyir: “Yalancı dünya yüzündə bir ər qopdu” (94, 91).
S.Rzasoy burada Təpəgözün yer-yurdunu bildirən “yalançı
42
dünya” ifadəsini xaos aləmi mənasında götürür. Təpəgözün xaos
aləmi ilə bağlı olması və kosmosa qarşı durması məsələsində elə
bir qaranlıq cəhət yoxdur. Müəyyən qədər qaranlıq qalan xaos
aləminin “yalançı dünya” adlandırılması məsələsidir. S.Rzasoy
özündən əvvəlki tədqiqatlara əsaslanıb yeraltı dünyanın “yalançı
dünya” adlandırılmasını tərsinəlik cəhəti ilə əlaqələndirir: “Yer-
altı dünyaya… səfər edən qəhrəman burada… Yerüstü dünyanın
tərsi olan dünya ilə qarşılaşır. Burada atın qabağında ət, quşun
qabağında dən olur. Qəhrəman hər heyvanın yemini özünə
verməklə… xaosu aradan qaldırır, kosmik nizam yaradır» (132,
371-375). Yeraltı dünyanın Yerüstü dünya ilə tərsinəlik təşkil
etməsi və “yalanla” bağlı olması məsələsinə E.Tursunov xüsusi
yer verir. E.Tursunov uydurma nağıl (skazka – небылица) qəh-
rəmanıının söylədiyi “altı yox qazanda yemək bişirmək” tipli ya-
lanları onun (nağıl qəhrəmanının) Yeraltı dünyada gördüklərinin
təsviri hesab edir (239, 109). E.Tursunovun Yeraltı dünyanı ya-
lanla (bu dünyada gördüklərimizin tərsinəsi ilə) əlaqələndirməsi,
“Dədə Qorqud” eposunda işlənən “yalançı dünya” ifadəsinin
təsadüfi olmadığını göstərir və folklorda “yalançı” təyininin
digər işlənmə məqamlarını yada salır. Məlumdur ki, folklorda
həqiqi padşah – yalançı padşah, həqiqi pəhləvan – yalançı pəhlə-
van, həqiqi tacir – yalançı tacir, həqiqi rəmmal – yalançı rəmmal
və s. kimi paralellərlə qarşılaşırıq. Həmin paralellər baxımından
yanaşıb Təpəgözün mənsub olduğu xaos dünyasını “yalançı dün-
ya” sayırıqsa, onda “yalançı” təyinini birbaşa Təpəgözün özünə
də aid edə bilərik. Əgər Təpəgözü evə gətirən Alp Aruzun
niyyəti baş tutsaydı, onda Təpəgöz həqiqi oğul, həqiqi qardaş,
həqiqi igid olacaqdı. Təpəgöz Alp Aruzun istəyinin tam əksinə
hərəkət etdiyinə görə yalançı oğul, yalançı qardaş, yalançı igid
olur. Güman edirik ki, Təpəgözün çıxdığı məkanın eposda
“yalançı dünya” adlandırılması Təpəgözün yalançı oğul, yalançı
qardaş, yalançı igid olması ilə daha çox bağlıdır. Təpəgöz
yalançı oğul, yalançı qardaş və yalançı igid olmaqla Basatın
mənfi əvəzedicisinə çevrilir. Belə mənfi əvəzediciyə “Bamsı
Beyrək boyu”nda da rast gəlirik. Bu, Yalançı oğlu Yalancıqdır.
43
Yalançı oğlu Yalancıq Bamsı Beyrəyin yaxın yoldaşların-
dan, arxadaşlarından biridir. O dərəcədə yaxın ki, Beyrək öz ni-
şanlısı Banıçiçəyin toxuduğu köynəyi ona (Yalançı oğlu Yalan-
cığa) bağışlayıb. Belə bir münasibətin müqabilində Yalançı oğlu
Yalancıq Beyrəyə sadiq olmalı, Beyrəyə münasibətdə Qazan,
Uruz, Qaragünə, Qarabudaq tutan mövqeni tutmalıdır. Amma
Yalançı oğlu Yalancıq tamamilə əks mövqe tutur: bütün igidlər
Beyrəyin yoxa çıxmasından narahat olduğu, üzüntü keçirdiyi və
onun tapılmasına çalışdığı halda, Yalançı oğlu Yalancıq fürsət-
dən istifadə edib Beyrəyin nişanlısı ilə evlənmək fikrinə düşür.
Bu məqsədinə çatmaq üçün Yalançı oğlu Yalancıq hiyləyə əl
atır. Beyrəyin bağışladığı köynəyi qana bulayıb Bayandır xanı
inandırır ki, Beyrək ölüb. Şərtə görə, Beyrəyin nişanlısı Bey-
rəyin “öldü” xəbərini gətirənə ərə getməlidir. Yalançı oğlu Ya-
lancıq barədəki söhbətə bir az ara verib, qeyd edək ki, hiylə iş-
lətmək həqiqi qəhrəmandan gücsüz olan yalançı qəhrəmanın
səciyyəvi cəhətlərindən biridir. Bu cəhət dağıdıcı gücü olan
Təpəgözün özünə də aid deyilmi? İlkin mərhələdə aid deyil.
Amma sonrakı mərhələdə aiddir. İlkin mərhələdə Təpəgöz heç
kəsdən və heç nədən qorxub-çəkinmədən adam yeyir, Oğuz elinə
meydan oxuyur. Təpəgöz hiyləyə yalnız dara düşəndə, yeganə
gözünü itirib ölümün lap yaxınlıqda olduğunu anlayanda əl atır.
Təpəgöz barmağındakı sehrli üzüyü Basata verib onu inandırır
ki, bundan sonra sənə ox və qılınc kar eləməyəcək. Amma Basat
döyüş başlayanda üzüyü öz barmağında yox, Təpəgözün ayağı
altında görür və kənara sıçrayıb canını qurtarır (94, 92). Bu,
Təpəgözün birinci hiyləsidir. İkinci hiylə Təpəgözün bir günbəzi
Basata göstərib: “Mənim xəzinəm var. Ol qocalar (Təpəgözün
yemək-içməyini hazırlayan qocalar – M.K.) almasınlar. Var,
möhürlə!” – deyib Basatı ora göndərməsidir. “Altun axça”nı gö-
rüb özünü unudan Basatın günbəzdən sağ-salamat qurtarması
yalnız Allahın köməyi ilə mümkün olur (94, 92). Təpəgöz Basa-
tın bu dəfə də ölümdən can qurtardığını görəndə üçüncü hiyləyə
əl atır: “Dəpəgöz aydır: – Sana ölüm yox imiş. Şol mağarayı
gördünmü?
44
Basat aydır: – Gördüm.
Aydır: – Anda iki qılıc var. Biri qınlı, biri qınsız. Ol qınsız
kəsər mənim başımı. Var, gətir, mənim başımı kəs! – dedi.
Basat mağara qapısına vardı. Gördü bir qınsız qılıc dur-
maz, enər, çıxar” (94, 92). Basatı mağaraya göndərməkdə Təpə-
gözün niyyəti Basatı həmin enib-qalxan sehrli qılınca tuş etmək
və onun ölümünə bu yolla nail olmaqdır. Basat sehrli qılıncı oxla
vurub yerə salır və Təpəgözü həmin sehrli qılıncla öldürür. Fi-
ziki, yaxud da mənəvi cəhətdən ölüm mənfi əvəzedicinin folk-
lorda tez-tez rastlaşdığımız səciyyəvi aqibətidir. Belə aqibət Ya-
lançı oğlu Yalancığa da aiddir. Beyrək dustaqlıqdan qayıdandan
sonra niyyəti alt-üst olan Yalançı oğlu Yalancıq yalnız Beyrəyin
mərhəməti sayəsində sağ qala bilir.
Yalançı oğlu Yalancığın “Dədə Qorqud” eposunda təsadüfi
obraz olmadığını “Dirsə xan oğlu Buğac boyu”nda Dirsə xanın
qırx silahdaşı da göstərir. Dirsə xana arxa, dayaq olmaq bu qırx
silahdaşın öhdəsinə düşən əsas işdir. Amma qırx silahdaş öhdə-
sinə düşən işi axıracan yerinə yetirmək əvəzinə, xəyanət yolu tu-
tur. Xəyanətin kökündə duran paxıllıq hissidir. Bu hiss qırx
silahdaşda Dirsə xanın oğlu Buğac böyük şücaət göstərib ad-san
qazanandan sonra baş qaldırır. Dirsə xanın Buğaca bəylik ver-
məsi və qırx silahdaşa qabaqlar göstərdiyi diqqəti göstərməməsi
onları narazı salır. Bəylik taxtına çıxan Buğacın qırx silahdaşı,
yəni atasının yaxın adamlarını «anmaz olması» bu narazılığı da-
ha da artırır. Qırx silahdaş Dirsə xanın əli ilə Buğacı aradan gö-
türmək qərarına gəlir. Qərarı həyata keçirməkdə ən tutarlı vasitə
yalandır. Qırx silahdaş yalanlar uydurub Buğacı gözdən salmaq
və onun ölümünə nail olmağa çalışır: “Görürmüsən, Dirsə xan,
nələr oldu! Yarımasın, yarçımasın, sənin oğlun kür qopdu, ərcəl
qopdu: qırx yigidin boyuna aldı, Qalın Oğuzun üstünə yürüş
etdi; nə yerdə bir gözəl qopdusa çəkib aldı; ağ saqqalı qocanın
ağzın söydü, ağ birçəkli qarının südün dartdı” (94, 41). Qırx
igiddən iyirmisinin söylədiyi yalana yerdə qalan iyirmisi də qat
verir: “Qalxıbanı, Dirsə xan, sənin oğlun yerindən uru durdu,
köksü gözəl qaba dağa ava çıxdı. Sən var ikən av avladı, quş
45
quşladı; anasının yanına alıb gəldi, al şərabın itisindəən aldı,
içdi; anasıyla söhbət elədi, atasına qəsd elədi... Arquru yatan Ala
dağdan xəbər keçə, xanlar xanı Bayındıra xəbər vara; “Dirsə
xanın oğlu böylə bidət eləmiş” deyələr, səni çağırdalar, Bayındır
xanın qatında sənə qəzəb ola. Böylə oğul nənə gərək, öldürsənə!
– dedilər (94, 41). Göründüyü kimi, qırx silahdaş yalan uydur-
maqla bərabər, Dirsə xanı həm də el qınağı ilə, xanlar xanı Ba-
yandır xanın qəzəbinə gələcəyi ilə qorxudur. Və nəticədə Dirsə
xan qırx silahdaşın felinə uyub yeganə oğlunu ovda oxla vurub
ölümcül yaralayır.
Dirsə xanın qırx silahdaşı əslində qırx ayrı-ayrı obraz yox,
bir obrazdır və vahid obraz kimi vahid bədii funksiya daşıyır. Bu
obraz yalançı yoldaş obrazıdır, Dirsə xanın mənfi əvəzedicisidir.
Dirsə xanın mənfi əvəzedicisinin mahiyyətini düzgün başa
düşmək üçün bu obrazı Dirsə xanın xatununun ətrafındakı qırx
incəbelli qızla, yaxud Buğacın ətrafındakı qırx igidlə müqayisə
etmək yerinə düşərdi. Qırx incəbelli qız dar gündə Dirsə xanın
xatununun yanındadır, xatuna arxa-dayaqdır. Xatun, oğlu Buğacı
ölümdən qurtarmağa gedəndə məhz qırx incəbelli qızla gedir.
Həmin cəhət eynilə Buğacın qırx yoldaşına da aiddir. Buğac
atasını xilas etmək yürüşünə məhz qırx yoldaşı ilə birgə çıxır.
Maraqlıdır ki, ozan Dirsə xanın qırx yoldaşının mənfi xislətini
daha qabarıq çatdırmaq üçün “qırx igid” ifadəsini “qırx nökər”,
“qırx namərd” ifadələri ilə əvəz edir. Dirsə xanın əl-qolunu
bağlayıb kafirə təslim etmək dastanda namərdlərin çirkin niyyəti
kimi təqdim olunur. Başqa mənfi əvəzedicilərdə gördüyümüz
aqibətdən Dirsə xanın namərdlik yolu tutan qırx silahdaşı da
yaxa qurtara bilmir. Buğac başının qırx igidi ilə birlikdə atasını
xilas etməyə gəldikdə qırx namərddən kimisinin boynunu vurur,
kimisini isə dustaq edir.
Dirsə xan – qırx namərd əhvalatının bəzi elementlərini
“Qazan bəyin oğlu Uruz bəyin dutsaq olduğu boy”da da görü-
rük. Qazan xan kafirlərlə döyüşdən sonra oğlu Uruzu qoyduğu
yerdə tapa bilməyib öz yoldaşlarından soruşur: “ – A bəylər, oğ-
46
lan qancaru getdi ola? – dedi. Bəylər aydır: – Oğlan quş yürəkli
olur. Qaçıb anasına getmişdir, – dedilər.
Qazan qarardı, döndü. Aydır: – Bəylər, Tanrı bizə bir kür
oğul vermiş. Varayın, anı anasının yanından alayın, qılıcla para-
layın, altı bölük edəyin, altı yolun ayırdında buraxayın. Bir dəxi
kimsə yazı yerdə yoldaş qoyub qaçmaya, – dedi” (94, 68). Qa-
zan xanın öz oğlundan narazı olduğu bəylərə yaxşı bəllidir. Bəy-
lər yaxşı bilirlər ki, Qazan xan məclisdə Uruza baxıb: “On altı
yaş yaşladın… Yay çəkmədin, ox atmadın… qan tökmədin”, –
deyərək ağlayıb (94, 66). Bəylər bilirlər ki, Uruz atasına: “A bəy
baba!.. Qaçan sən məni alıb kafir sərhəddinə çıxaardın, qılıc
çalıb baş kəsdin? Mən səndən nə gördüm, nə öyrənim?” – ca-
vabını verib (94, 66). Bəylər bilirlər ki, Qazan xan Uruzun bu
sözlərindən sonra ova çıxmaq, ox atdığı yerləri, cida sındırdığı
yerləri, qılınc çalıb baş kəsdiyi yerləri oğluna göstərmək fikrinə
düşüb. Qazan xan ovda ikən düşmən hücum edib və Qazan xan
Uruza məsləhət görüb ki, bir uca yerdə durub döyüşə tamaşa
eləsin, necə döyüşmək lazım olduğunu atasına baxıb öyrənsin.
Bütün bu əhvalatlar Qazan xanın silahdaşlarının iştirakı ilə baş
verdiyi halda, onlar onsız da oğlundan bədgüman olan Qazan
xanın şübhələrini daha da artırır, atanı doğma oğula qarşı qızış-
dırmış olurlar. Düzdür, tezliklə əsl həqiqət üzə çıxır. Məlum olur
ki, Uruz heç də “quş ürəkli” deyil, o, heç də döyüş zamanı anası-
nın yanına qaçmayıb, əksinə, igidcəsinə döyüşüb və düşmənə
əsir düşüb. Həqiqətin tezliklə üzə çıxması, təbii ki, Qazan xanın
qəzəbini soyudur, silahdaşlar ata ilə oğul arasında heç bir müna-
qişə törədə bilmirlər və beləliklə də Qazan xanın silahdaşlarını
“namərd” adlandırmağa ciddi bir əsas qalmır. Amma mətnin alt
qatında silahdaşların paxıllıq mərəzinin əlamətləri gizlənir.
Silahdaşlar, çox güman ki, Qazan xan – Uruz yaxınlığına özləri-
nin Qazan xandan uzaqlaşmasına səbəb olacaq bir təhlükə kimi
baxırlar və ona görə “qaçıb anasının yanına getmişdir” deyib
Uruzu Qazan xanın gözündən salmağa çalışırlar. Bu cəhd baş
tutmadığına görə əvvəlki münasibətlər pozulmur və silahdaşlarla
Qazan xan arasında düşmənçilik yaranmır.
47
Doğma adamlarla Qazan xan arasında düşmənçiliyi das-
tanın on ikinci boyunda görürük. Bu boy İç Oğuzla Dış Oğuzun
toqquşmasından bəhs edir. Məlumdur ki, İç Oğuz və Dış Oğuz
vahid bir cəmiyyətin – Oğuz elinin iki ayrı-ayrı qoludur. İç Oğuz
və Dış Oğuz Ağqoyunlu və Qaraqoyunlu qollarının eposdakı
analoqudur. Ağqoyunlu – Qaraqoyunlu bölgüləri kimi, İç Oğuz
– dış Oğuz bölgüləri də dualist dünyagörüşün təzahürüdür.
Amma dualist dünyagörüşün bir çox başqa təzahür formaların-
dan fərqli olaraq, İc Oğuz – Dış Oğuz, Ağqoyunlu – Qaraqo-
yunlu nümunələrində tərəflər mənşəcə bir-birinə düşmən olan
yox, əksinə, bir-birinə doğma olan tərəflərdir. Konkret olaraq İç
Oğuz və Dış Oğuzdan danışsaq, qeyd etməliyik ki, onlar Oğuz
eli adlı bir ananın övladlarıdır. İç Oğuz – Dış Oğuz münasibəti
məhz iki qardaşın bir-birinə münasibətidir. Qardaşlar birləşib
düşmənə qarşı vuruşduqları kimi, hərdən bir-birlərinə qarşı
çıxmalı da olurlar. Dastanda mərkəzi yeri Oğuz eli – kafir toq-
quşması tutsa da, qəhrəmanların daxili düşmənlərlə də çarpışdı-
ğının şahidi oluruq. Basat – Təpəgöz, Beyrək – Yalıncıq, Dirsə
xan – qırx silahdaş münaqişəsi məhz daxildə baş verən münaqişə
nümunələridir. Bu münaqişədə iştirak edən tərəflər, artıq qeyd
etdiyimiz kimi, əvvəldən düşmən olan yox, sonradan düşmənə
çevrilən tərəflərdir. Doğma tərəflərin düşmənə çevrilməsində isə
təəccüblü bir şey yoxdur. Bu düşmənçilik mifoloji düşüncənin
qanunauyğunluqlarından biridir və belə qanunauyğunluq özünü
İç Oğuz – Dış Oğuz münasibətində də göstərir.
Ağqoyunlu – Qaraqoyunlu adları kimi, İç Oğuz – Dış Oğuz
adlarının özündəcə təzad ifadə olunur. Ağ və qara sözləri necə
antonimlik yaradırsa, iç və dış (içəri və dışarı) sözləri də o cür
təzad yaradır. Adda ifadə olunan məna əvvəl-axır predmetin
özündə də üzə çıxır. Basat – Təpəgöz, Beyrək – Yalancıq, Dirsə
xan – qırx silahdaş arasındakı toqquşma nümunələrinin ardınca
eposda İç Oğuz – Dış Oğuz toqquşması ilə üzləşirik. Bu toq-
quşma öz başlanğıcını Qazan xan – Alp Aruz münaqişəsindən
götürür. Alp Aruzun Salur Qazana qarşı çıxması belə başlayır:
“Üç Ox, Boz Ox yığnaq olsa, Qazan evin yağmaladardı. Qazan
48
geri evin yağmalatdı. Amma Daş Oğuz bilə bulunmadı. Həmin
İç Oğuz yağmaladı.
Qaçan Qazan evin yağmalatsa, halalının əlin alır, dışra
çıxardı, ondan yağma edərdi.
Daş Oğuz bəylərindən Aruz, Əmən və qalan bəylər bunu
eşitdilər, ayıtdılar ki: – Bax, bax! Şimdiyə dəkin Qazanın evin
bilə yağma edərdik. Şimdi neçin bilə olmayavuz? – dedilər. İtti-
faqı cəmi Daş Oğuz bəyləri Qazana gəlmədilər, ədavət elədilər»
(94, 109). Göründüyü kimi, Alp Aruzun Salur Qazana qarşı çıx-
masının başlanğıc nöqtəsi qırx silahdaşın Dirsə xana qarşı çıx-
masının başlanğıc nöqtəsinə bənzəyir. Buğacın qırx igidə –
atasının silahdaşlarına məhəl qoymaması onları narahat etdiyi
kimi, Salur Qazanın Alp Aruzu evin yağmalanmasına çağırma-
ması da onu (Alp Aruzu) hiddətləndirir. Doğrudur, Dış Oğuzun
başçısı olan Alp Aruzu tutduğu mövqe və qazandığı nüfuza görə
Dirsə xanın silahdaşları ilə eyniləşdirmək olmaz. “Dirsə xan
oğlu Buğac boyu”nda ozanın “qırx nökər”, ən çox isə “qırx na-
mərd” adlandırdığı silahdaşlardan fərqli olaraq, Alp Aruz dastan
boyu xoş sözlərlə xatırlanır, qəhrəmanlıq eposunun aparıcı ob-
razlarına xas qanadlı təyinlərlə təqdim olunur: «Altmış ögəc də-
risindən kürk eləsə topuqlarını örtməyən, altı ögəc dərisindən
külah etsə qulaqlarını örtməyən, qolu – budu xıranca, uzun bal-
dırları incə, Qazan bəyin dayısı, at ağızlı Aruz qoca çapar yetdi»
(94, 52). Alp Aruz dastanda bu cür rəğbətlə xatırlansa da, onu
Dirsə xanın silahdaşlarına bağlayan nöqtə danılmazdır: Dirsə
xanın qırx silahdaşı kimi, Alp Aruz da əvvəlki mövqeyini və nü-
fuzunu itirməkdən qorxur. Dirsə xanın qırx silahdaşının nüfuzu-
na xələl gətirən Buğacdırsa, Alp Aruzun nüfuzuna xələl gətirən
Qazan xandır. Bir vaxt məclislərdə Qazan xanın sol tərəfində –
mötəbər yerdə əyləşən Alp Aruz birdən-birə Qazan xandan say-
ğısızlıq görüb təlaşa düşür, yağmaya çağırılmamağı əvvəlki nü-
fuzunu itirəcəyinə bir işarə kimi qəbul edir. Qırx silahdaş
Buğacı, Alp Aruz isə Salur Qazanı aradan götürməklə əvvəlki
mövqe və nüfuzu saxlamağa çalışır. Alp Aruzun nüfuzu Dirsə
xanın qırx silahdaşının nüfuzundan çox olduğundan Alp Aruzun
49
törətdiyi toqquşmanın da miqyası xeyli böyük olur. Dirsə xanın
qırx silahdaşı yalnız bir xanın xanimanında harmoniyanı pozma-
ğa çalışırsa, Alp Aruz İç Oğuz və Dış Oğuzu qarşı-qarşıya qoy-
maqla bütövlükdə Oğuz elinin harmoniyasını pozmağa çalışır.
Həmişə Qazan xana arxa-dayaq olan, bununla da onun
müsbət əvəzedicisi kimi özünü göstərən Alp Aruzun birdən-birə
üzü dönür. Qazan xana düşmən kəsilən Alp Aruz onun mənfi
əvəzedicisinə çevrilir. Müsbət əvəzedicisi kimi Alp Aruzu ən
ağır döyüşlərdə Qazan xana köməyə gələn görürdük. Mənfi
əvəzedici kimi Alp Aruzu hiylə işlədib Qazan xana qarşı planlar
cızan görürük. Alp Aruz məkrli fəaliyyətə evin içindən başlayır.
Əvvəlcə ağır qonaqlıq düzəldib, pay-püşk verib Əmən, Alp Rüs-
təm, Dönəbilməz, Dülək Uran və s. adlı-sanlı Dış Oğuz bəylərini
öz planına qoşur, onlara and içdirir ki, bu gündən Qazana düş-
mən kəsiləcəklər. Dış Oğuz bəylərinin dəstəyindən tam arxayın
olandan sonra Alp Aruz İç Oğuza əl atır, İç Oğuzdan Beyrəyi öz
tərəfinə çəkmək istəyir. Beyrəyin Dış Oğuzdan qız aldığını
nəzərə alan Alp Aruz Beyrəyi öz tərəfinə çəkməklə Qazan xanı
xeyli zəiflədəcəyini düşünür. Bu niyyətin baş tutmadığını gör-
dükdə Alp Aruz Beyrəyi aradan götürmək qərarını verir. İlk boy-
da Dirsə xanın qırx silahdaşını atdığı addıma görə “qırx namərd”
adlandıran ozan sonuncu boyda Alp Aruzu artıq qanadlı sözlərlə
öymür, əksinə, ondan bir müxənnət kimi danışmalı olur. Ozan,
Beyrəyin dilindən Aruz barədə belə deyir:
Qavat, mən bu işi duysam, sana böylə gəlirmiydim?
Aldayıban ər tutmaq övrət işidir,
Övrətindənmi öyrəndin sən bu işi, qavat?! (94, 110)
Yaxud Beyrək Aruzun əli ilə ölümcül yaralanandan sonra
Qazan xana bu məzmunda xəbər göndərir: “Yigitlərim, yeriniz-
dən uru durun!.. Qazanın divanına çapıb varın!.. Sən sağ ol,
Beyrək öldü, – deyin! Ayıdınız: namərd Aruz dayından adam
gəldi. Beyrəyi istəmiş, ol dəxi varmış. Hər Daş Oğuz bəyləri
yığnaq olmuş. Bilmədik, yemə-içmə arasında müshəf gətirdilər.
50
Qazana biz asi olduq, and içdik, gəl sən dəxi and iç, – dedilər.
İçmədi. – Mən Qazandan dönməzəm, – dedi. Namərd dayın qaq-
dı. Beyrəyi qılıcladı” (94, 110). Beyrək Aruzun namərdcəsində
atdığı addımlar barədə Qazan xana xəbər göndərməklə onu çox
ağır borc qarşısında qoyur: “Yarın qiyamət günündə mənim əlim
Qazan xanın yaxasında olsun, mənim qanım Aruza qoysa! (94,
110). Təpəgözün, Yalançı oğlu Yalıncığın, Dirsə xanın qırx si-
lahdaşının aqibətindən də gördüyümüz kimi, mənfi əvəzedicinin
cəzalanması adi bir haldır. Bu cəza Aruzu da gözləyir. Amma
Aruz adi əvəzedicilərdən yox, bəylər bəyi Salur Qazanın əvəz-
edicisi olduğuna görə Aruzun cəzalanması cəmiyyətin iki əsas
qolunun toqquşması bahasına başa gələ bilər. Məsələnin ma-
hiyyətini dərindən anlayan Salur Qazan yeddi gün “odasına” gi-
rib, divana çıxmayıb ağlayır. Qazan xan uzun əzabdan sonra İç
Oğuza döyüş əmri verəndə Aruzun ölümə məhkumluğunun əsas
səbəbi kimi məhz müxənnətliyi nişan verir. “Mərə qavat! Mu-
xannatlıq ilə ər öldürmək necə olur, mən sənə göstərəyim” (94,
111). Üç Ox, Boz Ox qarşı-qarşıya gəlir. Salur Qazan Aruzu vu-
rub atdan salır. Qazan xanın qardaşı Qaragünə Qazan xanın əmri
ilə Aruzun başını kəsir. Dış Oğuz bəyləri döyüşü dayandırıb
Qazan xana tabe olurlar. Və bununla əvvəlki harmoniya təzədən
bərpa olunur.
Aruzun Salur Qazana qarşı düşmənçiliyində bir məqama da
diqqət yetirmək lazım gəlir. Bu, Salur Qazana asi olan Alp
Aruzun Basatla münasibətlərinin hansı şəkildə özünü göstərməsi
məqamıdır. Beyrək kimi adlı-sanlı bir igidin ölümünə, o cüm-
lədən İç Oğuzla Dış Oğuzun qarşı-qarşıya gəlməsinə bais olan
Alp Aruz mənfi mövqe tutursa, belə məqamda Basatın mövqeyi
nədən ibarət olur? Dastanda bu suala birbaşa yox, dolayı cavab
verilir. Yaralı Beyrək Qazan xana Aruzun xəyanəti barədə xəbər
göndərərkən deyir:
51
Yigitlərim!
Aruz oğlu Basat gəlmədin,
Elim-günüm çapılmadın,
Qaytabanda dəvələrim bozlatmadın,
Qaraquçda Qazılıq atın kişnətmədin,
Ağca qoyunlarım mənrişmədin,
Ağca üzlü qızım-gəlinim əkşəşmədin,
Ağca yüzlü görklümü Aruz oğlu Basat
gəlib almadın,
Elim-günüm çapılmadın,
Qazan mana yetişsin!
Həmin qanım Aruza qomasın. (94, 110)
Beyrəyin sözlərindən aydın olur ki, Basat da İç Oğuza düş-
mən kəsilən Alp Aruzla bir yerdədir və atasının atdığı son ad-
dımları Basatdan da gözləməliyik. Başqa sözlə, Basat kafirlərə
qarşı Salur Qazanla birlikdə vuruşan Alp Aruzun əvəzedicisi ol-
duğu kimi, Salur Qazana qənim kəsilən Alp Aruzun da əvəzedi-
cisinə çevrilir. Bu məqamda heç də müsbət obrazın mənfi obraza
çevrilməsi faktından danışmaq yerinə düşmür. Bizə belə gəlir ki,
bu məqamda Alp Aruzun konkret hadisəyə – Salur Qazanın Dış
Oğuzu yağmaya çağırmaması hadisəsinə son dərəcə sərt müna-
sibət bəsləməsindən və belə münasibətin doğurduğu faciəvi son-
luqdan danışmaq daha doğrudur. Dış Oğuzun digər bəyləri ilə
bir sırada Basat da faciəvi sonluğu düşünmədən Alp Aruzun sərt
qərarına, yəni Qazan xana qarşı çıxmaq qərarına tərəfdar olur və
məhz bunun nəticəsidir ki, Beyrək Basatın hücumundan ehtiyat
edib Qazan xanı gözlənilən təhlükəyə qarşı tədbir görməyə
çağırır. Tədbir görüləndən – İç Oğuzla Dış Oğuzun qanlı döyüşü
başlanıb sona yetəndən sonra, çox güman ki, Basat da əvvəlki
mövqeyinə qayıtmalı olur. Çox güman ki, Dış Oğuzun başqa
igidləri ilə bir sırada Basat da Qazan xana tabe olur və bununla
əvvəlki birliyin bərqərar olmasında iştirak edir.
52
4. Yalançı qəhrəman
Biz bu başlıq altında komik yalançı qəhrəmandan yox,
“ciddi” yöndə təqdim edilən yalançı qəhrəmandan danışmağı nə-
zərdə tuturuq. Nəzərə alırıq ki, “ciddi” yöndə təsvir edilən ya-
lançı qəhrəman komik yalançı qəhrəmandan fərqli olaraq, müs-
bət yox, mənfi əvəzedici kimi özünü göstərir. Bizim bəhs etdi-
yimiz mənfi əvəzedicilərdən birinin “Dədə Qorqud” eposunda
Yalançı oğlu Yalancıq adlanması təsadüfi deyil. Obrazın adın-
dakı “Yalançı oğlu” ifadəsi göstərir ki, ozan həmin obrazı həqiqi
bahadır yox, uydurma bahadır hesab edir. Məlum olduğu kimi,
Yalançı oğlu Yalancığın uydurma bahadır hesab edilməsi onun
eposda həqiqi bahadırın (Bamsı Beyrəyin) qismətinə sahib çıx-
maq fikrinə düşməsi ilə bağlıdır. Bu cəhət (yəni yalançı baha-
dırın həqiqi bahadırın qismətinə sahib çıxmaq istəməsi) folk-
lorda müxtəlif süjet xətlərində öz ifadəsini tapır. Yalançı qəhrə-
manın folklorda kifayət qədər geniş yer tutması həmin obraz
barədə xüsusi danışmaq zərurətini ortaya çıxarır.
Müxtəlif süjet xətlərindən danışmazdan əvvəl qeyd edək
ki, “yalançı qəhrəman” istilahındakı “qəhrəman” sözü “obraz”
mənasında başa düşülməlidir. Nəzərə alınmalıdır ki, folklorda
yalançı bahadır süjetləri səciyyəvi olduğu kimi, yalançı adaxlı
süjetləri də səciyyəvidir. Başqa sözlə desək, “yalançı qəhrəman”
istilahı yalnız yalançı bahadırları yox, həmçinin yalançı adaxlı-
ları da əhatə edir.
Yalançı qəhrəmanın xüsusi təqdim olunduğu folklor süjet-
lərindən biri üç qardaş süjetidir. Bu süjet bir sıra nağıllarımızda,
o cümlədən “Məlikməmməd” nağılında özünü qabarıq şəkildə
göstərir. “Məlikməmməd” nağılındakı məşhur süjetin qısa məz-
munu belədir: Padşah sıra ilə oğlanlarına gecə səhərəcən dirilik
almasının keşiyini çəkmək tapşırığı verir. Böyük və ortancıl qar-
daşları səhərə yaxın yuxu tutduğundan tapşırığın dalınca kiçik
qardaş – Məlikməmməd gedəsi olur. Barmağını kəsib yarasına
duz basan Məlikməmməd dirilik almasını oğurlamaq istəyən
divi yaralayır. Div gedib bir quyuya girəndən sonra qardaşların
53
qarşısında daha çətin bir iş dayanır: quyuya girib (yəni yeraltı
dünyaya gedib) yaralı divi öldürmək. Quyuya girməyə nə böyük,
nə də ortancıl qardaş cəsarət edir. Quyuya girib yeraltı dünyaya
daxil olan Məlikməmməd bir divi yox, üç divi öldürəsi və div-
lərin əlində əsir olan üç bacını xilas edəsi olur. Bacıların kimə
veriləcəyində heç bir çətinlik yoxdur: böyük bacı böyük qarda-
şın, ortancıl bacı ortancıl qardaşın, kiçik bacı isə kiçik qardaşın
(Məlikməmmədin) qismətidir. Amma böyük və ortancıl qar-
daşlar kiçik bacının daha gözəl olduğunu görüb, Məlikməmmə-
din qismətinə sahib olmaq fikrinə düşürlər. Nəticədə ip kəsilir və
Məlikməmməd təzədən quyunun dibinə düşür. Məlikməmməd
öz qardaşlarından təkcə şücaətinə görə yox, həm də xeyirxahlı-
ğına görə fərqlənir. O, xeyirxahlıq göstərib Zümrüd quşunun ba-
lalarını əjdahanın əlindən qurtardığına görə Zümrüd quşu da onu
(Məlikməmmədi) qaranlıq dünyadan işıqlı dünyaya çıxarır. Qa-
ranlıq dünyadan xilas olandan sonra Məlikməmməd qardaşla-
rının hər ikisini öldürüb öz qismətinə qovuşur (31, 190-200).
Bu süjetdə böyük və ortancıl qardaşların yalançı bahadır-
lığı ilk növbədə kiçik qardaşın şücaətini öz adlarına çıxmaların-
dadır. Düzdür, biz nağılda böyük və ortancıl qardaşların səfər-
dən qayıdandan sonra atalarına nə dediklərini, necə cavab ver-
diklərini görmürük. Amma hadisələrin gedişatı, xüsusən də toya
hazırlıq epizodları göstərir ki, böyük və ortancıl qardaşlar div-
lərin öldürülməsini, üç gözəlin qaranlıq dünyadan işıqlı dünyaya
çıxarılmasını məhz öz şücaətlərinin nəticəsi elan ediblər. O ki
qaldı Məlikməmmədə, yəni padşahın verəcəyi “Bəs Məlikməm-
məd harda qaldı?” – sualına, bu suala, oxşar folklor süjetlərində
asanca cavab tapmaq olar. Oxşar folklor süjetlərinin birini “Mə-
likməmməd” süjetindən əvvəl xatırlatmışıq. Bu, Bamsı Beyrək –
Yalançı oğlu Yalancıq süjetidir. Məlumdur ki, həmin süjetdə ya-
lançı bahadır (Yalançı oğlu Yalancıq) qara niyyətini həyata ke-
çirmək üçün məhz yalana əl atır və həqiqi bahadırın (Bamsı
Beyrəyin) ölüm xəbərini gətirir. “Məlikməmməd” nağılında ya-
lançı bahadırların (böyük və ortancıl qardaşların) bu cür hiyləyə
əl atdıqları və həqiqi bahadırın (Məlikməmmədin) ölüm xəbərini
54
gətirmələri mətndən kənarda qalır. Amma oxucu və ya dinləyici
şübhə etmir ki, “Məlikməmməd” nağılındakı böyük və ortancıl
qardaşlar da eynilə Yalançı oğlu Yalancığın atdığı addımı atırlar
və Məlikməmmədin div əlində həlak olması yalanını uydururlar.
Bunu “Məlikməmməd” nağılı ilə səsləşən başqa nağıl süjetləri
də təsdiq edir. Belə süjetlərdən biri “Üç şahzadə” nağılındakı sü-
jetdir. “Üç şahzadə” nağılının əsas qəhrəmanları Əhməd, Hüm-
mət və Məhəmməd adlı qardaşlardır. Üç qardaşa atalarının tapş-
ırığı iki sehrli quşu tapıb gətirməkdən ibarətdir. Sehrli quşları
gətirməyə gedən yol gedər-gəlməz yoldur. Bu yolu böyük və
ortancıl qardaşlar yox, kiçik qardaş Məhəmməd seçir. Mə-
həmməd üç divin ixtiyarında olan sehrli quşları əldə etməklə
yanaşı, həm də üç bacını divlərin zülmündən qurtarır və onları
özü ilə götürüb geri qayıdır. Məhəmmədin bu şücaəti Əhməd və
Hümməti narahat etməyə başlayır: “Əhməd Hümmətə dedi: –
Qardaş, fikrin nədi? Əli ətəyindən uzun atamızın yanına necə
qayıdaq?
Hümmət qardaşının cavabında dedi: – Qardaş, elə mən də
səhərdən onun fikrini eliyirəm. Belə getsə, atamızın yanında
Məhəmmədin hörməti birə-beş qalxacaq. Günümüz olmayacaq.
Bəs nə eləyək?” (9, 91). Qardaşlar beləcə götür-qoy edib Mə-
həmmədi aradan götürmək qərarına gəlirlər. “Məlikməmməd”
nağılında olduğu kimi, bu nağılda da böyük və ortancıl qardaşla-
rın xəyanət edəcəyini kiçik qardaşa divlərin zülmündən qurtaran
bacıların kiçiyi qabaqcadan xəbər verir. Amma hər iki nağılda
kiçik qardaş bu xəbərdarlığa məhəl qoymur və heç bir ehtiyat
tədbirinə əl atmır. Kiçik qardaşın ipinin kəsilib quyunun dibinə
düşməsi onun gözlənilən təhlükədən çəkinməməsinin nəticəsin-
də baş verir. “Məlikməmməd” nağılının mətnindən kənardan qa-
lan epizod (kiçik qardaşın ölüm xəbərinin uydurulması epizodu)
“Üç şahzadə” nağılında belə təqdim olunur: «Bir müddətdən
sonra bunlar (böyük və ortancıl qardaşlar – M.K.) öz atalarının
torpağına yetişdilər. Radşaha muştuluqçu getdi, bəs deməzsənmi
oğlanların gəlib çıxdı. Padşah min büsatla oğlanlarının qabağına
çıxıb onlara xoş gəldin elədi. Qucaqlaşıb öpüşəndən sonra
55
oğlanlarından xəbər aldı: – Məhəmməd hardadı? Heç gözümə
dəymir?
Əhməd atasına kəmali-ehtiramla baş əyib dedi: – Qibleyi-
aləm, divlə davada həlak olub” (9, 91-92). Göründüyü kimi, bu
epizod Yalançı oğlu Yalancığın öz dostu Beyrəyin ölüm xəbərini
gətirməsi epizodu ilə yaxından səsləşir. Amma səsləşmə bununla
bitmir və yalançı qəhrəmanların aqibətinin təsvirini də əhatə
edir: “Bamsı Beyrək boyu”nda olduğu kimi, “Üç şahzadə” nağı-
lında da əsl qəhrəman sonda yalançı qəhrəmanı öldürmür. Bu
cür sonluq “Məlikməmməd” nağılının sonluğundan, təbii ki,
fərqlənir. Amma həmin fərq zahiri səciyyə daşıyır. Əslində
“Bamsı Beyrək boyu” və “Üç şahzadə” nağılında da yalançı
qəhrəmanlar ölümə düçar olurlar. Sadəcə olaraq bu ölüm fiziki
yox, mənəvi ölümdür. “Üç şahzadə” nağılında Məhəmməd sehrli
qüvvələrin köməyi ilə öz vilayətlərinə qayıdandan sonra atası
dərhal Əhmədlə Hümməti dair ağacından asdırmaq qərarına
gəlir. Bu məqamda Sam (Məhəmmədə yaxından kömək etmiş
adam) belə deyir: “Qibleyi-aləm, oğlanlarını əfv et! İndi ki, işin
üstü açıldı, bu, onlara ölümdən də betərdi” (9, 96). “Ölümdən də
betər” olan nədir? Yalançı qəhrəmanın əsl xislətinin üzə çıxması
və camaat içində onun xar olması. Qəhrəmanın xar olması ilə
onun öldürülməsi, qəhrəmanlıq eposu və bahadırlıq nağılının
məntiqinə görə, eyni mahiyyət daşıyır. “Məlikməmməd” nağılın-
da, yaxud “Vəfalı at” (167a, 38-52), “Tilsim padşahının qızı” (9,
42-55), “Qara kəkil” (9, 77-85) tipli nağıllarda öldürülən yalançı
qəhrəman nə dərəcədə mənfi obrazdırsa, “Üç şahzadə” tipli na-
ğıllarda da bir o qədər mənfi obrazdır. “Dirsə xan oğlu Buğac
boyu”nda Dirsə xanın namərdlik edən qırx silahdaşı vahid obra-
zın ifadəçisi olduğu kimi, göstərilən nağıllarda da yalançı qəhrə-
man funksiyası daşıyan böyük və ortancıl qardaşlar vahid obra-
zın ifadəçiləridir. Böyük və ortancıl qardaşların Əhməd və Hüm-
mət kimi ayrı-ayrı adlarla təqdim olunması formal səciyyə daşı-
yır. Əslində onlar kiçik qardaşın mənfi əvəzedicisi funksiyasını
ayrı-ayrılıqda yox, məhz bir yerdə ifadə edirlər.
56
Qardaşların əlbir olduğu, ağıl, fərasət və bahadırlıq funksi-
yasını birlikdə ifadə etdikləri nağıllarda tam başqa mənzərə ilə
qarşılaşırıq. Başqa mənzərə ondan ibarətdir ki, qardaşların bir-
likdə müsbət mövqedə dayandıqları məqamlarda yalançı qəhrə-
man sifətində kənar adamların təsvir edildiyini görürük. “Yetim
qardaşlar” nağılında (9, 75-77) böyük qardaşın başına şahlıq qu-
şu qonur, kiçik qardaşsa şəhərə qan udduran əjdahanı öldürür.
Bu, o deməkdir ki, qardaşların hər ikisi qeyri-adi xüsusiyyətləri
olan qəhrəmanlardır. Şahlıq quşunun (yəni sakral aləmə, ilahi
başlanğıca məxsus olan quşun) böyük qardaşın çiyninə qonması,
yenilməz bir əjdahanın kiçik qardaşın əlində ölməsi məhz qeyri-
adiliyin göstəricisidir. Qeyri-adi xüsusiyyətləri ilə bir-birini
tamamlayan bu qardaşlardan kiçiyinin qismətinə sahib çıxmaq
istəyən öz qardaşı yox, kənar bir adam – Qara pəhləvandır. Ki-
çik qardaş əjdahanı öldürəndən sonra yorulub yatarkən Qara
pəhləvan onu (kiçik qardaşı) ölümcül yaralayır və padşaha xəbər
verir ki, «şəhərimizə qan udduran əjdahanı mən öldürmüşəm».
Bu sözlərə inanan padşah Qara pəhləvana xeyli ənam verdirir.
Amma yalançı qəhrəmanla bağlı başqa süjetlərdə gördüyümüz
sonluq, təbii ki, bu nağılda da özünü göstərir: əsl həqiqət üzə
çıxır və yalançı qəhrəman öz cəzasına çatır.
“Gül və Nəstərən” nağılında (34, 200-206) bir qardaşın
qismətinə sahib çıxan iki yalançı qəhrəmana rast gəlirik. Bu na-
ğılda da qardaşlar müsbət keyfiyyətlərinə görə bir-birlərinin ox-
şarıdırlar. Ögey ana ucbatından evdən didərgin düşən və taleyin
hökmü ilə bir-birlərindən ayrılmağa məcbur olan bu qardaş-
lardan biri (Gül) padşah seçilir, o biri (Nəstərən) isə böyük çə-
tinliklərdən keçəsi olur. Belə çətinliklərdən biri şəhəri zəlil və-
ziyyətinə salan əjdaha ilə qarşılaşmaqdır. Nəstərən əjdahanı öl-
dürsə də, qələban bu igidliyi öz adına çıxır. Nəstərənin qarşılaş-
dığı ikinci böyük çətinlik dəryadakı naqqa balığı öldürməkdən
ibarətdir. Bu dəfə yalançı qəhrəman sifətində bir taciri görürük.
Tacir heç də bu igidliyi öz adına çıxmaq fikrinə düşmür. Tacir
Nəstərənin sevgilisinə göz dikir və onun halal arvadını əlindən
almaq istəyir.
57
“Yetim qardaşlar” nağılındakı Qara pəhləvan, “Gül və
Nəstərən” nağılındakı qələban və tacir obrazları yalançı qəhrə-
man anlayışının bir cəhətini daha aydın şəkildə başa düşməyə
kömək edir. Həmin cəhət ciddi yöndə təqdim olunan yalançı
qəhrəmanın şəri təmsil etməsidir. Əgər “Yetim qardaşlar” nağı-
lındakı qələban, eləcə də “Gül və Nəstərən” nağılındakı tacir
mahiyyətcə “Məlikməmməd”, “Üç şahzadə”, “Vəfalı at” nağılla-
rındakı böyük və ortancıl qardaşlarla eyniyyət yaradırsa, deməli,
onlar da (yəni göstərilən nağıllardakı böyük və ortancıl qardaşlar
da) məhz şəri təmsil edirlər. Eyni ata-anadan törəyən qardaşların
xeyir və şər qütblərinə ayrılması və bu ayrılmanın kəskin müna-
qişə ilə nəticələnməsində isə təəccüblü bir şey yoxdur. Məlum-
dur ki, belə münaqişə folklorun ən geniş yayılmış motiv-
lərindəndir. Motivin geniş yayılmasını qardaşlardan bəhs edən
folklor nümunələri açıq-aydın göstərdiyi kimi, bacılardan bəhs
edən folklor nümunələri də açıq-aydın göstərir.
“Üç bacı” nağılında (31, 121-127) bacılar arasındakı müna-
qişənin əsas səbəbi paxıllıqdır. Böyük və ortancıl bacıların pa-
xıllığı kiçik bacının gözdən düşməsinə, əri Cəlal şahın sarayın-
dan qovulmasına və ağır işgəncəyə məruz qalmasına gətirib çı-
xarır. Kiçik bacının bu cür acınacaqlı vəziyyətə düşməsi böyük
və ortancıl bacıların əl-qolunu açır və sarayda daha böyük
hörmət-izzət qazanmalarına şərait yaradır. Amma bu tipli nağıl-
larda böyük və ortancıl bacıları yalançı qəhrəman adlandırmaq
özünü o qədər də doğrultmur. Ona görə ki, üç qardaş süjetlə-
rindəki böyük və ortancıl qardaşlardan fərqli olaraq, üç bacı sü-
jetlərindəki böyük və kiçik bacılar müəyyən fərasət və qabiliyyət
sahibidirlər. Məsələn, böyük bacı elə bir gəbə toxuyur ki, bir
şəhərin əhalisi həmin gəbənin üstündə yerləşə bilir. Ortancıl bacı
yumurta qabığından elə aş bişirir ki, bir şəhərin əhalisi yeyib
doyur, hələ aşdan bir az artıq da qalır. Paxıllığın kökündə kiçik
bacının böyük və ortancıl bacılardan daha fərasətli və qabi-
liyyətli olması durur. İş burasındadır ki, kiçik bacı birçəyinin
biri qızıl, biri isə gümüş olan oğlan uşağı doğa bilir. Böyük və
ortancıl bacılara kiçik bacını aradan götürmək öz qabiliyyətlərini
58
daha qabarıq şəkildə nümayiş etdirmək üçün lazımdır. İndiki
halda böyük və kiçik bacılar yalançı qəhrəman kimi təqdim
olunmur. Böyük və ortancıl o halda yalançı qəhrəman sifətində
təqdim oluna bilərdi ki, onlar kiçik bacının dünyaya gətirdiyi
qeyri-adi uşağı öz adlarına çıxmış olaydılar, belə bir uşağın
doğulmasını öz hünərləri kimi qələmə verəydilər. Belə bir xətt,
haqqında danışdığımız nağıl üçün, eləcə də üç bacıdan bəhs edən
digər nağıllar üçün səciyyəvi deyil.
Baş qəhrəmanı qızlar olan nağıllarda, adətən, yalançı qəh-
rəman sifətində qulluqçunun, yaxud başqa bir adamın təqdim
edildiyini görürük. Bu nağıllarda yalançı qəhrəman adi qızın
yox, qeyri-adi xüsusiyyətləri ilə seçilən, sakral aləmə bağlı olan
bir qızın qismətinə sahib çıxmaq istəyir. “Nar qızı” nağılında
(31, 116-120) baş qəhrəman narın içinqdə yaşayır. Dara dü-
şəndə, ətrafda özünə qarşı təhlükə hiss edəndə bu qız dönüb gül
kolu, yaxud çinar ağacı olur, o tərəf, bu tərəfə üfürməklə şahza-
dənin atından ötrü arpa-saman əmələ gətirir. “Balıqlar padşahı
ilə Yaqub” nağılına (31, 223-228) daxil olan süjetlərdən birin-
dəki qız (yəni kontaminasiya olunan süjetlərdən birinin baş
qəhrəmanı) bir il sərasər padşah oğlunun keşiyini çəkməyi ba-
caran bir qızdır. Qulluqçu qızın baş qəhrəmanın qismətinə sahib
çıxması bir çox başqa nağıllardakı kimidir. Ölüm yuxusuna
getmiş padşah oğluna keşik çəkməyin son məqamında baş qəh-
rəman şahzadənin yanından ayrılmalı və öz yerinə qulluqçunu
qoymalı olur. Və şahzadə ölüm yuxusundan elə bu məqamda –
başı üstündə qulluqçu qız keşik çəkəndə ayılır. Qulluqçu qızın
yalançı qəhrəman sifətində özünü göstərməsi belə baş verir:
“Oğlan ayılıb öz-özünə dedi: – Nə çox yatmısan.
Gördü ki, başının üstündə bir qız var, dedi: – Ay qız, sən
kimsən?
Qulluqçu dedi: – Mən iki ildir ki, sənin milçəyini qovuram,
hələ sənin üçün bir qulluqçu da tutmuşam.
Bu söhbətlərin içində padşahın qızı gəldi. Gördü oğlan qıza
(qulluqçuya – M.K.) deyir: – İndi ki sən mənim iki il zəhmətimi
çəkmisən, gərək mən səni alam.
59
Qız (qulluqçu – M.K.) padşah qızını (şahzadənin keşiyini
çəkən baş qəhrəmanı – M.K.) görüb dedi: – Bu da bizim qulluq-
çumuz” (31, 227). Burada yalançı qəhrəmanın yalançılığı həqiqi
qəhrəmanın gördüyü işi büsbütün və şişirdilmiş şəkildə öz adına
çıxmağa yönəlib. Oxşar nağıllarda müşahidə etdiyimiz səciyyəvi
bir cəhət burada da müşahidə olunur: həqiqi qəhrəman (ölüm yu-
xusuna getmiş oğlanın başı üstündə günlərlə, aylarla keşik çəkən
gözəl) öz qismətinin əldən getməsini səssiz-səmirsiz qarşılayır
və ilk baxışda belə təsəvvür yaranır ki, o, acınacaqlı, taleyi ilə
barışmaqdadır. Şübhəsiz, baş qəhrəman bu nağıllarda acınacaqlı
taleyi ilə barışmır. Qeyd etdiyimiz “səssiz-səmirsizlik” sadəcə
olaraq baş qəhrəmanın daşıdığı funksiya ilə bağlıdır. Burada baş
qəhrəmanın funksiyası heç də bahadırlıqdan ibarət deyil. Burada
baş qəhrəmanın mühüm bir funksiyası səbir və dözüm nümayiş
etdirməkdir. Səciyyəvi epizoddur ki, “Balıqlar padşahı ilə Ya-
qub” nağılının nəzərdən keçirdiyimiz süjetində baş qəhrəman
(şahzadəyə keşik çəkən qız) bazardan özünə bıçaqla bərabər,
səbir daşı da aldırır. Yəni baş qəhrəman heç də Məlikməmməd
tipli qəhrəmanlar kimi hərəkət etmir. Əgər Məlikməmməd və
ona oxşar digər qəhrəmanlar sonda yalançı qəhrəmandan qisas
alırlarsa, onu (yalançı qəhrəmanı) fiziki, yaxud da mənəvi ölü-
mə məruz qoyurlarsa, şahzadənin keşiyini çəkən qız dərdini
səbir daşına söyləyib bıçaqla özünü öldürmək qərarına gəlir. Əsl
həqiqətdən hali olan şahzadə baş qəhrəmanı ölümdən xilas edir
və ədalət bərpa olunur.
“Nar qızı” nağılında baş qəhrəmanın padşah oğluna qo-
vuşması bir az fərqli şəkildə baş verir: Padşah oğlu yuxuda Nar
qızı görüb ona aşiq olur və sehrkar vəzirə tapşırır ki, yuxuda vu-
rulduğu qızı tapıb gətirsin. Vəzir üç divin ixtiyarında olan Nar
qızını tapıb gətirir. Göründüyü kimi, bu süjetdə padşah oğlunun
keşiyini çəkmək xətti yoxdur. Bu süjeti “Balıqlar padşahı ilə
Yaqub” nağılındakı məlum süjetə yaxınlaşdıran xətt həlledici
məqamda qulluqçunun peyda olması və özünü padşah oğluna
“sırıması”dır. Qulluqçunun fürsətdən istifadə edib özünü padşah
oğluna “sırıması” padşah oğlu ilə Nar qızının qovuşmasının düz
60
bir addımlığında baş verir: vəzir Nar qızını bir çinarın başında
qoyub ona paltar gətirməyə və əhvalatı padşah oğluna xəbər ver-
məyə gedir. Əhvalatdan başqa adamlarla birlikdə vəzirin evin-
dəki qulluqçu qız da xəbərdar olur. Qulluqçu qız hamıdan qa-
bağa düşüb dərhal özünü Nar qızına çatdırır və onu itələyib çina-
rın başından quyunun dibinə salır. Quyu öz semantikasına görə
başqa nağıllarda (məsələn, «Məlikməmməd»də) gördüyümüz
quyudur. Amma quyudan çıxıb öz səadətinə qovuşmağın yolu
“Nar qızı” nağılında bahadırlıq nağıllarındakı kimi deyil. Təhlü-
kədən yaxa qurtarmağın əsas vasitəsi bahadırlıq nağılında qılınc-
qalxana əl atmaqdırsa, “Nar qızı” nağılında gülə-çiçəyə, kola-
ağaca çevrilməkdir. Bahadırlıq nağılında baş qəhrəman silah
qurşanıb, at sürüb açıq meydanda davaya başlayırsa, “Nar qı-
zı”nda baş qəhrəman öz varlığını padşah oğluna uzaqdan-uzağa,
işarələrlə çatdırır. “Padşah oğlunun qismətinə yazılan qız mə-
nəm!” – deyib səsini qaldırmaq Nar qızının işi deyil. Nar qızının
işi zəriflik, incəlik nümunəsi göstərib padşah oğlunu əvvəl-axır
məsələdən hali etməkdir. Zəriflik, incəlik nümunəsi göstərməyin
bir məqamı şahzadə səfərə gedəndə yaranır. Səfər ərəfəsində
şahzadəyə xüsusi paltar tikilməli, paltarın üstü inci-muncuqla
bəzənməlidir. Bu işi yoluna qoymaq üçün şəhərdə paltar ustası
olan nə qədər qız-gəlin varsa, saraya cəm olur. Nar qızı da inci-
muncuq düzənlərin arasındadır. Nar qızı inci düzə-düzə oxuyur:
Mən bir Nar qızı idim, incim, düzül, düzül!
Almadan qırmızı idim, incim, düzül, düzül!
Qarabaş gəldi, aftafanı doldurdu, incim, düzül, düzül!
Aftafanı vurdu daşdan-daşa, incim, düzül, düzül!
Çıxdı, qondu ağac başına, incim, düzül, düzül!
Məni ağacdan saldı quyuya, incim, düzül, düzül!
Bitdim, oldum gül ağacı, incim, düzül, düzül!
Məndən bir dəstə gül dərdilər, incim, düzül, düzül!
Məni şah evinə gətirdilər, incim, düzül, düzül!
Otaqdan məni tulladılar küllüyə, incim, düzül, düzül!
Qalxdım oldum çinar ağacı, incim, düzül, düzül!
61
Mənim taxtamdan qarı apardı, incim, düzül, düzül!
İndi gəldim inci düzməyə, incim, düzül, düzül! (31, 219-220).
Bu nəzm parçasını başdan-başa misal çəkməkdə iki məqsə-
dimiz var. Birincisi budur ki, misal çəkdiyimiz parçanın həm
quruluş, həm də ahəngcə “Dədə Qorqud” şeirləri ilə səsləşdiyini
nəzərə çarpdırmaq istəyirik. İkincisi isə Nar qızının (o cümlədən
ona oxşar başqa nağıl qəhrəmanlarının) yalançı qəhrəmanla
toqquşmada necə davrandığını və hansı yolla hərəkət etdiyini
əsaslandırmağa çalışırıq. “Dədə Qorqud” şeirləri ilə müqayisələr
aparmaq ayrıca bir söhbətin mövzusudur. İndiki halda biz, təbii
ki, qeyd etdiyimiz ikinci məsələ üzərində dayanmalıyıq. İkinci
məsələnin üzərində düşündükcə gəldiyimiz qənaətin doğrulu-
ğuna bir daha əmin oluruq. Qənaət ondan ibarətdir ki, nar qızı (o
cümlədən ona oxşar nağıl qəhrəmanları) sonda bahadırlıqla yox,
sadəcə olaraq əsl həqiqəti açıb söyləməklə öz funksiyasını başa
çatdırır. Yalançı qəhrəmanın cəzasını vermək nar qızının yox,
başqasının (burada şahzadənin) öhdəsinə düşür. Maraqlıdır ki,
“Gülnar xanım” (29, 70-78) tipli bəzi nağıllarda qisməti əlindən
alınan qız bahadırlıq xüsusiyyətləri olan bir qızdır. Bu qız sev-
diyi oğlanı ölümün pəncəsindən qurtarmaq üçün əsl bahadırlar
kimi gedər-gəlməzə yollanası olur. Həlledici məqamda qulluqçu
qız onun qismətini əlindən alandan sonra vəziyyət dəyişir və
hadisələr o biri nağıllarda (məsələn, “Nar qızı”nda) gördüyümüz
şəkildə davam edir. Yəni qisməti əlindən alınan qız təzədən öz
qismətinə heç də bahadırlıq yolu ilə qovuşmur, əksinə, xatır-
latdığımız o biri qızlar (məsələn, Nar qızı) kimi səbir və təmkin
nümunəsi göstərir. Məhz səbir və təmkinin nəticəsidir ki, Gülnar
xanım qoca bir dəyirmançının evində qiymətli xalçalar toxumaq-
la və həmin xalçalar üzərində başına gələn əhvalatların tarix-
çəsini nəqş etməklə məşğul olur. Əsl həqiqət üzə çıxandan sonra
isə eynilə “Nar qızı” nağılında olduğu kimi, “Gülnar xanım” na-
ğılında da yalançı qızı baş qəhrəman (Gülnar xanım) yox, baş-
qası cəzalandırası olur. Yalançı qız dəli qatırın quyruğuna məhz
padşah oğlunun hökmü ilə bağlanır.
62
Bu ənənəvi sonluq bir daha Nar qızının, Gülnar xanımın
əvəzedicisinin mənfi obraz olmasından xəbər verir. (Yeri gəl-
mişkən deyək ki, «Nar qızı» nağılında qulluqçu qızın tez-tez
“qara qarabaş” adlandırılması da təsadüfi detal sayılmamalıdır.
Çox güman ki, nağıl söyləyicisi “qara qarabaş” adı altında qul-
luqçu qızın məhz qaranı – şəri təmsil etməsini diqqətə çatdırmaq
istəyir.) Nar qızının, Gülnar xanımın qismətinə sahib çıxmaq
istəyən qulluqçunun mənfi obraz olduğunu həmin nağıllarla səs-
ləşən başqa nümunələrdən də görmək mümkündür. Məsələn,
“Yetim qızla cadugər qarı” adlı nağılda (9, 156-159) cadugər
qarı «Nar qızı» nağılındakı qara qarabaşın funksiyasını daşıyır.
Əlbəttə, cadugər qarı yetim qızı (nağılın baş qəhrəmanını) ara-
dan götürmək istərkən heç də onun qismətinə sahib çıxmaq
niyyəti güdmür. Cadugər qarı sadəcə olaraq, bir şər qüvvə kimi
yetim qızın səadətinin qarşısını almaq niyyəti güdür. Bu nağıl-
dakı cadugər qarını funksiyaca “Nar qızı” nağılındakı qara qara-
başa yaxınlaşdıran da onun xeyirə qarşı çıxmasıdır. “Nar qızı”
nağılında olduğu kimi, “Yetim qızla cadugər qarı” nağılında da
baş qəhrəman ağac başında oturub təzə paltar gözlədiyi mə-
qamda şər qüvvə özünü yetirir. Şər qüvvə (cadugər qarı) cadu
oxuyub yetim qızı göyərçinə döndərir, sonra isə həmin göyərçi-
nin başını bədənindən ayırır. Göyərçinin yerə düşən bir damcı
qanından çinar ağacı əməl gəlir. Çinarın kəsilmiş budaqlarından
biri kasıb qarının həyətinə düşür. Budaq çömçə olub qarının
evinə girir və möcüzələr göstərir. Möcüzə ondan ibarətdir ki,
çömçə təzədən qıza çevrilir və qarının ev işlərini sahmana salır.
Nəhayət, padşah oğlu qızdan (baş qəhrəmandan) xəbər tutur,
hadisələr məlum nikbin sonluqla tamama yetir və cadugər qarı
“Nar qızı” nağılındakı qara qarabaş kimi cəzalandırılır. Cadugər
qarı yetim qızın qismətinə sahib çıxmaq istəməsə də, yetim qızın
səadətinə qarşı çıxmasına görə “Nar qızı” nağılındakı qara qara-
başla eyni məzmun və mahiyyət daşıyır.
Qisməti, müvəqqəti olsa da, əlindən alınan gözəl qız süjet-
lərində bəzən yalançı qəhrəmanın köməkçisinə də rast gəlirik.
Bu köməkçi bəzi nağıllarda baş qəhrəmanın ögey anası, bəzi
63
nağıllarda bibisi, dayəsi, yaxud başqa bir qohumudur. Qeyri-adi
mənşəli qız və yalançı qız süjetlərində ögey ana surəti daha
qabarıq şəkildə nəzərə çarpır. “Göyçək Fatma” adlı nağılda (32,
19-26) ögey ana Fatmaya öz qızının rəqibi kimi baxır. Ögey ana
öz qızına da Fatma adı qoymaqla Göyçək Fatmanı sıradan çıxar-
maq, doğma qızını irəli vermək məqsədi güdür. Amma bu məq-
sədə çatmaq ögey ana üçün xeyli çətindir. Çünki ögey ananın öz
qızı həm fərasətsiz, həm də sifətcə çirkindir. Çirkinliyin nəti-
cəsidir ki, ögey ananın öz qızı Keçəl Fatma adı ilə tanınır. Keçəl
Fatmanı hər yerdə Göyçək Fatma kimi qələmə verməkdən ötrü
ögey ana dəridən-qabıqdan çıxır, müxtəlif tədbirlərə al atır. Belə
tədbirlərdən biri Göyçək Fatmanı toya-düyünə buraxmamaqdır.
Padşah oğlunun toyuna gəlib öz gözəlliyi ilə diqqəti cəlb
etməsin deyə Göyçək Fatmaya çətin iş tapşırılır: “Analıx bir ça-
nax darını yerə töküb, bir boş cam qoydu, dedi: – Mən gələnə
kimi bu darını yığarsan çanağa, bu camı da göz yaşınnan dol-
durarsan, əgər dediklərimi eləməsən, vay gününə” (32, 23). Göy-
çək Fatma sehrli qüvvələrin köməyi ilə nəinki çətin işin öhdəsin-
dən gəlir, həm də gözəl libas, qızıl başmaq geyib padşah oğ-
lunun toyuna gedir. Toydan qayıdanda bir tay qızıl başmağın ça-
ya düşməsi və həmin başmağın padşah oğlunun rastına çıxması
ögey ananı daha da fəallaşdırır. Padşah oğlunun Göyçək Fat-
maya vurulduğunu görən ögey ana Keçəl Fatmanı Göyçək Fat-
ma ilə əvəz etmək qərarına gəlir: “Fatmanın analığı paxıllığın-
nan az qaldı çatlasın, odu ki, Fatmanın əl-ayağını kəndirnən bağ-
layıb saldı təndirə, üstünü də örtdü. Öz qızı Keçəl Fatmanı da
bəzəndirib qoydu Göyçək Fatmanın yerində. Yengələr, sağdış-
lar, solduşlar gəldilər ki, qızın başını bəzəyib aparsınlar, gör-
dülər ki, qız o qız deyil. Dedilər: – Ay balam, bu qız niyə belə
qaralıb?
Qızın anası nırx deyib durdu ki, elə həmən Göyçək Fat-
madı, günün altında durub, gün qaraldıb. Yengə tez başmağı gə-
tirib qızın ayağına taxdı, gördü yox, olmadı… Yengə qızın tez
başına baxıb gördü qart keçəldi” (32, 25). Ögey ananın Göyçək
Fatmanı Keçəl Fatma ilə əvəz etmək işində birinci cəhd beləcə
64
başa çıxır. Göyçək Fatma padşah oğluna ərə gedir. Amma ögey
ana sakitləşmək, taleyin hökmü ilə barışmaq istəmir. Və qızına
fitnə-fəsad təlimi keçib onu saraya – Göyçək Fatmanın yanına
göndərir. Göyçək Fatmanı itələyib çaya yıxan Keçəl Fatma dər-
hal saraya can atır: “Keçəl qız Fatmanın paltarını geyinib oğla-
nın evinə gəldi. Axşam oldu, qız üz-gözünü gizlədə-gizlədə bir
təhər gecəni saldı. Yatmax vaxtı gələndə oğlan gördü ki, Fat-
manın saçı əlinə dəymir. Odu ki, dedi: – Ay Fatma, sənin saçın
heç gözümə dəymir.
Qız dedi: – Başımı yumuşam deyin yığılıb bir yerə, sabah
quruyar, genə uzanar” (32, 26). Göründüyü kimi, yalançı qızın
fəaliyyətində köməkçi obraz mühüm rol oynayır və nağılda
yalançı qıza aid bir çox hərəkətlər eyni zamanda köməkçi ob-
razın hərəkətləri kimi təqdim olunur. Bu hərəkətlər sırasına, söz
yox ki, yalançı qızın sonda uduzması da daxildir. Yalançı qız
sonda uduzursa, bu, o deməkdir ki, onun köməkçisi də uduzur.
Yalançı qız sonda cəzalanırsa, demək, onun köməkçisi də cəza-
lanır. Təsadüfi deyil ki, qeyri-adi mənşəli qız və yalançı qəh-
rəmandan bəhs edən “İncilər saçır, güllər açır” nağılında (167a,
143-155) yalançı qızla birlikdə onun anası da dəli qatırın quy-
ruğuna bağlanır.
Bildiyimiz kimi, folklorda baş qəhrəmanın köməkçisi, əsa-
sən, müsbət obraz olur və o, baş qəhrəmanla eyni bir funksi-
yanın daşıyıcısı kimi təqdim edilir. Belə olduğu halda, qeyri-adi
mənşəli qız və yalançı qəhrəman sərgüzəştlərindən bəhs edən
süjetlərdə köməkçinin (ögey ana, bibi, dayə və başqalarının)
mənfi planda təqdim olunması folklor poetikasına uyğun bir
motiv sayılmalıdırmı? Əlbəttə, sayılmalıdır. Məsələ burasındadır
ki, qeyri-adi mənşəli qız və yalançı qəhrəman süjetlərində ögey
ana, bibi, dayə və s. kimi obrazlar şəri təmsil edən obrazların
köməkçiləridir. Şəri təmsil edən obrazların köməkçiləri, təbii ki,
müsbət yox, mənfi obrazlar kimi təqdim edilməlidir və belə də
təqdim edilir.
Aydınlaşdırılması vacib olan məsələlərdən biri yalançı
qəhrəmanın genezisi məsələsidir. Təəssüf ki, bu məsələ folklor-
65
şünaslıqda diqqətdən kənarda qalıb. Yalançı qəhrəman proble-
minə ötəri toxunan V.Y.Propp belə hesab edib ki, bu obraz nə
tarixi gerçəklikdən, nə mərasimlər, inamlar aləmindən, nə də
miflərdən doğulub. Görkəmli folklorşünasın fikrincə, bu obrazı
biz sırf nağıl obrazı, nağılın öz bətnindən doğulan obraz hesab
etməliyik (228, 338). V.Y.Proppun bu fikirləri ilə razılaşmaq çə-
tindir. Əvvəla, ona görə ki, yalançı qəhrəman heç də yalnız nağıl
üçün səciyyəvi deyil və bu obraz folklorun başqa janrlarında da
özünəməxsus yer tutur. İkinci tərəfdən isə yalançı qəhrəman heç
də mifoloji düşüncədən kənarda qalan obraz deyil və bu obrazın
da bir çox digər folklor personajları kimi, arxaik görüşlər sis-
temi ilə qırılmaz əlaqəsi var. Yalançı qəhrəmanın arxaik görüşlər
sistemi ilə əlaqəsindən danışmazdan qabaq bu obrazın nağıldan
başqa daha hansı janrlar üçün səciyyəvi olmasına diqqət ye-
tirmək lazım gəlir.
Yalançı qəhrəmana nağıllardan əlavə, dastanlar və xalq
dramlarında da rast gəlirik. Xalq dramlarında rast gəldiyimiz ya-
lançı qəhrəman (məsələn, “Əkəndə yox, biçəndə yox, yeyəndə
ortaq qardaş” adlı xalq dramındakı tənbəl qardaş) komik yöndə
təqdim olunur və bu obrazdan ayrıca bir yazıda danışmağı daha
məqsədəuyğun hesab edirik. Dastanlarda rast gəldiyimiz yalançı
qəhrəmanlar isə ciddi yöndə təqdim olunur və həmin obrazlar-
dan məhz bu yazı çərçivəsində bəhs etməyi vacib bilirik.
Təsadüfi deyil ki, biz yalançı qəhrəman nümunələri sırasında,
yeri gəldikcə, Yalançı oğlu Yalancığa – “Dədə-Qorqud” eposu-
nun obrazlarından birinə az-çox toxunmuşuq. Belə obrazın bəzi
başqa dastanlar üçün də səciyyəvi olduğunu əsaslandırmaq üçün
“Aşıq Qərib” dastanındakı Güloğlan və Şahvələd obrazlarına
nəzər salmaq yerinə düşər.
Bizim folklorşünaslıqda “Bamsı Beyrək boyu” ilə “Aşıq
Qərib” dastanı “ər arvadın toyunda” süjeti baxımından əsaslı
elmi müqayisəyə cəlb olunub (152). Təzədən geniş müqayisəyə
ehtiyac görmədən “Aşıq Qərib” dastanındakı Güloğlan və Şah-
vələd obrazları ilə “Dədə Qorqud” dastanındakı Yalançı oğlu
Yalancıq obrazının oxşarlığını qısaca da olsa, xatırlatmaq
66
istəyirik. Qeyd etməyi vacib bilirik ki, Yalançı oğlu Yalancıqda
gördüyümüz yalançı qəhrəman funksiyası “Aşıq Qərib” dasta-
nında Güloğlan və Şahvələd obrazları arasında paylanıb. “Bamsı
Beyrək boyu”nda Yalançı oğlu Yalancığın atdığı addımların
bəzisi “Aşıq Qərib” dastanında Güloğlanın, bəzisi isə Şahvələ-
din payına düşüb. Bu funksiyanın iki obraz arasında bu cür bö-
lüşdürülməsi Aşıq Qəribin iki mühüm cəhət daşıması ilə bağ-
lıdır. Bu cəhətlərdən biri aşıqlıq, o biri isə aşiqlidir. Güloğlan
Qəribi aşıq kimi, Şahvələd isə Qəribi aşiq kimi özünə rəqib bilir.
Ciddi yöndə təsvir edilən yalançı qəhrəmanlara məxsus bəd
niyyət (Qəribi aradan götürmək niyyəti) Güloğlanla Şahvələdi
bir araya gətirir.
Əlbəttə, Güloğlan və Şahvələd bir araya gəlməmişdən qa-
baq onlar Aşıq Qəriblə ayrı-ayrılıqda toqquşmalı olurlar: “Bu
şəhərdə Güloğlan deyilən birisi vardı. Bu məğamda o, əli sazlı
gəlib qəhvəxanaya çıxdı, bir-iki hətərən-pətərən dedikdən sonra
dedi: – Görəsən, bu Tiflis şəhərində mənim qabağıma bir aşıq
çıxa bilərmi?
Ellik yerbəyerdən qalxıb dedilər: – Güloğlan, sazını vur
qoltuğuna, var get, sən Qəribin qabağında heç bir iş görə bilməz-
sən” (27, 174). Doğrudan da, camaat dediyi kimi olur – Güloğ-
lan Aşıq Qəriblə deyişmədə çox tez məğlubiyyətə uğrayıb,
meydanı tərk edir.
Şahvələdin aşiqliyi də Güloğlanın aşıqlığı kimi, təsadüfi
səciyyə daşıyır. Şahvələd əmisi qızı Şahsənəmin Qərib adlı bir
oğlanı sevdiyini eşidəndən sonra əl-ayağa düşüb, əmisigilə elçi-
lər göndərir. Tezliklə Şahsənəmi Şahvələdə nişanlayırlar. İlk ba-
xışda hər şey Şahvələdin xeyrinə həll olur. Amma Şahsənəmin
öz nişanlısı Şahvələdə biganəliyi və Qəribi sevməkdə davam et-
məsi məsələni qəlizləşdirir və Şahvələd vəziyyətdən çıxış yolu
axtarır. Çıxış yolunu Qəribi öldürməkdə görən Şahvələd Güloğ-
lanın köməyinə məhz bu məqamda ehtiyac duyur: «Bir gün
Şahvələd eşitdi ki, Şahsənəm hələ də Qəribdən əl çəkməyib,
gecə-gündüz Qəribin anasının evindədir, onlara əl tutur. Gül-
oğlanı tapıb dedi: – Al bu pulu, get Qəribi harada görsən, vur
67
öldür, qanlı köynəyini gətir, ver anasına (27, 189). Güloğlan
aşıqlıq sənətində nə qədər acizdirsə, vurub-tutmaqda da bir o
qədər acizdir. Qəribi axtarmağa bir az vaxt sərf edəndən sonra
Güloğlan qanlı köynək məsələsini həll etməyin çox asan yolunu
tapır: bir ulağın qulağını kəsib öz köynəyini qana bulayır və
qanlı köynəyi gətirib Qəribin anasına göstərir. Yalançı oğlu Ya-
lancığın qanlı köynək əhvalatını xatırladan bu addımı atmaqda
Güloğlan təkcə pul qazanmaq məqsədi güdmür, həmçinin aşıq
meydanında uduzduğu bir adamdan intiqam almaq istəyir. Vəs-
salam. Dastanda Güloğlanın funksiyası bununla bitir. Yalançı
qəhrəmana məxsus olan başlıca funksiyanın, yəni baş qəhrəma-
nın qismətinə sahib çıxmaq funksiyasının əsas daşıyıcısı das-
tanda Şahvələd obrazı olur. Şahvələd, Güloğlan vasitəsilə Qə-
ribin ölüm xəbərini aləmə car çəkəndən sonra, başqa yalançı
qəhrəmanlar kimi, öz niyyətinə qovuşmağın astanasında dayanır.
Şahvələd əmin olur ki, Şahsənəmi Qəribin ölümünə inandıra
bilib. Qəribin ölümü Şahvələdin Şahsənəmlə toyunun başlan-
ması deməkdir. Və toy başlanır. Amma toyun başlanması, olsa-
olsa, yalançı qəhrəmanın müvəqqəti uğurunun göstəricisi ola
bilər. Müvəqqəti uğur tezliklə sona yetməli, hər şey öz yerini
tutmalıdır. Yeddi illik ayrılıqdan sonra Qəribin Tiflisə qayıt-
ması, doğrudan da, yalançı qəhrəmanın «sultanlığı»na son qo-
yur. Aşıq Qəribin yeddi illik ayrılıqdan sonra Tiflisə qayıtması
müəyyən qədər Məlikməmmədin qaranlıq dünyadan, Bamsı
Beyrəyin uzun dustaqlıqdan qayıtmasına bənzəyir. Bənzərlik
qəhrəmanın ölüb-dirilmə mərhələsindən keçib yeni güc-qüvvət
qazanmasındadır. Əvvəlcə “ağlaram, sızlaram, kimsəm yox
mənim” deyib göz yaşı tökən Qərib yeddi ilik ayrılıqdan Tiflisə
tam başqa əhvalda qayıdır:
Hər gecə, hər gündüz Hələb şəhrində
Qüdrət şərabını içdim də gəldim.
Yar mənə göndərdi bir gözəl namə,
Oxudum qarasın, seçdim də gəldim.
68
Axşam idi, mən də gəldim xanəmə,
Sirrimi demişdim bacı, anəmə.
Eşqin xəncərini vurdum sinəmə,
Dərin yaralarım deşdim də gəldim.
Həftədə xəbəri verdilər bizə,
Günorta vaxtında çıxdım mən düzə.
Mədət deyib gəlib çıxdım Tiflisə,
Mövlam qanad verdi, uçdum da gəldim.
Bir əl vurun, xublar girsin oyuna,
Mən qurbanam qamətinə, boyuna.
Aşıq Qərib Şahsənəmin toyuna
Başımdan, canımdan keçdim də gəldim (27, 200).
Aşıq Qəribin dilindən söylənilən bu şeirdə “qüdrət şərabını
içmək”, “eşqin xəncərini sinəyə vurub dərin yaraları deşmək”,
“Mövlanın verdiyi qanadla uçub gəlmək” kimi ifadələr baş qəh-
rəmanın mübariz əhvali-ruhiyyəsindən, haqq aşığı və haqq aşiqi
qüdrətindən xəbər verir. Dastanın finalında bu cür qüdrət sahibi
(əsl qəhrəman) aşiqlik mərtəbəsindən uzaq olan yalançı qəhrə-
manla sonuncu dəfə qarşılaşdırılır. Qarşılaşdırmada başlıca məq-
səd məhz baş qəhrəmanı daha qabarıq şəkildə təqdim etməkdən,
haqqa bağlı eşqin qarşısının alınmaz olduğunu göstərməkdən
ibarətdir.
Finalda Şahvələdin bağışlanılması və onun Qəribin bacısı
ilə evlənməsi isə təəccüb doğurmamalıdır. Yada salınmalıdır ki,
finalda bağışlanmaq bir çox başqa yalançı qəhrəmanlara da aid-
dir və bu cür sonluq heç də onları, o cümlədən “Aşıq Qərib” das-
tanında Şahvələdi yalançı qəhrəman məzmun və mahiyyətindən
uzaqlaşdırmır.
Nağıl və dastanlarda xüsusi yer tutan və komik yox,
“ciddi” yöndə təqdim olunan yalançı qəhrəmanın mifoloji kö-
künə gəlincə, ilk növbədə əkizlər mifini xatırlatmaq lazımdır.
Fikrimizcə, nağıl və dastanlarda rast gəldiyimiz qəhrəman və
69
yalançı qəhrəman münasibətləri əkizlər mifində bir-biri ilə rə-
qabətdə olan qardaşların özünəməxsus münasibətinin törəməsi
və davamıdır. Əkizlər mifində qardaşlardan biri müsbət planda
təqdim edilib diqqət mərkəzində dayandığı kimi, nağıl və das-
tanlarda da baş qəhrəman yalançı qəhrəmanla müqayisədə qeyri-
adi xüsusiyyətləri ilə daha çox seçilir və hadisələrin inkişafında
aparıcı fiqura çevrilir. Əkizlər mifində mənfi planda təqdim edi-
lən qardaş o biri qardaşın gücünü qabarıq şəkildə əks etdirmək
üçündürsə, nağıl və dastanlarda da yalançı qəhrəman baş qəh-
rəmanın yenilməzliyini qabarıq şəkildə canlandırmaq üçündür.
Mifdə şəri təmsil edən qardaşın məğlubiyyəti xeyiri təmsil edən
qardaşın mütləq qalibiyyətinin əsasına çevrildiyi kimi, nağıl və
dastanlarda da yalançı qəhrəmanın ölümü baş qəhrəmanın ye-
nidən “dirilməsi”nin əsasına çevrilir.
70
KOMİK YÖNDƏ İKİLƏŞMƏ
1. Hökmdar və təlxək
Mifoloji parodiyanın təməl xüsusiyyətlərindən biri ikiləş-
mə, obrazın iki formada özünü göstərməsidir. “Kəndirbaz” oyu-
nunda məhz obrazın ikiləşməsi hadisəsi ilə qarşılaşırıq. İkiləşən
kəndirbazdır. Kəndirbaz obrazı “ciddi” və komik yöndə özünü
göstərməklə ikiləşir. “Ciddi” və komik formalar eyni obrazı
müxtəlif tərəflərdən işıqlandırsa da, tərəflər bir-birini tamamlaya
bilir. Parodiya üçün səciyyəvi sayılan bu cür ikiləşmənin mifo-
loji kökünü O.M.Freydenberq məşhur inisiasiya mərasimində
axtarır, ikili mahiyyət daşımanı həmin mərasimdə “müvəqqəti
ölüm” mərhələsindən keçib dəyişməyin təzahürü kimi qiymət-
ləndirir. Son nəticədə yenilməz bir güc sahibinə çevrilsin deyə
hökmdar “müvəqqəti ölüm” mərhələsində qul qiyafəsində olur.
İnisiasiya prosesindən keçib yeni mahiyyət qazanan hökmdarın
keçid məqamındakı funksiyasından xüsusi bir obraz doğulur. Bu
obraz hökmdarın oxşarı, “dvoynik”idir. Hökmdar ciddi, onun
“dvoynik”i olan qul isə gülməlidir. Bu gülüş hökmdarı yıxmaq
yox, qaldırmaq üçündür. Bu gülüş hökmdarı ələ salmağa, ifşa et-
məyə yox, onu dirçəltməyə doğru yönəlir (246, 82-83; 246,
283). Eyni bir obrazı bu cür ciddi və gülməli planda təqdim et-
məkdə qədim insan hansı niyyəti güdür? Bir az sonra yenidən
qayıdacağımız bu suala qısaca olaraq belə cavab vermək olar:
arxaik ikiləşmədə başlıca məqsəd hökmdarı şərdən-yamandan
qorumaq və onun həyatvericilik qüdrətini artırmaqdır. Hökmda-
rın oxşarı, ikinci “nüsxə”si olmaqla qul ona (hökmdara) yeni hə-
yat bəxş edir. Bu ideya qədim türk yazılı mənbələrində də qa-
barıq ifadəsini tapır. Rəşidəddin “Oğuznamə”sindəki Arslan xan
– qul əhvalatı dediyimizə misal ola bilər: Arslan xanın Suvar
adlı bir qulu var. Çox hünərli və istiqanlı olan Suvar Arslan xana
çox yaxındır. Elə yaxındır ki, bəylərin və vəzirlərin yanında xa-
nın qulağına söz pıçıldaya bilir. Haciblər və inaklar Suvara pa-
xıllıq edirlər və onu aradan götürmək istəyirlər. Xana deyirlər ki,
71
Suvar səni öldürüb taxt-tacına sahib olmaq fikrindədir. Arslan
xan Suvarı iş dalınca başqa bir yerə göndərir və özünü ölülüyə
vurub tabuta uzanır. Haciblər Arslan xanı ölmüş bilib, onun var-
dövlətinə sahib çıxırlar. Suvar səfərdən qayıdır. Böyük yas məc-
lisi qurur, göz yaşı töküb özünü öldürəcəyini bildirir. Onun ağla-
mağını eşidən Arslan xan tabutu sındırıb ayağa qalxır. Arslan
xanın bu məqamdakı hiss-həyəcanı “Oğuznamə”də belə ifadə
olunur: “Qara Arslan Suvarı bərk-bərk qucaqlayıb öpdü”. Onun
qəlbi sevinc və razılıqla dolu idi: “Uca tanrı mənə yenidən
dirilik bağışladı və həyata qaytardı” (130, 53-54). Əlbəttə, bu
əhvalatı inisiasiya mərasiminin təsviri adlandırmaq fikrindən
uzağıq. Sadəcə olaraq belə qənaətdəyik ki, əhvalatda qədim
inisasiya mərasiminin əlamətləri gizlənib. Başlıca əlamət hökm-
darın qul vasitəsilə yenidən dirçəlməsi, yeni güc-qüvvət qazan-
masıdır. Gülüş elementləri olmayan Arslan xan – Suvar əhva-
latını parodiya adlandırmaq olmaz. Amma həmin əhvalatda pa-
rodiya üçün bir zəmin var. Zəmin hökmdarın ikiləşməsi – qul və
hökmdar libaslarında meydana çıxmasıdır. Suvar hünərvərliyi ilə
əslində Arslan xanın özünü ifadə edir. Başqa sözlə desək, Su-
varın igidliyində Arslan xan həm də özünü görür, Suvarın igid-
liyi Arslan xanın igidliyinin təcəssümünə çevrilir. Gülməli məz-
mun daşıyıb-daşımamasından asılı olmayaraq, Arslan xan – Su-
var tipli əhvalatların, yəni hökmdarın ikiləşməsi ilə bağlı tarixi-
mifoloji faktların araşdırılması arxaik parodiyanın mahiyyətini
açmağa kömək edir.
Mifoloji parodiyada hökmdar obrazının xüsusi yer tutması
təəccüb doğurmamalıdır. Nəzərə alınmalıdır ki, qədim dünya-
görüşə görə, hökmdar cəmiyyətdə məhsuldarlıq, ümumiyytələ,
həyat rəmzidir. Həyat rəmzi sayılan hökmdarın müqəddəsləş-
dirilməsi, onun şərdən-yamandan qorunması və ona güc-qüvvət
arzulanması isə tamamilə təbii bir haldır. Qədim türk dünya-
görüşünə görə, xaqan Göyün (Tanrının) yerdəki təmsilçisidir
(178, 573). Tanrının yerdəki təmsilçisi olmasına başqa xaqanlar
kimi Çingiz xan da möhkəm inam bəsləyir və bu inamı, o, özü-
nün Ulu Yasasında qabarıq şəkildə nəzərə çatdırır: “Qiyamçılara
72
məktub və ya elçi göndərəndə onları ordunun böyüklüyü və
xaqana sədaqəti ilə qorxutmaq lazım deyil. Sadəcə olaraq onlara
bildirmək lazımdır ki, əgər tabe olsanız, yaxşılıq və əmin-aman-
lıq görəcəksiniz. Əgər müqavimət göstərsəniz, biz nə bilirik nə
olacaq? Yalnız Ulu Tanrı bilir ki, sizi nə gözləyir (156, 18). Gö-
ründüyü kimi, Çingiz xan özünün hər hansı bir hərəkətini böyük
Yaradanın adı ilə bağlayır, gördüyü işi Allahın buyruğu sayır.
Hökmdar – Allah bağlılığına inam türk dünyagörüşündə yüzil-
liklər boyu yaşayır. Belə olmasaydı bu sözlər Rəşidəddin “Oğuz-
namə”sində əsas ideya istiqamətlərindən birinə çevrilməzdi:
“Padşahlıq taxtı yalnız Ulu Tanrının taxt-tac üçün seçdiyi adam-
lara layiqdir” (130, 47).
Bizans ənənələrinə əsaslanan rus dini – siyasi görüşlərində
də “hökmdar yer üzünün Allahıdır” inamı özünü göstərir (198,
83). I Pyotrun hakimiyyəti illərində çar həm də kilsənin başçı-
sına çevrilir və bununla rus davranış semiotikasında dəyişik-lik
müşahidə edilir. Əvvəlki vaxtlardan fərqli olaraq, I Pyotrun döv-
ründə çar dini rəhbərin yox, dini rəhbər çarın əlini öpməli olur.
Davranışdakı bu dəyişmə çarın daha çox müqəddəsləşdirilməsi
və Allaha bir az da yaxınlaşdırılmasının nəticəsi kimi baş verir
(198, 100).
Bir sıra xalqlarda hökmdarın baş kahin sayıldığı da elm
aləminə çoxdan məlumdur. Baş kahin sayılan hökmdar, inama
görə, fiziki cəhətdən tam sağlam olmalı idi ki, günün çıxmasına,
yağışın yağmasına, insanların, heyvanların və əkin-biçinin azar-
bezardan uzaq olmasına, bir sözlə, məhsuldarlığa əsaslı təsir
göstərə bilsin. Başqa insanlardan fərqli olaraq, baş kahin xəstə-
lənməməli və yorğan-döşəyə düşüb xəstəlikdən ölməməlidir.
Baş kahinin sağlamlığında azacıq nasazlıq aşkar oldumu, mə-
sələn, dişinin düşdüyü, saçının ağardığı, yaxud cinsi qabiliyyəti-
nin zəiflədiyi üzə çıxdımı, onda hökmdar öldürülməli idi ki, o
dünyaya sağlam halda getsin və bu yolla öz gümrahlığını
“axıracan saxlasın” (243, 307). Bu məsələni ətraflı araşdıran
C.C.Frezer ayrı-ayrı xalqların həyatından götürülmüş zəngin ma-
teriallar əsasında hökmdarı qorumağın müxtəlif yolları üzərində
73
dayanır. Bu yollardan ən başlıcası, heç şübhəsiz, hökmdarın
yalançı (uydurma) hökmdarla əvəz olunmasıdır. Ölüm vasitəsilə
hökmdarın sağlamlığını, başqa sözlə, gücünü-qüdrətini qoruyub
saxlamaq inamı uydurma hökmdar variantında da qalmaqda da-
vam edir. Fərq bundadır ki, bu dəfə öldürülən hökmdarın özü
yox, onun əvəzedicisi, yəni uydurma hökmdar olur. Məsələn,
qədim Babilstanda ildə bir dəfə beşgünlük bayram keçirilirdi.
Həmin bayram günlərində ağalar və nökərlər öz yerlərini dəyi-
şirdilər: nökərlər buyruq verir, ağalar verilən buyruğu yerinə ye-
tirirdilər. Ölümə məhkum olunmuş bir caniyə hökmdarın libası
geydirilir və o, hökmdar taxtında əyləşdirilirdi. Ona ixtiyar veri-
lirdi ki, hökmdarın yediklərindən yesin, içdiklərindən içsin,
hökmdarın cariyələri ilə eyş-işrətdə olsun. Bayram başa çatan
kimi beşgünlük hökmdar taxtdan salınır, təmtəraqlı libası əynin-
dən çıxarılır və öldürülürdü. Beşgünlük hökmdarın əsl hökmdara
məxsus səlahiyyətlər daşıması, hətta qısqanc taxt-tac sahibinin
cariyələri ilə cinsi əlaqədə olması yalnız bir məqsədə xidmət
edirdi: müvəqqəti hökmdar əsl hökmdarın əvəzinə öldürülməli
idi (243, 317). C.C.Frezer hökmdarın bir neçə günlüyə yalançı
hökmdarla əvəz olunması məsələsindən danışarkən 1591-ci ildə
baş vermiş Şah Abbas – Yusif əhvalatına da toxunur. Bu, həmin
əhvalatdır ki, M.F.Axundov onun əsasında "Aldanmış kəvakib"
povestini yazıb. Təbii ki, böyük maarifçi, Şah Abbas – Yusif əh-
valatına cəhalət, nadanlıq və rəzaləti tənqid etmək məqsədilə üz
tutub. Azərbaycan ədəbiyyatşünasları bunu nəzərə almaqla bəra-
bər, tarixi faktın mifoloji köklərinə də toxunmağı vacib biliblər.
A.Əmrahoğlu (60, 26-30) və M.Seyidov (138, 39) kimi ədə-
biyyatşünaslar “Aldanmış kəvakib”dəki Şah Abbas – Yusif əh-
valatında yalançı hökmdar vasitəsilə həqiqi hökmdarı ölümdən
qorumaq inamının ifadəsini görüblər.
Bu inam “Xan bəzəmə” adlı xalq tamaşasında öz izlərini
indi də saxlamaqdadır. Naxçıvan bölgəsindən toplanmış bir va-
riantda həmin tamaşa belə təsvir edilir: “Yeddiləvin günü sübh
tezdən hamı böyük meydana yığışır. Şənlik başlanır. Cəngi ça-
lınır, zorxana qurulur… Pəhlivanlar güləşib qurtarandan sonra
74
zorxana yığışdırılır… Meydana Kosa çıxır… Bundan (“Kosa-
kosa” tamaşasından – M.İ.) sonra ağsaqqallardan biri meydana
yığılanlara üz tutub deyir:
– Camaat, bu gün bir xan seçməliyik. Xan gərək qaşqa-
baqlı, sözü ötkəm adam olsun. Ona bir vəzir, bir vəkil, üç fərraş,
bir də bir cəllad seçib verin.
Adamlar yer-yerdən deyirlər:
– Xanımız olsun başmaqçı Mərdan.
...Xanı təmtəraqla meydanın yuxarı başında qurulmuş
taxtda oturdurlar. Vəzir-vəkil də gəlib taxtın sağ-solunda əyləşir.
Yaraqlı-yasaqlı fərraşlar xanın hüzurunda əmrə müntəzir daya-
nırlar. Cəllad qırmızı libas geyib, əlində balta meydanın aşağı
başında gözləyir. Xan gözlənilməz əmrlər verir, adamları da
onun buyruqlarını can-başla yerinə yetirirlər. Kosayla təlxək də
tez-tez meydana girib xanı güldürməyə çalışır. Min bir hoqqadan
sonra xanı güldürüb taxtdan yendirirlər, aparıb suya basırlar”
(19, 18-21). Bu xalq oyunu müxtəlif ölkələrdə qeydə alınan ya-
lançı hökmdar mərasimi ilə səsləşir. Yalançı hökmdar mərasimi
kimi, “Xan bəzəmə” də ilin xüsusi günündə keçirilir. Mətndə
“yeddiləvin günü” adlandırılan həmin gün bayram günüdür, köh-
nə ilin tamam olub, yeni ilin başlandığı bir vaxtdır. Ə.Şamilov
tərəfindən yazıya alınmış başqa bir variantından da gördüyümüz
kimi, “Xan bəzəmə”də yalançı xanın gülməsinə yasaq qoyulur
(17, 165). Yuxarıda misal çəkdiyimiz mətndə xan seçiləcək ada-
mın “qaşqabaqlı, sözü ötkəm” olmasına xüsusi işarə edilməsi
məhz yasağa münasib əlamətlərin sadalanması deməkdir. Yeri
gəlmişkən qeyd edək ki, xalq mədəniyyətində gülməyinə yasaq
qoyulmuş xan obrazına oxşar “qaradinməz” adlı qız obrazı da
vardır. Bu obraza Novruz qabağı, yaxud Novruzun ilk günü ke-
çirilən mərasimlərdə rast gəlirik. M.Həkimov “Dan atma” məra-
simi barədə yazır: “Dan atma” mərasiminin sonunda, yəni yeni il
gecəsinə keçərkən başçı, qızlardan iki nəfərini qaradinməz edib
iri qabla axar sudan su gətirməyə göndərir... Qaradinməz gedib-
gəlincə bir kəlmə belə heç kəslə danışmamalıdır. Adətə görə, o,
danışarsa, su pak sayılmır və həmin suda üzük oynatmaq olmaz.
75
Qaradinməz pak suyu gətirib başçının qarşısına qoyduqdan
sonra qaradinməz azad olur” (85,143). Hamının deyib-güldüyü
bir məqamda qaradinməzin qətiyyən dinib-danışmaması ilə
“Xan bəzəmə”də xanın gülməməsi, çox güman ki, eyni mifoloji
qaynaqdan qidalanıb. Mifoloji qaynağın eyniliyi iki mühüm fakt
arasındakı oxşarlığın başlıca səbəbi kimi özünü göstərib. “Xan
bəzəmə”də xanın gülməyinə, “Dan atma”da isə qaradinməzin
danışmağına yasaq qoyulmasını müxtəlif cür izah etmək olar.
Ağlabatan cavab, bizcə, budur: xanın gülməməsi və qaradinmə-
zin danışmaması ciddi olmağın, özünü əsl hökm sahibi kimi apa-
ra bilməyin işarədir. Çal-çağırın, məzəli oyunların, gülməcələ-
rin, atmacaların müqabilində yalançı xanın böyük bir ciddiyyətlə
öz vəzifəsini icra etməsi Babil mərasimində beşgünlük hökm-
darın həqiqi hökmdar səlahiyyətlərini mənimsəməsini yada salır.
Şah Abbas – Yusif əhvalatından danışarkən M.Seyidovun diq-
qətini cəlb edən Babil mərasimi də (138, 39) "Xan bəzəmə" kimi
başdan-başa xalq gülüşü ilə müşayiət olunur və bu mərasim ca-
maatın küçə və meydanlara çıxması, şadlanıb-əylənməsi şərai-
tində keçirilir. Həm Babil mərasimində, həm də “Xan bəzə-
mə”də min cür oyundan, hoqqadan çıxan camaata qoşulub gül-
məmək sadəcə olaraq mümkün deyil. Beşgünlük Babil hökmdarı
güldü, gülmədi – onsuz da ölümə məhkumdur. “Xan bəzəmə”nin
baş qəhrəmanı isə gülmədikdə onu cəzalandırmağa ehtiyac qal-
mır. Görünür, ona görə ehtiyac qalmır ki, hədsiz gülməli əhva-
latlara soyuqqanlı yanaşmaqla xan öz qüdrətini nümayiş etdirmiş
olur. Uydurma xanın bu əzmkarlığı isə, inama görə, həqiqi xanın
gücündən xəbər verir. Mərasim keçirməkdə də insanlar elə bu
niyyəti güdmürlərmi? Mərasim iştirakçılarının məqsədi xanı
güclü görmək deyilmi? Əgər belədirsə, onda gülməkdən özünü
saxlayıb yasağı pozmayan xanı cəzalandırmağın, doğrudan da,
mənası yoxdur.
Hökmdarı güclü görmək məqsədilə düzəldilmiş müxtəlif
oyunlara ruslarda da rast gəlirik (188, 155; 241, 211). Xan oyu-
nunda olduğu kimi, çar oyunlarında da hökmdarı tənqid etmək
yox, hökmdara güc-qüvvət vermək əsas xəttə və ideyaya çevrilir.
76
Hökmdarı (bununla da cəmiyyəti) qorumaq üçün Allaha
qurban vermək lazımdır. İnsan şüurunda möhkəm yer tutan bu
inama ayrı-ayrı dövrlərdə münasibətin müxtəlifliyi həm də qur-
ban vermənin formasında üzə çıxır. Qədim zamanlarda hökmda-
rın özü öldürülür və bu üsulla onun gücü-qüvvəti növbəti hökm-
dara ötürülürdü. Yaxud yalançı hökmdar öldürülür və həqiqi
hökmdarın qüdrətinə bu yolla təkan verilirdi. Sonralar qurban
verməyin “sivil” formaları tapıldı. “Xan bəzəmə”də yalançı xanı
suya basma cəzası “sivil” qurban vermək tədbirlərinin təcəs-
sümü sayıla bilər. Əlbəttə, belə tədbirlərin başqa nümunələri də
var. Məsələn, insan əvəzinə müqəvvanı, yaxud hansısa başqa bir
əşyanı “cəzalandırmaq”. “Qodu-qodu” adlı mövsüm tamaşasını
yada salaq. Tamaşanın müxtəlif bölgələrdən toplanmış mətnlə-
rində ağacın, budağın, yaxud çömçənin gəlin kimi bəzədilmə-
sindən bəhs olunur. Yağış çox yağan vaxtlarda keçirilən bu ta-
maşada gəlin kimi bəzədilən və Qodu adlandırılan əşya, bizcə,
təbiət ilahəsinin oxşarı (“dvoynik”i), simvoludur. Bunu “Çömçə-
xatun” adlı Azərbaycan, “Çəmçələ qız” adlı Kərkük oyunları da
sübut edir. “Qodu-qodu”dan fərqli olaraq, “Çömçəxatun” və
“Çəmçələ qız” oyunları günəşin çıxmasına görə yox, yağışın
yağmasına görə keçirilir: “Bir ağaca libas geydirib gəzdirir və
mahnı oxuyurlardı:
Çəmçələ qızım aş istiri,
Allahdan yağış istiri…
Ver, Allahım, ver,
Yağmurunan sel…
Çəmçələm yağış istər,
Dam-divarı yaş istər.
Çəmçələ qız bəzən də ağac yox, insan olurdu. Onun (insa-
nın) başı bezlə sarınır, boynunun ardında ağız, burun, qaş, göz
düzəldilirdi. Boynuna bir ip salır və ipdən tutub Çəmçələ qızı
oynadırlardı” (20, 78).
77
Bizə belə gəlir ki, Qodu kimi, Çömçəxatun və Çəmçələ qız
da təbiət ilahəsi ilə bağlı obrazlardır. Bu ilahə, inama görə, gü-
nəşin çıxmasına təsir göstərdiyi kimi, yağışın yağmasına da təsir
göstərir. Çox güman ki, hər üç oyunun sonunda müqəvva – uy-
durma ilahə, məcazi mənada desək, öldürülürmüş. Bunu “Qodu-
qodu” nəğmələrindən biri açıq-aydın göstərməkdədir:
Qodu gəldi, dindirin,
Qodunu ata mindirin.
Qodu gün çıxartmasa,
Vurun onu sındırın (24, 90).
Başqa xalqların folkloru ilə müxtəsər müqayisə bəs edir ki,
“Qodu-qodu” tamaşasının sonunda Qodunun sındırılması, yəni
yalançı ilahənin “öldürülməsi” ilə bağlı gümanın əsassız olmadı-
ğına inanaq. Amma müqayisəyə keçməmişdən qabaq qeyd edək
ki, hökmdar obrazının ikiləşməsindən danışılan yerdə ilahə
obrazının ikiləşməsindən söhbət açmağımız təbii sayılmalıdır.
Çünki hökmdar obrazı kosmoqonik miflərlə, o cümlədən bu mif-
lərdən ana xətt kimi keçən Allah, yaxud ilahə obrazları ilə qırıl-
maz surətdə bağlıdır. Bu bağlılığın hesabınadır ki, dünya xalqla-
rının mifologiyasında hökmdar və təlxək arxetipinə xeyli dərə-
cədə bənzəyən Allah və insan arxetipinə rast gəlirik. Təsadüfi
deyil ki, C.C.Frezer də uydurma hökmdar – həqiqi hökmdar
mövzusunun davamı olaraq uydurma Allah – həqiqi Allah məsə-
ləsinə geniş yer verir. Xalq bayramlarında müqəvvaların bəzədil-
məsinə diqqət yetirən tədqiqatçı həmin müqəvvaları təbiət kultu
ilə, məsələn, Meşələr çarı adlandırılan ilahi varlıqla əlaqələn-
dirir. C.C.Frezer ilahi varlığın rəmzi olan müqəvvanın təbiət
bayramlarında mərkəzi yer tutmasına Avropa xalqlarından xeyli
misal çəkir. Misalların biri İtaliyada keçirilən Maslenitsa bay-
ramına aiddir: şən musiqi sədaları altında camaat prefektura və
başqa dövlət idarələrinin yerləşdiyi meydana axışır. Meydanın
tən ortasında dörd atın qoşulduğu, hər yanından rəngarəng gül-
çiçək dəstələri asılmış böyük bir araba dayanır. Arabanın
78
üstündə boyu iki mertdən çox olan qırmızı və gülümsər sifətli
bir müqəvva yerləşdirilir. Kütlə arabanın dövrəsində böyük bir
coşqu ilə hərəkətə gəlir. Varlılar kasıblarla birlikdə ucadan hay-
qışqırıq sala-sala rəqs edirlər. Bir azdan iştirakçıların sırasına
prefekt, məhkəmə işçiləri və başqa məmurlar da qoşulurlar. Şə-
hərin bütün mərkəzi küçələrindən keçdikdən sonra araba təzədən
meydana gətirilir və orada camaatın hay-qışqırıq sədaları altında
nəhəng müqəvva yandırılır (243, 839-840). Maslenitsa bayramı-
nın buna oxşar nümunələrini V.Y.Propp da xüsusi araşdırmaya
cəlb edir. V.Y.Proppun da araşdırmalarında təbiət kultu ilə bağlı
olan müqəvvanın “öldürülməsi və dəfn olunması” diqqət mər-
kəzindədir (225, 72-73). Uydurma hökmdarın müxtəlif forma-
larda (hərfi və məcazi mənada) qurban verilməsi ilə müqəvvanın
sındırılması, yaxud yandırılması əslində eyni mahiyyətli hadisə-
lərdir. Hökmdarın əvəzedicisi öldürülərkən, inama görə, hökm-
dara yeni ruh gəlir və onun gücdən düşməkdə olan bədəni tə-
zədən dirçəlir. Oxşar vəziyyət təbiət kultuna münasibətdə də
özünü göstərir. Meşələr çarının və ya hansısa başqa təbiət kultu-
nun əvəzedicisi sındırılıb-yandırılarkən, inama görə, təbiətin qo-
calığına son qoyulur və ilahi ruh təbiətdəki növbəti cavanlaşma
mərhələsinə rəvac verir. Bu sözləri, təbii ki, bizim “Qodu-qodu”,
“Çömçəxatun”, “Çəmçələ qız” oyunlarının da semantikasına aid
etmək olar. Qodu, Çömçəxatun, Çəmçələ qız fiqurları ona görə
sındırılmalıdır ki, təbiətin azar-bezarı çəkilib getsin və təbiət la-
zım olanda günəşli gün, lazım olanda yağışlı gün əmələ gətirmək
gücünü il boyu göstərə bilsin. Yeri gəlmişkən qeyd edək ki, əş-
yanın sındırılması ilə fövqəltəbii qüvvələrə təsir göstərmək
inamı bu gün məişətimizdə yaşamaqda davam edir. Toy günü tə-
zə gəlinin ayaqları altında qab-qacaq sındırırıq. Yaxud adi gün-
lərdə təsadüfən qab əlimizdən düşüb sınanda: “Zərər yoxdu,
qada-balanı apardı”, – deyib ata-anamız bizə təskinlik verir. Ata-
anamız inanır ki, sınan qab hami ruhlara, tutalım, ev əyəsinə ve-
rilən qurban kimidir. Qurban ev əyəsinin bizə rəğbət və məhəb-
bətini artırır, sınan qabla qada-bəlamız gedir, evimizə bərəkət
gəlir.
79
Qab-qacaq və ev əyəsi, Qodu və günəş (yağış) ilahəsi, ya-
lançı pəhləvan və kəndirbaz kimi ikiləşmələrin hökmdar və təl-
xək ikiləşməsi ilə eyni mifoloji qaynaqdan qidalandığı şübhə-
sizdir. Qaynaq eyni olduğundan hökmdar və təlxək ikiləşməsinin
incəliklərini açmaqda sadaladığımız digər ikiləşmə nümunələri
yardımçı rol oynayır.
Dar mənada təlxək saray xidmətçilərindən birinin adıdır.
Bu xidmətçinin üzdə görünən əsas işi hökmdarı əyləndirməkdən,
qanının qara vaxtlarında hökmdarın eynini açmaqdan ibarətdir.
Sarayda xüsusi yeri olan təlxəklər xalq arasında da məşhur
olublar. Məsələn, Lotu Qulunun adı Qarabağda bu gün də dillər
əzbəridir. Lotu Qulu Qarabağ xanlığının əsasını qoyan Pənahəli
xanın təlxəyi olub. Əvvəllər meşədən odun yığıb satmaqla
məşğul olan Qulunun hansı cəhəti Pənahəli xanın diqqətini cəlb
edib ki, xan onu özünə təlxək götürüb? Təkcə baməzə olmasımı?
Atmacalar deyib, əhvalatlar danışıb adamları güldürməsimi?
Əlbəttə, yox. Pənahəli xana gərək olan Qulunun adamları yamsı-
lamaq qabiliyyəti idi. Bəli, adamları yamsılamaq ustası olan
Lotu Qulu Pənahəli xanı da təqlid etməli və yeri gələndə onun
məzəli əvəzedicisi – dublyoru olmalı idi. Bunu Lotu Qulu haq-
qındakı rəvayətlər də sübut edir. Həmin rəvayətlərin biri belədir:
“Lotu Qulu xanın bütün danışıq və hərəkətlərini elə təqlid edirdi
ki, görən deyərdi, bəs elə Pənah xanın özüdür ki, var. Bir saray
adamı Quluya yaxınlaşıb Ərdəbildən gəlmiş varlı bir tacirin
Pənah xana qiymətli hədiyyələr bağışlamaq istədiyini söyləyir.
Tərs kimi xan da o gün şəhərdə olmur. O adam Qulunu dilə tu-
tub yola gətirməyə çalışır ki, hədiyyələr əldən çıxmasın deyə
Qulu bir neçə saatlığa xanı əvəz etsin… Qulu xanın rolunu mə-
harətlə oynayıb Pənah xan olmasına ərdəbilli taciri tam inandırır.
Tacir gətirdiyi qiymətli Xorasan kürkünü gümüş toqqa və xən-
cərlə birlikdə ona bağışlayır… Xan şəhərə qayıdandan sonra Qu-
lu əhvalatı ona olduğu kimi söyləyib… üzr istəyir. Pənah xan…
əhvalını dəyişmədən:
– O axmaq ki, təlxəklə xana fərq qoya bilməyib, onun malı
da, pulu da halaldır, – deyir” (112, 11-12). Bu rəvayət bizə iki
80
cəhətdən maraqlı görsənir: bir yandan təlxəyin yüksək təqlid-
etmə qabiliyyətindən xəbər verir, o biri yandan aydın olur ki,
təlxək hökmdarı nə qədər böyük ustalıqla yamsılasa da, ağlı
üstündə olan hər bir kəs onu (təlxəyi) asanca tanımalıdır. Çünki
təlxək, bildiyimiz kimi, hökmdarın gülməli “nüxsə”sidir. Ciddi
ilə qeyri-ciddini, vahiməli ilə məzəlini bir-birindən ayırmaq isə
elə bir hünər tələb etmir.
Məzə çıxarıb hökmdarı əyləndirmək təlxəyin üzdə görünən
əsas vəzifəsidirsə, bu komik fiqurun alt qatdakı funksiyası
hökmdar cildinə girib bədxah ruhların diqqətini özünə cəlb et-
mək və hökmdara gələcək bəlanı bu yolla sovuşdurmaqdır.
Amma unutmaq olmaz ki, həm birinci, həm də ikinci funksiyanı
birbaşa “təlxək” adlanmayan hər hansı başqa saray adamı da
yerinə yetirə bilər. Başqa sözlə, təlxək sözünü dar mənada işlət-
diyimiz kimi, geniş mənada da işlədə bilərik. Geniş mənada
təlxək sözünü məşhur hökmdarların ətrafındakı baməzə adamla-
rın hər hansı birinə aid etsək, səhvə yol vermərik. Məşhur hökm-
darların baməzə adamlarla sərgüzəştlərinə həsr olunmuş rəva-
yətlər məhz həmin qənaətə gəlməyə əsas verir. Belə rəvayətlərin
bir qismi Çingiz xan barədədir. Çingiz xan rəvayətlərdə qeyri-
adi mənşəli bir qəhrəman kimi təqdim edilir. İlahi qüdrətlə
əlaqələndirilən Çingiz xanın taxtda oturmasından və hökmdarlıq
fəaliyyətinə başlamasından danışılarkən mətndə komik fiqur
görünməyə başlayır. Bir rəvayətdə deyilir: ögey qardaşlarının
əlindən qaçıb Kurlen çayının sahilində gizlənən Çingizi taxtda
oturtmaq üçün onun dalınca on iki adam gedir. Onlardan biri
Maykı adlı axsaq bir kişidir. Maykı deyir ki, axsaq olduğuma
görə mən gərək Çingizlə birlikdə arabada oturam, arabanı aparan
on bir adama yol görsədəm. Gəlib mənzil başına çatırlar. Or-
talığa bir məsələ çıxır: Çingizin dalınca xan iqamətgahına birinci
kim girməlidir? Maykı Çingiz xana üz tutub soruşur ki, arabanı
çəkib aparan öküzlər qapıdan birinci keçməlidir, yoxsa onlara
başçılıq eləyən ağa? Çingiz xan gülümsünüb: “Əlbəttə, ağa”, –
cavabını verir. Bundan sonra Maykı Çingiz xanın yanında
birinci adam olur (202, 64-65). Rəvayətdə axsaq Maykı heç də
81
birbaşa şəkildə “təlxək” adlandırılmır. Amma o, məhz təlxək
funksiyasını daşıyır. Əvvəla, təlxəklər kimi Maykının da zahiri
görkəmində eybəcərlik, çirkinlik əlaməti (topallıq) var və o, bu
əlamətdən ətrafındakıları güldürmək vasitəsi kimi istifadə edir.
Digər tərəfdən, Maykı da təlxəklər kimi iti ağlı, hazırcavablığı
ilə diqqəti cəlb edir və hökmdarın ən yaxın adamlarından birinə
çevrilir.
Baməzə adamın sarayda xüsusi yer tutmasını xaqanın
deyib-gülüb əylənmək şakəri ilə məhdudlaşdırsaq, əlbəttə, məsə-
lənin məğzinə gedib çıxa bilmərik. Məsələnin məğzi gülüşün
ilahi gücünə inanmaq, gülüşü dirilik və həyat simvolu kimi qə-
bul etməkdədir. Gülüş bir kult səviyyəsinə qaldırılmasaydı, onda
türkün övliya saydığı Dədə Qorqud kimi kişilərdə baməzə adam-
lara məxsus hərəkətlərə qətiyyən rast gəlməzdik. Bəli, “Dədə
Qorqud” eposunda (xüsusən eposun Dəli Qarcar süjetində), elə-
cə də bir çox rəvayətlərdə Dədə Qorqudun hərəkətləri bir trikster
hərəkətinə bənzəyir. Dədə Qorqud Əzrayıldan və Dəli Qarcardan
məhz bir kələkbaz kimi yaxa qurtarır. Orası da diqqətdən kə-
narda qalmamalıdır ki, Dədə Qorqud hökmdarın ən yaxın ada-
mıdır, Rəşidəddin və Əbülqazi “Oğuznamə”lərinə görə, İnal
xanın sayılıb-seçilən bir vəziridir (130, 42-43; 50, 77). Maykı
Çingiz xana gərək olduğu kimi, müdrik və baməzə vəzir də İnal
xana (yaxud başqa hökmdara) lazımdır. Çünki Çingiz xan kimi
İnal xan da müdrik və baməzə vəzirdə özünün başqa libasda
ifadəsini görür.
Belə münasibət Hüseyn Bayqara ilə Əlişir Nəvai arasında
da müşahidə olunur. Əlişir Nəvai Hüseyn Bayqaranın vəziridir.
Vəzirlikdən əvvəl mütəfəkkir bir şair kimi tanınan Nəvai haq-
qındakı rəvayətlərin bir çoxu didaktik məzmundadır. Didakti-
kanı bəzi rəvayətlərin başlığından da görmək olar: “Azad ol-
mayan şahdan azad dilənçi yaxşıdır”, “Həddini aşsan, qəbiristan-
lığa get”, “Ayağını yorğanına görə uzat”, “Yaxşıdan bağ qalar”,
“Təndir tikə bilməyən ev tikə bilərmi?”, “Birini kəssə, onunu
ək”. Rəvayətlərdəki didaktika, təbii ki, Nəvai ilə, onun kəlamları
və aqilanə hərəkətləri ilə bağlıdır. Ağıllı adamlarla oturub-duran
82
Nəvainin axmaq və boşboğaz adamlardan xoşu gəlmir, belə
adamlara rast gələndə: “Sizinlə bir yerdə olmaqdansa, yüz il
zindanda oturmaq yaxşıdır”, – deyir (54, 34). Ə.Firdovsinin qan-
maz bir adamla zindan yoldaşı olub dad-fəğan eləməsini yada
salan bu cür nəsihətamiz əhvalatlar Nəvai obrazının yalnız bir
tərəfini işıqlandırır. Obrazın başqa bir tərəfisə məhz gülməli
əhvalatlar əsasında üzə çıxır. Nəvai Hüseyn Bayqaraya köməyini
ağıllı məsləhətlərlə ifadə etdiyi kimi, baməzə hərəkətlərlə də
ifadə edir. Beş yüz qoyunu camaata nisyə paylayan Əlişir: “Qo-
yunların pulunu sizdən padşah ölən gün alacam”, – deyir. Bu
baməzə hərəkət hökmdarın ömrünü uzatmaq məqsədinə yönəlir
– nisyə qoyun alanlar gecə-gündüz dua edirlər ki, padşah ölmə-
sin və onlar pulu ödəməsinlər (54, 22-23).
Dədə Qorqud, Maykı, Əlişir Nəvai kimi epos və rəvayət
qəhrəmanlarının timsalında komik müdrikliyin güc-qüdrət əla-
məti kimi özünü göstərməsi faktı ilə qarşılaşırıq. Yalnız epos və
rəvayətlərdə yox, ümumiyyətlə, folklorda insan gücü daha çox
iki şəkildə öz əksini tapır – qəhrəman başqasına ya qılıncla, ya
da sözlə üstün gəlir. Nağıllarda baş qəhrəman qılınc-qalxan sına-
ğına çəkildiyi kimi, söz sınağına da çəkilir və öz istəyinə çətin
suallara doğru cavab verməklə çatır. Bu fikir, təbii ki, hökmdar
obrazına da aiddir. Hökmdar həm qılınc, həm də kəsərli sözü ilə
güclüdür. Xalq müsbət planda təsvir etdiyi şahzadələri nağıllar-
da gedər-gəlməz imtahanından keçirdiyi kimi, müdriklik imtaha-
nından da keçirir. Bizə belə gəlir ki, hazırcavab təlxək məhz
müdrik hökmdarın parodiyasıdır. Maykı məhz Çingiz xan kimi
iti ağıl nümayiş etdirir. Fərq ondadır ki, Çingiz xanın iti ağlı bizə
ciddi planda təqdim edilir, Maykının iti ağlı komik planda.
Əlbəttə, Dədə Qorqud və Əlişir Nəvaini sözün hərfi mənasında
təlxək adlandırmağın özü gülünc olardı. Amma orası da danıl-
mazdır ki, Dədə Qorqud və Əlişir Nəvai ilə bağlı mətnlərin bir
qismində sözün geniş mənasında hökmdar və təlxək motivinin
səciyyəvi elementlərini görürük.
Hökmdar və təlxək motivinin araşdırılması baxımından
Teymurləng – Molla Nəsrəddin sərgüzəştlərindən bəhs edən
83
lətifələr, heç şübhəsiz, daha zəngin material verir. Təsadüfi deyil
ki, C.Məmmədquluzadə lətifələrdəki Molla Nəsrəddin obrazını
“əfsanəvi təlxək” adlandırır (113, 226). Bu təlxəklik, hər şeydən
qabaq, zahiri görkəmdən başlanır. Təlxəklərin çirkin və çirkin
olduğu qədər də məzəli sir-sifəti Molla Nəsrəddində də var. Şi-
kara çıxan Teymurləng yolda Molla Nəsrəddin kimi çirkin
adamla rastlaşmağından peşman olsa da, şikarı uğurlu keçir (48,
176). Çünki gülüş kultunun daşıyıcısı olan bir adamdan hökmda-
ra yalnız xeyir gələ bilər, zərər yox. Təlxəklər kimi, Molla Nəs-
rəddinin də dediyi söz qəribəliyi ilə seçilir. Molla başqalarından
tam fərqli şəkildə danışmasını Teymurləngə belə izah edir:
“Qibleyi-aləm sağ olsun! Sən özün bilirsən ki, mən həmişə elə
söz deyirəm, qəribə olsun, təzə olsun, heç kəsin eşitmədiyi, bil-
mədiyi, danışmadığı söz olsun. Sənin zülümkarlığın hamının bil-
diyi, danışdığı köhnə şeydir. Burada nə qəribəlik var ki, mən da-
nışam?” (48, 173). Məhz “qəribə” danışmağı, gözlənilməz cavab
verməyi ilə Molla Nəsrəddin özünü Teymurləngə dərin ağıl sa-
hibi kimi sevdirə bilir. Molla Nəsrəddinin hökmdar yanındakı
başqa ağıllı adamlardan fərqi ondadır ki, onun ağlı məzəli bir bi-
çimdə ortaya çıxır. Teymurləngin Molla Nəsrəddindən də um-
duğu elə budur – ağıllı zarafat.
Molla Nəsrəddin ilk növbədə Teymurlənglə zarafatlaşır,
onu yamsılayır və müvəqqəti olaraq onu əvəz edir. Kərkük türk-
manlarından yazıya alınmış bir lətifədə Molla Nəsrəddinin keçib
Teymurləngin yerində oturmasından danışılması bu baxımdan
səciyyəvi nümunədir (20, 219). Buna bənzər lətifələr Azərbay-
candan toplanmış mətnlər içində də var. Məsələn, bir lətifədə
danışılır ki, Molla Nəsrəddin: “Əgər Allah deyilsənsə, niyə göy-
dən yerə enmirsən?” – deyib Teymurləngi camaatla bir sırada
oturmağa vadar edir (48, 179). Nümunələr arasında əsas oxşarlıq
təlxəyin sözü ilə hökmdarın taxtdan düşməsindədir. Bu isə
təlxəyin hökmdarı müvəqqəti əvəz etməsinə bir işarədir.
Molla Nəsrəddin lətifələrində Teymurləngi yamsılamağın
tipik bir forması ayrı-ayrı saray adamlarının cildinə girməkdir.
Molla Teymurləngin ayrı-ayrı hərəkətlərini zarafat hədəfinə
84
çevirdiyi kimi, müxtəlif vəzifə və sənət sahiblərinin də roluna
girməyi, onları təqlid etməklə gülüş effekti yaratmağı bacarır.
Orta əsrlər Azərbaycan mədəniyyətindən, bu mədəniyyət siste-
mində möhkəm yeri olan Molla Nəsrəddin obrazından danışan
N.Mehdiyevin sözləri ilə desək “orta əsrin məzəli adamı ən göz-
lənilməz halda başqasının davranışı ilə hərəkət edən, başqalaş-
malarda müxtəlif görünüşə düşən və öz obrazını bununla yara-
dan artist naturası idi” (107, 89). Molla Nəsrəddinin yamsıladığı
vəzifə adamları bilavasitə sarayla bağlı adamlardır – məsələn,
vergi məmurudur, hakimdir, münəccimdir, şairdir. Vergi işlərinə
baxan Molla öz vəzifəsini peşəkarcasına yerinə yetirmək əvə-
zinə, yazı-pozunu çörək üzərində aparmaq barədə düşünür. Çün-
ki işin öhdəsindən gələ bilməyən vergi məmuruna Teymurləngin
qəzəblənib kağız yedirtdiyi Mollaya yaxşı məlumdur (48, 124).
Hakim Molla hökm çıxarıb gündüz oğurluq edəni həbsə aldırdığı
halda, gecə oğurluq edəni azadlığa buraxır. Mollanın məntiqinə
görə, gecə oğurluğunda elə bir qəbahət yoxdur (48, 166-167).
Molla sarayda Teymurləngə münəccimlik etməyə razıdır, amma
bir şərtlə: həmin vəzifəni arvadıyla birlikdə icra etsin. Ona görə
ki, arvad həmişə Molla dediyinin tərsini deyir. Molla: “Yağış
yağacaq”, – deyəndə arvad: “Yağmayacaq”, – deyir. Nəticədə ya
arvadın sözü düz çıxır, ya Mollanın (48, 183). Mollanın şairliyi
də münəccimliyi kimi başdan-ayağa məsxərədir. Teymurləngin
farsca şeir demək tələbinə Molla belə cavab verir:
Rəftəm bə cayi dağ-dərə,
Gördüm doqquz qurd amadənd.
Birin tutdum, üçün vurdum,
Qalanı meşə mirəvənd (48, 209-210).
Fərasətsiz vergi məmuru, səriştəsiz hakim, naşı münəccim
və istedadsız şair donuna girəndə də Molla Nəsrəddin bacarıqlı
bir təlxək səviyyəsində özünü göstərir. Bacarıq ondan ibarətdir
ki, Molla ayrı-ayrı sənət və vəzifə sahiblərinin hər birinə aid ko-
mik mənzərə yarada bilir. Əslində qabiliyyətsiz saray adamlarını
85
yamsılayanda Molla Nəsrəddin, dolayı da olsa, Teymurləngin
özünü yamsılayır. Yəni saray adamlarından söhbət açılan mə-
qamlarda zarafat hədəfi yenə Teymurləngin özü olur. Molla
Nəsrəddin Teymurlənglə zarafatlaşdığı kimi, Teymurləng də
hərdən Molla Nəsrəddinlə zarafatlaşır. Qarşılıqlı zarafat isə düş-
mənçiliyin yox, ərkyana münasibətin sayəsində baş tutur. Molla
Nəsrəddin Teymurləngi məhz ərkyana münasibət çərçivəsində
tənqid edir, tutalım, onun zülmkarlığını, allahlıq iddiasına düş-
məsini, özündən zəif adamları ətrafına yığmasını ərkyana gülüş
hədəfinə çevirir. Deməli, Molla Nəsrəddin parodiyası yalançı
pəhləvan parodiyasından tənqidi mahiyyət daşımasına görə fərq-
lənir. Bu isə tamamilə təbiidir. Çünki komik folklor nümunə-
lərində, xüsusən də lətifələrdə arxaik parodiya müasir parodiya
ilə qaynayıb-qarışır. Hətta bir qisim lətifələrdə (məsələn, dər-
vişlik ideologiyasından qidalanan bəktaşi lətifələrində) müasir
parodiyayaxas tənqidetmə xüsusiyyəti daha qabarıq nəzərə
çarpır.
Yeri gəlmişkən deyək ki, təlxəyin hökmdara ərkyana mü-
nasibəti və bu münasibət çərçivəsində hökmdarın nöqsanlarını
tənqid hədəfinə çevirməsi folklordan yazılı ədəbiyata da keçib
və görkəmli sənətkarlar bu üsuldan məharətlə istifadə ediblər.
Özü barədə yalnız xoş sözlər, təmtəraqlı təriflər eşitməyə vər-
dişkar olan, sözü üzə demək üstündə doğmaca balasını gözünə
göstərmək istəməyən Kral Liri məzəmmət edəcək bircə adam
var – o da təlxəkdir: “İndi sən rəqəmsiz sıfır kimisən. Mən mən-
liyimlə səndən yaxşıyam. Mən təlxəyəm, sən heç nə” (146, 237).
Təlxəyin dili ilə hökmdarı tənqid etmək üsuluna "Baqif" əsərin-
də S.Vurğun da üz tutur (161, 585). H.Cavidsə “Topal Teymur”
əsərində təlxək obrazını yalnız gülüş yox, həm də qorxu, vahimə
yaratmaq vasitəsinə çevirir. Yıldırım Bayazidin göstərişi ilə
Topal Teymuru yamsılamalı olan Cücə adlı təlxək Yıldırım Ba-
yazid və onun yaxın adamlarında qorxu hissini məhz Əmir Tey-
murun dilindən söylədiyi sözlərlə yaradır: “Mənə xaqanlar xa-
qanı, Turağay oğlu Teymur derlər… Mənəm yaralı aslan, mə-
nəm Topal Qapla” (43, 123). Hər üç sənətkar folklordan gələn
86
obraza yeni cizgilər əlavə edir, onu əsərdəki konkret hadisə və
qəhrəmanlara uyğunlaşdırır. V.Şekspirin təlxəyi filosofu xatırla-
dır, S.Vurğunun təlxəyi kəskin atmacaları, sərrast eyhamları ilə
yadda qalır, H.Cavidin Cücəsi məzəli atmacalarla kifayətlən-
məyib baş qəhrəmanın obrazını yaradan mahir aktyor kimi çıxış
edir. Bu misalları çəkməkdə əsas məqsədimiz təlxəyin hökmdara
tənqidi münasibətinin dərəcəsini götür-qoy etməkdir. Yazılı
ədəbiyyat nümunələri də göstərir ki, təlxəyin hökmdara tənqidi
münasibəti hökmdarla toqquşma səviyyəsinə qalxmır. Nə qədər
kəskin atmaca və sataşmalara məruz qalsa da, hökmdar təlxəyin
tənqidi sözünü məhz oyunbazın, hoqqabazın sözü kimi qəbul
edir və təlxəyin dediyinə baş qoşub dərinə getməyə lüzum gör-
mür. Topal Teymur roluna girib bir vahimə əmələ gətirən Cü-
cəni Yıldırım Bayazid: "Haydı, yetişər, dəf ol! Sən bu axşam zə-
hərli bir tikən, sərsəm eşşək arısı, quduz bir köpəksən!" – deyib
məclisdən qovmaqla kifayətlənir, təlxəyi asıb-kəsmək Yıldırım
Bayazidin ağlına da gəlmir (43, 127). K.Əliyev “Topal Teymur”
əsərində hökmdar – təlxək münasibəti haqqında yazır: “Xalq
dramlarında... məsxərə oyunları vasitəsilə hökmdarların özünü
də məsxərəyə qoyurlar... “Topal Teymur” pyesindəki Cücənin
Teymura və Bəyazidə işarə ilə dediyi: “o, dəlidir, sən də abdal”,
– sözləri də məhz belə səciyyə daşıyır” (55, 31). Təlxək Topal
Teymuru və Sultan Bayazidi tənqid edir, amma bu tənqiddə düş-
mənçilik məzmunu yoxdur. Təlxəklə hökmdar arasında düşmən-
çilik nöqtələri tapmağa və həmin nöqtələri əks etdirməyə az-çox
“Vaqif” əsərində imkan var idi. Çünki bu əsərdə sinfi mübarizə
xətti ön plandadır. Həmin xəttə əsasən təlxəyi qaçaqlarla əlbir
olub İbrahim xana qarşı gizli iş aparan aşağı təbəqə nümayən-
dəsi kimi təsvir etmək mümkün idi. Amma müəllif bu “im-
kan”dan istifadə etmir və təlxək obrazının xalq ədəbiyyatından
gələn mahiyyətinə üstünlük verir. Beləliklə, aydın olur ki, hökm-
dar – təlxək toqquşması bədii ədəbiyat üçün səciyəvi mövzu
deyil.
Hökmdar – təlxək konfliktinə yazılı ədəbiyyatda nümunə
tapmaq çətindirsə, folklorda nümunə tapmaq ondan da çətindir
87
(konflikti ağa və nökər tərəfləri arasında daha çox izləmək olar
ki, bu, ayrıca bir mövzudur və biz yeri gəldikcə həmin mövzuya
da toxunacağıq). Folklorda hökmdar və təlxək qarşılaşması bir-
birini söz imtahanına çəkməkdən o yana getmir. İkibaşlı, əlla-
məçi söz üzərində qurulan komik sual-cavab hökmdar – təlxək
münasibətinin səciyyəvi göstəricisi kimi qarşımıza tez-tez çıxır.
Hökmdar çətin bir sual verməklə, təlxək də sualın cavabını
özünəməxsus şəkildə tapmaqla ağıl (güc) nümayiş etdirmiş olur:
“Teymurləng bir gün Mollaya deyir:
– Molla, de görüm o nədi ki, bu dünyada nə yetişib, nə
yetişir, nə də yetişəcək?
Molla deyir:
– Bizi işə götürəndə sənin bizə təyin elədiyin maaş” (48,
173). Bu dialoqda hökmdarla təlxək arasında "deyişmə" dolaşıq
sual və atmacalı cavab üzərində qurulub. Təlxəyin cavabında
tənqid var, amma münaqişə əlaməti yoxdur. Hökmdarın köntöy
sualına təlxək bəzən sözlə yanaşı, həm də köntöy hərəkətlə ca-
vab verir. “Üzr bedtər əz günah nə deməkdir?” Teymurləngin bu
sualına cavab vermək məqsədilə Molla hökmdarın böyründən
möhkəm bir çimdik götürür. Hirslənib bu “nanəcib” hərəkətin
səbəbini soruşan Teymurləngə Molla belə deyir: “Üzr istəyirəm,
qibleyi-aləm, elə bildim evimizdəyəm, sən də bizim arvadsan”
(48, 182). Buna oxşar epizodlara Hüseyn Bayqara – Əlişir Nəvai
sərgüzəştlərində də rast gəlirik. Hüseyn Bayqara gödək yorğanı
başına çəkib uzanır, ayaqları dizdən aşağı açıqda qalır. Verilən
çətin tapşırıq bundan ibarətdir: elə edilsin ki, yorğan sökülüb-
düzəldilməmək şərtilə sultanın ayaqlarını örtsün. Əlişir Nəvai
sultana yaxınlaşıb onun yorğandan qıraqda qalan ayağına bir
təpik vurur. Sultan ağrıdan dərhal ayağını yorğanın altına çəkir
(54, 24-25). Əlişir Nəvaiyə üstün gəlsin deyə Hüseyn Bayqara
özü də bəzən hoqqabazlığa əl atmalı olur. Ova çıxmaq ərəfəsin-
də sultan gedib Əlişirin atının alt dodağını kəsir. Bundan xəbər
tutan kimi Əlişir də sultanın atının quyruğunu kəsir. Atının quy-
ruğunun kəsilməyindən xəbərsiz olan sultan vəzirdən soruşur:
88
“Əlişir, atın bayaqdan nəyə gülür?” Əlişir deyir: "Sultanım, atım
atının quyruğuna baxıb gülür" (54, 25-26).
Hüseyn Bayqara – Əlişir Nəvai sərgüzəştləri Teymurləng –
Molla Nəsrəddin lətifələri ilə yaxından səsləşdiyi kimi, Şah
Abbas – Kəlniyyət rəvayətləri ilə də yaxından səsləşir. Elə əhva-
latlar var ki, özbək və Azərbaycan variantları arasında fərq hiss
olunmayacaq dərəcədədir. Kəlniyyət vəzir deyil. Şah Abbasın
folklorda tez-tez adı çəkilən vəziri Allahverdi xandır. O, həmin
Allahverdi xandır ki, Şah Abbas tez-tez təğyir-libas olub onunla
vilayəti gəzməyə çıxır. Allahverdi xan da bir çox başqa vəzirlər
kimi, ağıllı bir vəzirdir. O, pinəçilikdən vəzirlik mərtəbəsinə ağıl
və dərrakəsinə görə yüksəlib. Vəzir Allahverdi xanla Şah Abbas
arasında, əgər belə demək mümkünsə, aqillik, müdriklik oyunu
oynanılır. Məsələn, vəzir Allahverdi xan Şah Abbasın qızının
kasıb bir oğlana qismət olacağını bildirir. Şah Abbas oğlanı öl-
dürtmək istəsə də, bir nəticə hasil olmur və vəzirin dediyi düz
çıxır (24, 270-271). Bu tipli süjetlərdə padşahla vəzir arasındakı
didaktika oyunu, əsasən, ciddi planda təqdim edilir, vəzir Allah-
verdi xanın hərəkətləri heç də hoqqabazlıq üzərində qurulmur.
Şah Abbasın hoqqabaza, hoqqabazlıq oyununa ehtiyacını məhz
Kəlniyyət ödəyir. Şah Abbas əllaməçi suallarını vəzir Allahverdi
xana yox, Kəlniyyətə verir. Vəzir Allahverdi xan dünyanın hər
hikmətindən baş çıxarsa da, əllaməçilikdən o qədər də baş çıxara
bilmir. Bicəngə və cüvəllağı adam onu çox asanca aldada bilir.
Məsələn, bir lətifədə vəzir Allahverdi xanın kələkbaz qoca əlin-
də aciz qaldığının şahidi oluruq. Şah Abbasla him-cimləşən qo-
ca, vəzir Allahverdi xanı “qaz kimi yolur” – axmaq yerinə qoyub
onun xeyli pulunu alır (24, 347-348). Yaxud “Bostançı və Şah
Abbas” nağılında yenə Şah Abbas kələkbazla asanca dil tapsa
da, vəzir Allahverdi xan kələkbazın hiylə torundan yaxa qurtara
bilmir. Dolaşıq sual verib bostançını çaşdırmaq istəyən vəzir özü
gülünc vəziyyətə düşür: "Allahverdi vəzir dedi:
– Allah hardadır?
Bostançı dedi:
89
– Atdan düş, minim deyim. Eşşək üstündə Allahın yerini
demək biədəblikdi".
Vəzir atdan düşür, bostançı onun atını minib aradan çıxır.
Bu səhnəyə tamaşa edən Şah Abbas o qədər gülür ki, az qalır
qarnı yırtılsın (33, 207-208). Vəzir Allahverdi xan düzgün oyun
qaydalarını bilir, amma tərsəməzhəb oyunda onun şəltəsi işlə-
mir. Tərsəməzhəb oyunun ustası Kəlniyyətdir. Şah Abbas belə
oyun oynamaq həvəsinə düşəndə gözünün qurdunu daha çox
Kəlniyyətlə öldürür. Vəzir Allahverdi xanla Kəlniyyət birlikdə
Əlişir Nəvainin Hüseyn Bayqara yanındakı rolunu oynayırlar.
Hüseyn Bayqara yanında Əlişir Nəvai həm ciddi bir məsləhətçi,
həm də bir oyunbazdır. Əlişir Nəvainin didaktik fikirlərinə oxşar
kəlamları vəzir Allahverdi xanın dilindən eşidirik, Əlişir Nəvai-
nin baməzə hərəkətlərinə isə Kəlniyyətin sərgüzəştlərində rast
gəlirik. Əlbəttə, istisna hallar, yəni vəzir Allahverdi xanın az-
çox baməzə hərəkətlərinin təsvir edildiyi məqamlar da mümkün-
dür. Belə məqamlardan birinə “Şah Abbasla pinəçi Allahverdi”
nağılında rast gəlirik (24, 264-270). Amma belə nümunələr vəzir
Allahverdi xanı bir kələkbaz kimi səciyyələndirməyə əsas
vermir. Kələkbazlıq Kəlniyyət üçün daha xarakterikdir.
Dünyada ləzzətli yemək çoxdur. Yeməyə münasibətdə
zövqlər də müxtəlifdir. Birinin ləziz yemək saydığını başqa biri
ömründə dilinə vurmaya bilər. Belə olan halda: “Ən yeməli şey
nədir?” sualı adamı dolaşdırmaqdan qeyri bir məqsəd və məna
daşımır. Amma Şah Abbasın səfər zamanı qəfildən verdiyi hə-
min dolaşıq sual Kəlniyyəti qətiyyən çaşdıra bilmir və Kəlniyyət
zərrə qədər də tərəddüd etmədən: “Yumurta”, – cavabını verir.
Şah Abbasın yeməklə bağlı əlləm-qəlləm sualı bununla bitmir.
Üç il yol gedirlər, gəzib-dolanıb səfərdən qayıdanda Şah Abbas
yenə müqəddiməsiz-filansız dillənir: “Nəynən?” Kəlniyyət də o
qaydada – müqəddiməsiz-filansız deyir: “Duznan” (24, 349).
Özbək variantı da olan Kəlniyyət lətifələrindən biri budur. Öz-
bək variantında Əlişir Nəvainin, Azərbaycan variantındasa Kəl-
niyyətin: “Yumurtanı duzlayıb yemək dünyada ən ləzzətli ne-
mətdir”, – deməsi eyni kömik süjetin müxtəlif ölkələrdə
90
yayılmasına bir sübutdur. O komik süjet ki, hökmdarla təlxək
arasındakı baməzə söz oyununu əks etdirir və bu oyunda həmişə
qalib gələn təlxək olur.
Lətifələrin birində Kəlniyyətin sərkərdə olmasına eyham
vurulur (24, 349). Amma əlimizdəki mətnlərin (təbii ki, Kəlniy-
yətlə bağlı mətnlərin) heç birində onun sərkərldəlik fəaliyyə-
tindən söhbət açılmır. Bunun əvəzinə Kəlniyyəti daha çox Şah
Abbasın yemək-içmək işlərinə baxan, səfərlərdə şaha qulaq yol-
daşı olan bir adam kimi görürük.
Get mənə can al gətir,
Can olmasa, yarımcan al gətir,
Yarımcan olmasa, zəhrimar al gətir.
Bu sözlərlə Şah Abbasın nə istədiyini Kəlniyyət göydə
tutur, bazara yollanıb ət, yumurta və bir torba da süzmə qatıq alır
(24, 350). Lətifə Şah Abbasla Kəlniyyətin baməzə işarələrlə –
“qarğa dili”ndə danışmasına növbəti bir nümunədir. Bu, öz
yerində. Lətifədə bizi maraqlandıran başqa bir məsələ də var:
sərkərdəliklə təlxəklik arasında komik təzad. Sərkərdəlik fiziki
gücün, təlxəkliksə gülüb-güldürmək məharətinin (başqa sözlə,
gücünün) əlamətidir. Fiziki güc göstərəsi adam təlxəklik edirsə,
bunun özü parodiyanın bir nümunəsinə çevrilir və qarşımızda
hökmdar-təlxək mövzusunun başqa bir səhifəsi açılır.
91
2. Pəhləvan və yalançı pəhləvan
Qəhrəmanlığın folklorda başlıca mövzulardan olması ha-
mıya bəllidir. Təkcə onu demək kifayətdir ki, ayrıca qəhrəman-
lıq nəğmələri, nağılları, dastanları var və həmin nümunələr xalq
yaradıcılığında geniş yer tutur. Xalq:
Nəbinin bığları eşmə-eşmədi,
Papağı güllədən deşmə-deşmədi (142, 63)
– deyib öz qəhrəmanının şəninə nəğmələr qoşur; Məlik-
məmməd kimi bahadırların bədxah qüvvələrə qarşı vuruşub qə-
ləbə çalmasından saatlarla nağıl danışır; Koroğlunun İstanbul,
Bağdad, Toqat, Naxçıvan… səfərlərini dastan gecələrinin yaraşı-
ğına çevirir. Amma bütün bunlarla bərabər, xalq yalançı pəhlə-
vanlara da mənəvi ehtiyac duyur və bahadırlara paralel olaraq
komik qorxaq obrazları yaradır.
Tülküdən qorxan nağıl qəhrəmanlarını yada salaq: baş qəh-
rəman son dərəcə tənbəl və qorxaqdır – əlini ağdan qaraya vur-
mur, qapıdan çölə çıxmağa ürək eləmir. Arvad bezib onu evdən
çölə atır. Başını dolandırmaq məcburiyyətində qalan baş qəhrə-
man az vaxtın içində böyük ad-san qazanır, yenilməz bir pəhlə-
van kimi tanınır. Onun sorağı padşaha da gedib çıxır və padşah
onu özünə qoşun başçısı götürür. Baş qəhrəman düşmən qaba-
ğına yel atın üstündə çıxır və bir ağacı kökündən çıxarıb düşmən
qoşununu şil-küt edir. Amma bütün bunlar təsadüf nəticəsində
baş verir. Əslində baş qəhrəman qorxaq olaraq qalmaqdadır.
“Hambal Əhməd”, “Ustacan Əhməd” kimi Azərbaycan,
“Qarabatır” kimi türkmən, “Çoban batır” kimi qazax nağılları
əsasında xatırlatdığımız bu süjet iki cür yozula bilər:
1. baş qəhrəman tənbəllik və qorxaqlıq pərdəsi altında əsl
mahiyyətini gizlədən bir bahadırdır;
2. baş qəhrəman yalançı pəhləvandır.
Yozumların hər birini mifoloji görüşlərlə əlaqələndirmək
olar. Birinci yozumun mifoloji dünya ilə ən mühüm bağlılığı on-
92
dadır ki, qeyri-adi mənşəli qəhrəmanın zahiri görünüşü ilə onun
daxili mahiyyəti bir çox hallarda tərs mütənasib olur. Ə.Əsgər
ironik qəhrəmanların genezisindən danışarkən bu məsələ üzə-
rində xüsusi dayanır və Çırtdan kimi qəhrəmanların bədəncə ba-
laca olması faktına diqqət yetirir (63, 70). Yuxarıda xatırlatdığı-
mız süjetdə, yəni tənbəl və qorxaqlardan söhbət açan nağıllarda
da bəzən Cırtdan tipli baş qəhrəmanla rastlaşırıq. “Pıtıraş” adlı
qaqauz nağılı buna misal ola bilər. Nağılın baş qəhrəmanının
“iynə qədər” boyu var. Heç kim Pıtıraşı nökər götürmür, çünki
onun beş-altı odun qırığını da qaldırmağa gücü çatmır. Amma bu
cansız-cüssəsiz adam iti ağıl sahibidir. İti ağlı ilə o, divlərə qalib
gəlir və böyük var-dövlət əldə edir (163, 153-160).
Tənbəl və qorxaqlardan bəhs edən nağıllarda zahiri görü-
nüşü ilə əsl mahiyyəti arasında ziddiyyət olan at obrazı da var.
Bu, yel atıdır. Döyüşə getmək və bundan ötrü at seçmək məc-
buriyyəti qarşısında qalanda baş qəhrəman ən ölüvay atı minmək
qərarına gəlir və o, atlar içindən fağır görünənini, lap yabı təsiri
bağışlayanını seçir. Amma məlum olur ki, bu, əslində yel atı
imiş. Deməli, boyca balacalıq arxasında qəhrəmanın böyük ağıl
və dərrakəsi gizləndiyi kimi, yel atının da əsl mahiyyəti zahiri
fağırlıq arxasında görünməz olur.
Tənbəllik və qorxaqlığın da bir pərdə, bir gizlənmək vasi-
təsi olduğu məhz bu faktlara görə güman edilir. Faktlar yan-yana
qoyulduqda belə qənaət yaranır ki, tənbəllik və qorxaqlıq ini-
siyasiya mərasimindəki keçid – “müvəqqəti ölüm” mərhələsidir.
Bu mərhələni keçəndən sonra qəhrəman yeni mahiyyət qazanır
və dönüb əsl bahadır olur. “Ustacan Əhməd” nağılında tənbəl və
qorxaq qəhrəmanın “müvəqqəti ölüm” mərhələsindən keçib yeni
mahiyyət qazanması ilə səsləşə biləcək bir epizod var – tabut
epizodu. Bu epizodda baş qəhrəman padşahın hüzuruna tabut
içində aparılır və “dirilib” tabutdan çıxandan sonra o, hamını
heyrətə salan “igidlik”lər göstərir. (33, 127-128). Komik məz-
mun daşıyan tabut əhvalatı “müvəqqəti ölüm” mərhələsi keçib
yeni qüc-qüvvət qazanmaq inamı ilə bağlı ola bilər. Amma qar-
şıya sual çıxır: tənbəllik və qorxaqlıq mərhələsindən keçib yeni
93
mahiyyət qazanan qəhrəman (əgər, həqiqətən, o, yeni mahiyyət
qazanırsa) nəyə görə nəticədə tənbəllik və qorxaqlıqdan uzaqlaşa
bilmir və ümidini yalnız təsadüflərə bağlamalı olur? Əgər na-
ğılın sonunacan biz baş qəhrəmanı pəhləvanlıqda aciz və naşı
adam kimi görürüksə, onda hansı dəyişmədən, yeni mahiyyət qa-
zanmadan danışa bilərik? Yeri gəlmişkən qeyd edək ki, qorxaq
nağıl qəhrəmanının qorxaq olaraq qalmasını türkiyəli araşdırıcı
E.Aslan da: “qorxaqlıq masalın sonuna qədər yoğunlaşaraq da-
vam edir”, – şəklində təsdiq edir (166, 41).
Bizə belə gəlir ki, tənbəl və qorxaqlardan bəhs edən nağıl-
larda baş qəhrəmanın mifoloji kökü qulun inisasiya mərasimin-
dəki funksiyası ilə daha çox əlaqələndirilə bilər. Bizcə, tənbəl və
qorxaq başqa birisi yox, "müvəqqəti ölüm" mərhələsində hökm-
darı əvəz edən və hökmdarın yeni həyat qazanması məqsədinə
xidmət edən həmin quldur – təlxəkdir. Deməli, burada (mif və
mərasimdə) söhbət qulun yox, onun sayəsində hökmdarın yeni
mahiyyət qazanmasından getməlidir. Başqa sözlə, burada əsas
məsələ tənbəl və qorxağın igidə çevrilməsində yox, tənbəl və
qorxağın məzəli sərgüzəştləri hesabına hökmdarın yenidən dir-
çəlməsindədir. Məhz bu inam təlxək obrazının əmələ gəlməsində
mühüm rol oynadığı kimi, çox güman ki, tənbəl və qorxaq ob-
razının da əsas mayasını təşkil edib. Müxtəlif səviyyələrdə rast
gəldiyimiz təlxək obrazı kimi, tənbəl və qorxaq obrazını da öz
mədəniyyətimiz sistemindəki yalançı pəhləvan modeli ilə izah
etmək olar. İzahımız havadan asılı qalmasın və daha inandırıcı
olsun deyə tənbəl və qorxaqlardan bəhs edən nağılların məzmu-
nundakı bəzi incəliklərə diqqət yetirək.
Diqqət yetirilməli incəliklərdən biri həmin nağıllardakı
qadın obrazlarıdır. Bu obrazlardan ikisi daha səciyyəvidir: baş
qəhrəmanın arvadı və evdən kənarda baş qəhrəmana kömək edən
qız. Hər iki qadın baş qəhrəmanla müqayisədə çox çevik və
fəaldır. O dərəcədə fəal ki, aciz adamdan bəhs edən nağıllardan
birinin adı (“Ağıllı qız”) aciz adamla – baş qəhrəmanla yox, ona
kömək edən qızla bağlıdır. Bizcə, bu fəallığın başlıca səbəbi baş
qəhrəmanın acizliyini qabarıq nəzərə çatdırmaqdır. Baş
94
qəhrəmanın acizliyi qadının qoçaqlığı müqabilində daha çox hiss
olunur. Qoçaqlıqla, özü də qadın qoçaqlığı ilə yan-yana təsvir
edildiyindən qorxaqlıq göz önünə böyüdülmüş şəkildə gəlir.
Qorxaqlıqdan bəhs edən əhvalatlar ailə-məişət zəminində baş-
landığından əvvəlcə qəhrəmanın arvadı ilə tanış oluruq. Bu
qadın qaxılıb evdə oturan ərinin tənbəlliyindən təngə gəlir. Baş-
qa qadınlarla məsləhət-məşvərətdən sonra arvad: “Göydən çörək
yağır”, – deyib tənbəl ərini aldadır, onu evdən çölə çıxarıb qa-
pını bərk-bərk bağlayır. Qadının hərəkəti göstərir ki, narazılığa
əsas səbəb kişinin evə qazanc gətirməməsidir. Səbəbi nəzərə alıb
hadisələrin sonrakı gedişatını düşünəndə bizim təsəvvür etdi-
yimiz nəticə ilə nağıllarda faktiki təsvir olunan nəticə arasında
xeyli fərq yaranır. Biz (oxucu) düşünürük ki, narazılıq evə qa-
zanc gətirilməməsi üstündə başlandığına görə hadisələrin son-
rakı gedişatında bütün diqqət məhz kişinin hardasa bir işlə məş-
ğul olub var-dövlət əldə etməsinə yönəldilməlidir. Düzdür, qəh-
rəman son nəticədə, həqiqətən, var-dövlət qazanır, amma nağılçı
heç də qəhrəmanın hansısa bir sənətə yiyələnməsindən və var-
dövlətə bu yolla sahib olmasından danışmır. Nağılçının danış-
dığı, üstündə dayandığı əsas məsələ evdən qovulan qəhrəmanın
yalançı pəhləvanlığı, bu pəhləvanlıqla bağlı məzəli əhvalatlar-
dır. Aciz adamlardan danışılan nağıllarda yalançı pəhləvanlığın
başlıca mövzu olmasını “Hambal Əhməd” və “Çoban batır” na-
ğılları daha aydın göstərir. Bu nağıllar süjet xəttinə görə “Usta-
can Əhməd” və “Qarabatır” nağıllarına çox yaxındır. Yaxınlığın
mühüm göstəricilərindən biri yel atına minib köklü-köməcli
ağacı kökündən çıxaran qəhrəmanın qorxaq olaraq qalmasıdır.
“Hambal Əhməd” və “Çoban batır” nağıllarının göstərdiyimiz o
biri nağıllardan əsas süjet fərqi isə baş qəhrəmanın tənbəllikdən
uzaq olmasındadır. Varlı bir tacir hambal Əhmədin çox güclü ol-
duğunu görüb onu padşahın yanına aparır ki, padşah onu pəh-
ləvanlığa götürsün (30, 23). Çoban batır da gününü çobanlıqda
keçirdiyindən, bir dəfə də olsun qılınc qurşanmadığından,
kiminləsə qurşaq tutub güləşmədiyindən batırlıq (bahadırlıq)
fikrinə düşür (163, 60). “Hambal Əhməd” və “Çoban batır”
95
nağıllarının lap əvvəlindən qeyd olunan pəhləvanlıq, batırlıq,
bahadırlıq məsələsi tənbəllik mövzusunun təsviri ilə başlayan
“Ustacan Əhməd” və “Qarabatır” nağıllarında da, çox çəkmir ki,
ana xəttə çevrilir. Aydın olur ki, nağıl məişət zəminində başlasa
da, əslində söhbətin məğzini ömründə qılınc-qalxan üzü gör-
məyən, at belinə qalxmayan adamın döyüşə atılması təşkil edir.
Özü də bu adam döyüşə sıravi bir döyüşçü kimi yox, padşahın
baş pəhləvanı, sərkərdəsi kimi atılır. Padşahın baş pəhləvanı ol-
maq, hətta padşahın öz atını minmək (155, 67) bu nağıllarda
təsadüfi detaldırmı? Bizcə, yox. Məsələ burasındadır ki, təlxək
kimi bu qəhrəman da hökmdarın parodiyasıdır. Təlxək, hökm-
darın aqilliyini imitasiya edirsə, qorxaq nağıl qəhrəmanı da
hökmdarın bahadırlığını imitasiya edir. Daha doğrusu, qorxaq
adamın yalançı bahadırlığından bəhs edən nağıl süjetinin kö-
kündə hökmdarın qəhrəmanlığını yamsılamaq və bu yolla hökm-
darı bəladan, təhlükədən qorumaq inamı durur.
Quldurlarla, div, əjdaha, aslan kimi qeyri-adi qüvvələrlə,
düşmən qoşunu ilə qarşılaşdırılan qorxaq nağıl qəhrəmanının
hərəkətləri ətrafdakı adamlara cəsur bir adamın hərəkətləri kimi
görünür. Nağıl qəhrəmanı ata minməkdən qorxduğuna görə xa-
hiş edir ki, onun ayaqlarını atın qarnı altında bir-birinə bağla-
sınlar. Padşah bunun səbəbini soruşanda qəhrəman belə cavab
verir: “Mən and içmişdim ki, şəhid olmayınca atdan düşməyə-
cəm” (30, 77). Padşah bu sözlərə tam inanır. Yaxud qorxaq nağıl
qəhrəmanı yel atına minib özünü düşmən qoşununa vuranda
vahimələnib atın boynunu qucaqlayır: “Cilov! Cilov!” – deyib
atı saxlatmaq istəyir. Düşmən qoşununun Çilovxan adlı sərkər-
dəsi elə bilir ki, Əhməd öldürmək üçün onu axtarır. Canının
dərdindən qoşunu da götürüb qaçır (30, 77). Qorxaq nağıl qəhrə-
manının bu cür hərəkətləri lətifə qəhrəmanlarının sərgüzəştlərini
xatırladır. Yaraqlı-yasaqlı Molla Nəsrəddin zərrə qədər müqavi-
mət göstərmədən bütün pullarını yolkəsənə təhvil verir, amma
özünü və arvadını inandırmağa çalışır ki, udan heç də yolkəsən
yox, o, özüdür – Molla Nəsrəddindir (48, 250-251). Teymur-
ləngin yanında Molla nə qədər ox atırsa, heç biri hədəfə dəymir.
96
Amma hər dəfə ox hədəfdən yan keçdikcə: “Filankəs oxu belə
atardı”, – deyib vəziyyətdən çıxır. Neçə oxdan sonra, axır ki, bir
ox gedib hədəfə tuş olanda Molla sevincək: “Molla Nəsrəddin də
oxu belə atardı”, – deyir (48, 93-94). Molla Nəsrəddinin bu sər-
güzəştləri ilə qorxaq nağıl qəhrəmanlarının silsilə hərəkətləri
üst-üstə düşür. Dediyimiz nağıl qəhrəmanları da özlərini və
başqalarını böyük şücaət sahibi olduqlarına inandırırlar. Belə
inandırma məqamlarının birincisi məşhur milçək əhvalatıdır.
Qorxaq nağıl qəhrəmanlarının ilk “bahadırlığ”ı məhz milçək
öldürmək əhvalatından başlayır. Ustacan Əhməd qırx milçək öl-
dürəndən sonra usta yanına gedib özünə dəmir papaq düzəltdirir
və papağın üstünə bu sözləri yazdırır: "Bir şapalağa qırx əjdaha
öldürən… Ustacan Əhməd mənəm" (33, 126). Sağ əliylə yetmiş,
sol əliylə altmış milçək öldürən Qarabatır da gümüş dəstəkli bir
bıçaq düzəltdirir və bıçağın sapında bu sözləri həkk etdirir:
"Solda altmışını, sağda yetmişini qırıb-tökən Qarabatır" (155,
65). Ustacan Əhməd və Qarabatırların milçəyi əjdaha sayması
Bəhlul Danəndənin qarğı at minməsi, bəktaşi dərvişinin taxta
qılınc taxması ilə də yaxından səsləşir. Əsas yaxınlıq qəhrə-
manların az və ya çox dərəcələ oyunbazlıq nümayiş etdirməsin-
dədir. Bəli, Bəhlul Danəndə və bəktaşi dərvişindəki oyunbazlı-
ğın müəyyən əlamətləri qorxaq nağıl qəhrəmanlarında da mü-
şahidə olunur. Milçəyin əjdaha olmadığını Ustacan Əhməd və
Qarabatırlar da çox yaxşı bilirlər. Amma bahadırlıq oyununa
başlamaqdan ötrü milçək əjdahaya dönməli, adlı-sanlı pəhlə-
vanlar bir zərbəyə neçə-neçə “əjdaha” öldürən bu adamdan qorx-
malı, onun səsi-sorağı padşaha gedib çatmalı və əsas hadisələr
bundan sonra cərəyan etməlidir. Əsas hadisələr dedikdə biz, əl-
bəttə, qorxaq adamın sərkərdəlik sərgüzəştlərini nəzərdə tuturuq.
Qorxaq adamın sərkərdəliyi “Kəndirbaz” oyunundakı yalançı
pəhləvanın kəndirbazlığı ilə eyni mahiyyət daşımırmı? Eyni ma-
hiyyət daşıyırsa, demək, Ustacan Əhməd və Qarabatırlar da ya-
lançı pəhləvanlardır. Bu obrazların başlıca funksiyası əsl pəhlə-
vanlığı yamsılamaqdır.
97
Qorxaq nağıl qəhrəmanlarının sərkərdəliyi Kəlniyyətin də
sərkərdəliyi ilə müqayisə oluna bilər. Biz Kəlniyyətin sərkərdə-
liyini görmürük, yəni onun qılınc qurşanıb, nizə-qalxan götürüb
at belinə qalxmağının, döyüşə atılmağının şahidi olmuruq. Şa-
hidi olduğumuz Kəlniyyətin Şah Abbasla məzəli oyunlar çıxar-
masıdır. Bu oyunların mövzusu, artıq qeyd etdiyimiz kimi, sər-
kərdəlikdən yox, ailə-məişət məsələlərindən götürülür və başlar
kəsib, qanlar tökəcək bir adamın ailə-məişət zəminində oyunlar
çıxarması gülüş effektini artırmağa xidmət edir. Oxşar vəziyyət
qorxaq nağıl qəhrəmanlarının da fəaliyyətində ortaya çıxır. Qor-
xaqların, tənbəllərin əsas işi çörək pulu qazanmaqdan ibarət ol-
duğu halda, onlar “sərkərdəlik”lə məşğul olurlar. Bu dırnaqarası
sərkərdəlik əsl sərkərdəliyin karikaturasına çevrilir və gülüb-gül-
dürmək məqsədi daşıyır. Əsas funksiyası gülüb-güldürməkdən
ibarət olduğuna görə qorxaq və tənbəl nağıl qəhrəmanları Kəl-
niyyət və Molla Nəsrəddin kimi komik fiqurlar sırasına qoşulur.
Qorxaq və tənbəl nağıl qəhrəmanlarının da qoşulduğu komik
fiqurlar hökmdar və təlxək arxetipinin aparıcı obrazlarına
çevrilir. Oyunbazlıq xüsusiyyətinə görə birləşən bu obrazlar ara-
sında başlıca fərq, bəlkə də, oyunbazlığın tematikasında, mövzu
dairəsindədir. Gətirdiyimiz nümunələrdə lətifə qəhrəmanları
(Molla Nəsrəddin və Kəlniyyət) hökmdarın aqilliyini, qorxaq və
tənbəl nağıl qəhrəmanları isə daha çox hökmdarın sərkərdəliyini
gülüş hədəfinə çevirirlər. Mövzusundan asılı olmayaraq, hər iki
halda gülüş həyatvericilik mahiyyətini saxlayır. Molla Nəsrəddin
və Kəlniyyətin hökmdara gülməyində, hökmdarın ciddiliyini
məsxərəyə qoymağında ifşaçılıq əlaməti yoxdursa, belə bir
əlaməti tənbəl və qorxaq nağıl qəhrəmanının yalançı pəhləvan-
lığında axtarmaq özünü heç doğrultmur. Tənbəl və qorxaq nağıl
qəhrəmanının sərkərdəliyində olsa-olsa padşahın avam yerinə
qoyulması var. Yəni nağıl qəhrəmanı pəhləvanlığına, sərkər-
diliyinə özünü inandırdığı kimi, hökmdarı da inandıra bilir. Bu
inandırma isə qəhrəmanın kələkbazlığından daha çox hadisələrin
təsadüfi gedişi əsasında baş verir. İş bərkə düşəndə, çətin bir iş
dalınca göndəriləndə nağıl qəhrəmanı bir çox hallarda öz qor-
98
xaqlığını gizlətmir. “Hambal Əhməd” nağılının baş qəhrəmanı
qorxaqlığını libas dəyişməklə bildirir. Padşah onu əjdahanı öl-
dürməyə göndərəndə Əhməd pəhləvan libasını soyunub hambal
paltarını geyinir və bununla göstərir ki, əjdaha ilə vuruşmaq
onun işi deyil (30, 70-77). “Ustacan Əhməd”, “Qarabatır” nağıl-
larında baş qəhrəman çətin bir iş dalınca getməkdən qorxduğunu
yeddi qardaş (yaxud iki qardaş) pəhləvanların bacısından giz-
lətmir (33, 127; 30, 66). “Çoban batır” nağılındasa qəhrəmanın
qorxaqlığından hökmdarın özü xəbər tutur (163, 63). Maraqlıdır
ki, qorxaqlığı məlum olandan sonra da nağıl qəhrəmanının pəh-
ləvanlıq sərgüzəştlərinə son qoyulmur. Xatırlatdığımız epizod-
lara əsasən deyə bilərik ki, birinci halda nağıl qəhrəmanının
yerinə çətin tapşırıq dalınca yeddi (yaxud iki) qardaş pəhlə-
vanların bacısı gedəsi olur. İkinci halda nağıl qəhrəmanını çətin
tapşırıq dalınca padşah qızı göndərir. Üçüncü, bəlkə də, daha
maraqlı halda isə nağıl qəhrəmanını dilə tutub çətin tapşırıq da-
lınca göndərən padşahın özü olur. Padşah özü nağıl qəhrəma-
nının qorxaqlığından xəbərdar olursa, demək, padşahın baş qəh-
rəman tərəfindən axmaq yerinə qoyulmasını göstərdiyimiz nağıl-
lar üçün səciyyəvi cəhət saya bilmərik.
Haqqında danışdığımız nağıllarda tənbəl və qorxaq qəhrə-
manların, həqiqətən, bir parodiya nümunəsi kimi meydana çıx-
masını parodiyanın nağıllardakı başqa nümunələri də təsdiq edir.
Başqa nümunələr dedikdə tacirliyin, rəmmallığın, quldurluğun
parodiyasını nəzərdə tuturuq. Bəli, nağıllarda bahadırlıqla ya-
naşı, tacirliyin, rəmmallığın, quldurluğun da parodiya mövzusu-
na çevrilməsinin şahidi oluruq. Məsələn, “Məhərin nağılı” (34,
82-93) arvadın zülmünə dözməyib evdən gedən pinəçinin yalan-
çı tacirliyindən, “Dad Xanpərinin əlindən” nağılı (31, 241-247)
arvadın hökmünə tabe olan kişinin yalançı rəmmallığından bəhs
edir. Ticarətdən bixəbər olan bir adamın dünyanın ən varlı taciri
kimi, rəmmallıq barədə heç bir anlayışı olmayan bir adamınsa ən
bilici rəmmal kimi tanınması qorxaq və tənbəl adamın sərkərdə
kimi tanınması ilə eyni mahiyyət daşıyır. Qorxağın qoçaqlığı bir
oyun olduğu kimi, pinəçinin tacirliyi də bir oyuna çevrilir.
99
Qorxaq qoçaq oyunu oynadığı kimi, savadsız da rəmmal oyunu
oynayır. Belə oyunbazlıqla “Məhəmməd” nağılında da (29, 310-
315) qarşılaşırıq. Həmin nağılda əsas mövzu quldurluğu imi-
tasiya etməkdir. Arvadın: “Qızdan ötrü əlli dəvə yükü cehiz
gətirməlisən!” – deyib evdən qovduğu Məhəmməd xaraba hama-
ma getməli və qırx quldur qabağında özünü quldur Məhəmməd
kimi qələmə verməli olur. Maraqlıdır ki, nağılda ümumiyyətlə
quldurluq yox, konkret bir şəxs – Bağdadda ad çıxarmış quldur
Məhəmməd imitasiya edilir, bir Məhəmməd o biri Məhəmmədin
parodiyası kimi ortaya çıxır:
– “Kimdi sizin başçınız, gəlsin mənim qabağıma. Mən
məşhur quldur Məhəmmədəm. Eşitdim ki, siz burda quldurluq
eləyirsiniz. Odu ki, gəlmişəm görüm nə təhər quldursunuz”.
Quldurlar yaman sevindilər. Demə Bağdadda məşhur bir
quldur Məhəmməd varmış, quldurlar deyiblər bə bu elə odu. De
yığışdılar Məhəmmədin başına. Məhəmməd başladı özündən
gopa:
– Ay belə aşmışam, ay belə kəsmişəm, ay belə dam yarıb
dana çıxartmışam, belə buz yarıb buzov çıxartmışam, daha nə
bilim burda mənəm, Bağdadda kor xəlifə” (29, 312). Bağdad-
dakı quldur Məhəmməd asıb-kəsməyin, xəzinələr yarmağın,
mal-mülk talayıb aparmağın ustasıdır. Arvadın evdən qovduğu
Məhəmmədinsə basıb-bağlamağı sadəcə olaraq əsl quldurun
əməllərinə bir karikaturadır.
Xatırlatdığımız bütün bu nağıllarda yalançı pəhləvana oxşar
obrazlarla qarşılaşırıq. Yalançı pəhləvan kəndirbazın “dvoy-
nik”inə çevrilirsə, onun (yalançı pəhləvanın) nağıllardakı oxşar-
ları da hökmdarın, eləcə də ciddi planda təsvir edilən başqa obraz-
ların – bahadırların, tacirlərin, rəmmalların, quldurların komik
“nüsxə”sinə çevrilir. Yalançı pəhləvanın ətrafdakı adamları gül-
dürmək funksiyası onun nağıllardakı oxşarlarında da diqqət mər-
kəzində dayanır. Qorxağın sərkərdəliyi, pinəçinin tacirliyi, sa-
vadsızın rəmmallığı və acizin quldurluğunda da əsas diqqət din-
ləyicini güldürməyə, onun həyat eşqini artırmağa doğru yönəlir.
100
Yalançı əvəzedicinin folklor üçün nə qədər səciyyəvi bir
obraz olduğunu Dədə Qorqud” eposu da göstərir. Eposun
“Müqəddimə”sində ciddi ilə gülməlinin paralelliyinə bir zəmin
yaradılır. Ozan Fatimədən, Ayişədən danışdığı yerdə “bayağı” qa-
dınlardan, “solduran sop”lardan, “dolduran top”lardan söz salır:
“Gəldik, ol kim, dolduran topdur, dəpidincə yerindən uru durdu,
əlin-yüzün yumadan obanın ol ucundan bu ucuna, bu ucundan ol
ucuna çaprışdırdı, quv quvaladı, din dinlədi, öylərdəncə gəzdi;
öylərdən sonra evinə gəldi; gördü kim, oğru köpək, yekə dana
evini bir-birinə qatmış, tovuq komasına, sığır damına dönmüş,
qonşularına çağırar ki , Yetər!.. Zübeydə!.. Ayna Mələk! Qutlu
Mələk! Ölməğə-yitməğə getməmişdim, yatacaq yerim genə bu
xarab olasıydı; nolaydı bənim evimə bir ləhzə baqaydınız!” (94,
37-38). Tam ciddi yöndə danışdığı yerdə birdən dönüb bu cür ev
dağıdan qadınlardan söhbət açmaqda ozanın niyyəti başqa bir şey
yox, gülüş kultuna üz tutmaq, bu kult sayəsində öz dinləyicisinin
qırışığını açıb, ürəyinə təpər vermək, onu hala-hərəkətə gətir-
məkdir.
“Bamsı Beyrək” boyunda Banıçiçəkdən danışılarkən Qısır-
ca Yengə və Boğazca Fatmadan da bəhs edilməsi “ciddi” və gül-
məli paralelinin “Dədə Qorqud” eposu üçün təsadüfi olmama-
sından xəbər verir. Qazan xanın izni ilə qızlar məclisinə gedən
Beyrək – “dəli ozan” Qısırca Yengəni bizə belə tanıdır:
And içmişəm qısır qısrağa bindiyim yoq.
Binibəni qazavata vardığım yoq.
Eviniz ardında sarvanlar.
Sana baqar onlar,
Buldır-buldır gözlərinin yaşı aqar.
Sən onların yanına varğıl,
Muradını anlar verər, bəlli bilgil! (94, 63)
Qızlar məclisində qopuz havasına oynamaq sırası Boğazca
Fatmaya çatanda Beyrəyin sözü bundan ibarət olur:
101
And içəyim bu gəz boğaz qısrağa bindiyim yoq,
Binibəni qazavata vardığım yoq.
Eviniz ardı dərəcik degilmiydi?
İtiniz adı Bıraq degilmiydi?
Sənin adın Qırq oynaşlı Boğazca Fatma degilmiydi?
Dəxi eybin açaram, bəlli bilgil! (94, 63-64)
Beyrəyin dilindən verilən hər iki parçada Qısırca Yengə və
Boğazca Fatmanın neçə-neçə oğlanla oturub-durması diqqət mər-
kəzindədir. Boğazca Fatma qırx oynaşlı olduğu kimi, Qısırca
Yengə də az aşın duzu deyil – onun ardınca sarvanların baxıb
bıldır-bıldır göz yaşı axıtması hansısa hingilimdən, mazaxdan xə-
bər verir. Qarşıya cavab verilməsi vacib olan sual çıxır: O.Ş.Gök-
yayın sözləri ilə desək: “qızlığında işlədiyi bir xətadan dolayı” xü-
susi ləqəb qazanmış (171, CLXXXIII) Boğazca Fatmanın, dalınca
sarvanları əsir-yesir eləmiş Qısırca Yengənin mötəbər məclisdə –
Banıçiçək, Burla xatun yanında nə işi var? Axı Burla xatun o
Burla xatundur ki, doğmaca balasının ətindən bişirilmiş qara qo-
vurmanı yemək dəhşətinə razıdır, amma namusunun bircə damcı
belə ləkələməyinə yox. Banıçiçək həmin Banıçiçəkdir ki, on altı il
oturub adaxlısı Bamsı Beyrəyin yolunu gözləyir və bu müddət
ərzində başqa bir oğlana gözünün ucu ilə də baxmır, başqa bir
oğlana könül verməyi ağlına belə gətirmir. Tamamilə normal və
məntiqə uyğun bir haldır ki, Burla xatun naməlum bir ozanın
(Bamsı Beyrəyin) qızlar məclisinə gəlməsini etirazla qarşılayır:
“Bunu gördü, Qazan bəgin xatunu Boyu uzun Burla qaqdı, aydır:
Mərə, qavat oğlu dəli qavat, sana düşərmi bitəkəllüf bənim
üzərimə gələsən? – dedi” (94, 63). Burla xatun dəli ozanın məc-
lisə Qazan xanın icazəsi ilə gəldiyini biləndən sonra sakitləşir və
Qazanın razılığı “yad” bir adamın məclisə gəlməsini normal hala
çevirir. İlk baxışda normal təsir bağışlamayan və məntiqə sığma-
yan hal “ayağı sürüşkən” qadınların Burla xatun və Banıçiçəklə
çiyin-çiyinə bir məclisdə oturmasıdır. Bu faktı doğru-dürüst
qiymətləndirmək üçün komik fiqurların folklordakı bəzi tipik
xüsusiyyətləri nəzərə alınmalıdır. Nəzərə alınmalıdır ki, komik
102
fiqurların əsas xüsusiyyətlərindən biri – ciddi ilə (burada Banuçi-
çəklə) tərs mütənasiblik yaratmaq Qısırca Yengə və Boğazca Fat-
ma üçün də səciyyəvidir. Bu obrazların komikliyi, təbii ki, Qısırca
və Boğazca ayamaları ilə bitmir və ayamalar öz təsdiqini onların
gülməli davranışlarında tapır. Bəli, Qısırca Yengə və Boğazca
Fatmanın hərəkətləri “ciddi” yox, komik yöndə təsvir edilən hərə-
kətlərdir. Həmin hərəkətlərə, yəni onların dərələrdə neçə-neçə
oyundan çıxmasına bir zarafat göstəricisi kimi baxmaq lazımdır.
Necə ki, folklordakı başqa komik fiqurların da hər hansı “tərbi-
yəsiz” hərəkətinə məhz bu cür baxırıq. Molla Nəsrəddinin “əxlaqa
zidd” hoqqalarını yada salsaq, nə demək istədiyimiz aydın olar:
Toy günü baş qarışır və Mollaya – təzə bəyə plov verən
olmur. Molla acıq eləyib evdən çıxır və gedib şəhərin lap ucqar
məhəlləsindəki bir xarabalıqda oturur. Dalınca gələnlərə Mol-
lanın sözü bu olur: “Plovu yeyəndə mən heç yada düşmədim.
Gəlinin yanına girmək lazım olanda tez yada düşürəm?! Elə şey
yoxdur. Plovu kim yeyib, gəlinin yanına da o getsin” (48, 109).
Arvadı Mollaya ərə gələndən cəmi-cümlətanı üç ay sonra
doğur və arvad təəccüblənən Mollanı hesabı yaxşı bilməməkdə
günahlandırır: “A kişi, sən necə adamsan? Deyəsən, heç hesab da
bilmirsən. Üç ay sənin məni aldığın, üç ay da mənim sənə gəl-
diyim. Üç aydır ki, bu uşağı qarnımda gəzdirirəm. Bu da elədi
doqquz ay”. Molla arvadın məntiqi ilə razılaşmalı olur (48, 64).
Ayağısürüşkənliyə qarşı “mübarizə”nin yolunu Molla bir
qıçı çolaq, bir gözü kor, dişləri tökülmüş, keçəl, qozbel arvad
almaqda görür. Belə bir arvad alır ki, gəzəyən olmasın, arvad
qaxılıb evdə otursun (48, 249).
Amma bütün bunlara əsaslanıb Molla Nəsrəddini əxlaqsız
adam adlandırmaq olmaz. Çünki o, əxlaqsızlıq eləmir, əxlaq-
sızlıq oyunu oynayır, özünü axmaqlığa vurub hoqqa çıxarır. Bu
sözlər müəyyən qədər Qısırca Yengə və Boğazca Fatmaya da
aiddir. Hoqqabaz Molla fateh Teymurləngə nə qədər gərəkdirsə,
Qısırca Yengə və Boğazca Fatma da Banıçiçək və Burla xatuna
bir o qədər gərəkdir. Molla öz “səfehliyi” ilə böyük cahangirə
dayaq olduğu kimi, Qısırca Yengə və Boğazca Fatma da öz
103
“əxlaqsızlığı” – hoqqabazlığı ilə dəmir əxlaq və ismət sahiblə-
rinin – Banıçiçək və Burla xatunun dayağıdır. Belə olmasaydı,
eposda Banıçiçəklə ilk tanışlığımızda Qısırca Yengəni onun ota-
ğından çıxan və Banıçiçəyin adından Beyrəklə kəlmə kəsən gör-
məzdik: “Baqdı gördü bu otağ Banıçiçək otağıymış ki, Beyrəgin
beşikkərtmə nişanlısı-adaxlısıydı. Banıçiçək otaxdan baqırdı.
Mərə, dayələr, bu qavat oğlı qavat bizə ərlikmi göstərir, dedi.
Varın, bundan pay dilən, görün nə der, dedi.
Qısırca Yengə derlər, bir xatun vardı. İləri vardı, pay di-
lədi” (94, 55). Qısırca Yengə Banıçiçəyin adicə dayəsi yox,
komik “dvoynik”idir. Qırx oynaşlı Boğazca Fatma Beyrəkdən
başqa bir adaxlı tanımaq istəməyən Banıçiçəyin parodiyasıdır.
Təsadüfi deyil ki, “Dədə Qorqud” eposunda “yalançı dünya”
modelini araşdırarkən S.Rzasoy tutuşdurmalar aparıb Boğazca
Fatmanı Banıçiçəyin “yalançı əvəzedicisi” adlandırır (132, 375).
Qısırca Yengə və Boğazca Fatmanın: “Ərə varan qız mənəm”, –
deyib toyda Banıçiçəyin yerinə oynamaqları yalançı əvəzedi-
ciliyi göstərən səciyyəvi bir epizoddur. Maraqlıdır ki, Boğazca
Fatma qol götürüb oynayarkən Banıçiçəyin paltarını geyinib oy-
nayır: “Qızın qaftanını geydi. Çal, mərə, dəli ozan! Ərə varan
qız mənəm, oynayım, – dedi” (94, 63). Banıçiçəyin paltarını ge-
yib toyda onun yerinə oynayan Boğazca Fatma, eləcə də Qısırca
Yengə yalançı adaxlı rolunda çıxış edirlər, başqa sözlə, Banı-
çiçəyin parodiyasına çevrilirlər. “Kəndirbaz” oyununda yalançı
pəhləvan hoqqa çıxarıb əsl pəhləvanı yaman gözdən qoruduğu
kimi, yalançı adaxlının da başlıca funksiyası əsl adaxlını şərdən-
yamandan qorumaqdır.
Macar tədqiqatçısı İmre Adorjan “Bamsı Beyrək” boyunda
“Təqlidi gəlin” (“Yalançı gəlin”) oyununun izlərini axtarır. Təd-
qiqatçı Macarıstanın türk kəndlərindən yazıya alınmış həmin
oyunu belə təsvir edir: “Bu adətə görə, toyda bəyə həqiqi gəlini
verməzdən əvvəl qoca, çirkin, şikəst bir qadını göstərib za-
rafatlaşırlar” (180a, 57). İmre Adorjan haqlı olaraq “qoca, çirkin,
şikəst” libaslı yalançı gəlinlə Qısırca Yengə obrazı arasında bir
əlaqə görür. Macar təqiqatçısının öz qənaətində haqlı olduğunu
104
yalnız Qısırca Yengə və Boğazca Fatma obrazları yox, “Bamsı
Beyrək” boyundakı Yalançı oğlu Yalancıq obrazı da təsdiq edir.
Fərq ondadır ki, Yalançı oğlu Yalancıq obrazında yalançı adaxlı
inamı öz ifadəsini birbaşa yox, dolayı şəkildə tapır.
Boyda Yalançı oğlu Yalancığı Bamsı Beyrəyin parodiyası
saya bilərikmi? Əgər libas dəyişmə başqasını müvəqqəti əvəz et-
məyin mühüm göstəricisidirsə, belə göstərici Yalançı oğlu Ya-
lancıq və Bamsı Beyrək münasibətində də mühüm bir amil kimi
təzahür edir: Beyrək haçansa Yalancığa bir köynək bağışlayıb.
Özü də bu köynəyi Beyrəyə başqa birisi yox, Banıçiçək tikib.
Sevgilisinin tikdiyi köynəyi Yalancığa bağışlamasından görünür
ki, Beyrək onu (Yalancığı) özünə yaxın bilirmiş. Komik əvəz-
etmədə yaxınlıq, doğmalıq, məhrəmlik mühüm şərtdir. Yadımıza
salaq ki, yalançı pəhləvan əsl pəhləvanı özünə qardaş bilir; Molla
Nəsrəddin Teymurləngi tənqid etsə də, bu tənqid ərkyana mü-
nasibət, qarşılıqlı zarafat üstündə qurulur. Beyrək və Yalancıq
münasibətində bu cür qarşılıqlı ərkyanalıq varmı? Yalancıq da
Beyrəyi özünə yaxın bilirmi? Bu suallara müsbət cavab vermək
çətindir. Beyrək – Yalancıq münasibətində olsa-olsa yalançı adax-
lı ritualının solğun cizgilərini tapmaq olar. Yuxarıda xatırlatdığı-
mız “Yalançı gəlin” oyunundan göründüyü kimi, dünyanın müx-
təlif xalqlarında yalançı adaxlı ritualları da olub. Rituallarda ya-
lançı hökmdar həqiqi hökmdarı müvəqqəti olaraq əvəz etdiyi
kimi, yalançı adaxlı da həqiqi adaxlını simvolik şəkildə əvəz edib
(244, 492). Çox güman ki, Yalançı oğlu Yalancığın yalançı adaxlı
ritualı ilə müəyyən bağlılığı var. Xüsusən Beyrəyin öz köynəyini
– Banıçiçəyin əli ilə tikilmiş bir köynəyi Yalancığa bağışlaması
ritualla bağlılıq ehtimalını daha da artırır. Amma Yalancığın
Beyrəyə qarşı düşmən mövqe tutması “Dədə Qorqud” eposunda
bu obrazı (Yalançı oğlu Yalancığı) komik yalançı adaxlı modeli
ilə izah etməyə imkan vermir. Əgər Qısırca Yengə və Boğazca
Fatma Banıçiçəyə qarşı düşmən mövqe tutsaydı, təbii ki, onların
da komik əvəzediciliyindən danışmaq mümkün olmazdı. Bu fikri
əsaslandırmaq üçün folklordan istənilən qədər misal çəkə bilərik.
Təfsilata ehtiyac görmədən “Göyçək Fatma” nağılını (32, 19-26)
105
bir daha yada salırıq. Bu nağıldakı Keçəl Fatma ilk baxışda komik
əvəzediciyə uyğun gəlir. Əvvəla, Keçəl Fatma Göyçək Fatmanın,
ögey də olsa, bacısıdır və onlar bir yerdə yaşayırlar. Yəni bu fakt
zahirən onların bir-birinə yaxın olmaqlarının əlaməti kimi götü-
rülə bilər. Digər tərəfdən, Fatmanın hədsiz gözəlliyi müqabilində
ögey bacının hədsiz çirkin olması ilk baxışda komik əvəzedicinin
xarici görünüşü barədəki arxaik təsəvvürlərlə üst-üstə düşür. Yəni
ilk baxışda adama elə gəlir ki, “Göyçək Fatma” nağılında ögey qı-
zın çirkinliyi, o cümlədən keçəlliyi folklorda komik fiqurların ke-
çəllik, kosalıq, topallıq və s. kimi xüsusiyyətləri ilə eyni mahiyyət
daşıyır. Nağılla hərtərəfli tanışlıq ögey bacı barədəki ilkin təəs-
süratı alt-üst edir. Aydın olur ki, Göyçək Fatmanın bacısı olmaq
Keçəl Fatmaya çirkin niyyətini həyata keçirmək üçün lazımmış.
Çirkin niyyət isə Göyçək Fatmanın qismətinə sahib çıxmaq, onun
adaxlısına ərə getməkdən ibarətdir. Öz niyyətini həyata keçirmək
üçün Göyçək Fatmanın ölümünə belə razı olan keçəl qızı komik
əvəzedici adlandırmaq, söz yox ki, mümkün deyil. Keçəl qızı
komik əvəzedici, başqa sözlə, Göyçək Fatmanın parodiyası necə
adlandırmaq olar ki, bu obraz nağılda xeyiri yox, şəri təmsil edir?!
Keçəl Fatma kimi Yalançı oğlu Yalancığı da xeyirin təm-
silçisi hesab etmək çətindir. Qəhrəmanın sevgilisini ələ keçir-
mək niyyətində olması ilə Yalançı oğlu Yalancıq bədxah qüvvə-
lər cərgəsində dayanır və öz mənşəyinə görə folklordakı məşhur
div, əjdaha və s. kimi mifoloji obrazlarla səsləşir. Təsadüfi deyil
ki, ozan epos boyu düşmən barədə işlətdiyi “yarımasın, yarçı-
masın” qarğışını Yalançı oğlu Yalancıq barədə də işlədir (94,
58). Yalancığın Oğuz əxlaq normalarına zidd mövqe tutub, əsir-
likdə olan dostunun sevgilisini ələ keçirmək fikrinə düşməsi və
Beyrəyin qayıtması ilə bu niyyətin alt-üst olması boyda diqqət
mərkəzində dayandığından M.H.Təhmasib haqlı olaraq həmin
boyu “Ər arvadın toyunda” adlı beynəlxalq süjet əsasında araş-
dırır. Qəhrəmanın eposda öz arvadının yox, adaxlısının toyuna
gəlib çıxması özünəməxsusluğunu nəzərdən qaçırmayan folklor-
şünas “Bamsı Beyrək”lə Homerin “Odissey”i arasında süjet
yaxınlığı görür (152, 197-198). M.H.Təhmasibin qeyd etdiyi bu
106
tipoloji yaxınlığı qəhrəmanın sevgilisini ələ keçirmək istəyənlə-
rin xarakterində də axtarmaq olar. “Bamsı Beyrək”dəki Yalançı
oğlu Yalancıq kimi, Homerdə də Odisseyin arvadını ələ keçir-
mək istəyən cavanlar mənfi planda təsvir edilir. Odissey tərə-
findən öldürülmələri həmin cavanların mənfi planda təsvir edil-
məyinin təbii yekununa çevrilir. Yalançı oğlu Yalancığın sonda
öldürülməyib bağışlanmasına gəlincə, bu epizod, görünür, ozana
Beyrəyin bir igid kimi alicənablığını göstərmək üçün gərək olub.
Bəli, Yalançı oğlu Yalancıq boyda tənqid hədəfidir və bu
tənqiddə müəyyən qədər gülüş elementləri var. Xüsusən boyun
axırında Yalancıq barədə söhbət gedərkən ozanın təhkiyəsində
ironiya açıq-aydın duyulur. Ox yarışında Yalançı oğlu Yalancığa
məxsus yayın iki paraya bölünüb Beyrəyin əlində qalması bir
yandan ozanın Beyrəyə azman igid kimi yanaşmasının əlamə-
tidirsə, bir yandan da ozanın Yalancığı igidlikdən uzaq bir adam
kimi təqdim etməsinin əlamətidir. Ozanın nəzərində Yalancıq
igidlərə məxsus yay əvəzinə, oyuncaq yay gəzdirir. Elə bir yay
ki, düzdə torağay vurmaqdan başqa bir işə yaramır (94, 62). Ya-
lancığın fərasətsizliyi necə gülüş doğurursa, sondakı çarəsizliyi
də o cür gülüş doğurur: “Yalançı oğlu Yalancuq bunu (Beyrəyin
qayıtmağını – M.K.) eşitdi. Beyrəgin qorqusundan qaçdı, özünü
Dana sazına saldı. Beyrək ardına düşdü, qova-qova saza düşür-
dü. Beyrək aydır: Mərə, od gətirin! Gətirdilər. Sazı oda urdular.
Yalancıq gördü kim, yanar, sazdan çıqdı. Beyrəgin ayağına
düşdü” (94, 65). Göründüyü kimi, Yalançı oğlu Yalancıq gülüş
hədəfi olsa da, gülüş kultunun daşıyıcısı deyil. Gülüş kultunun
daşıyıcısı olsaydı, ozan onun fərasətsizliyini və çarəsizliyini
dosta xilaf çıxan bir adamın halı kimi bəzəyə qoymazdı.
“Bamsı Beyrək” boyunda gülüş kultunun əsas daşıyıcıları
Qısırca Yengə və Boğazca Fatmadır. Çünki neçə-neçə oyundan
çıxmaqla gülüş effekti yaradan bu obrazlar şəri yox, xeyiri təmsil
edirlər. Xeyiri təmsil edib Banıçiçəyin “komik nüsxə”sinə çevril-
mək və Banıçiçəyi bədxahlıqdan qorumaq Qısırca Yengə və
Boğazca Fatmanı yalançı adaxlı və arxaik parodiya nümunəsi
saymağa əsas verir.
107
3. Doğru və yalan
Folklorda doğru və yalan məsələsi “Kəndirbaz” oyunun-
dakı kəndirbaz və yalançı pəhləvan məsələsinə nisbətdə diqqəti
daha çox cəlb edir. Bəli, kəndirbazın hərəkətlərində heç bir uy-
durma yoxdur. Kəndirbaz camaatın gözü qabağında əlinə bir
ağac alıb, tarıma çəkilmiş ipin üstünə çıxır və əsl hünər sahibi
olmasını əyani şəkildə nümayiş etdirir. Yalançı pəhləvanın hərə-
kətləri isə başdan-başa yamsılamadan, uydurmadan ibarət olur.
Kəndirbazın hərəkətlərini yamsılayan yalançı pəhləvanın baca-
rığı məhz bu uydurmada üzə çıxır. Yalançı pəhləvan kəndirbazı
daha yaxşı yamsıladıqca, yəni uydurmanın dərəcəsini daha çox
elədikcə öz məharətini bir o qədər qabarıq göstərmiş olur. Kən-
dirbazın və yalançı pəhləvanın hərəkətlərini mətn şəklində tə-
səvvür etsək, onda kəndirbaz mətni doğrunu, yalançı pəhləvan
mətni isə yalanı ifadə etmiş olacaq.
Folklor mətninin doğru, yaxud yalan üstdə qurulması söy-
ləyicinin mətnə münasibətindən bəlli olur. Mətn söyləyicisi da-
nışdığı əhvalatın məhz yalan olduğunu açıq-aşkar bildirir: “Altı-
yox qazanda dovşanın ətini qovurdum. Hamımız yedik, doyduq,
hələ artıq da qaldı. Artığını da bağladıq qurşağımıza, bir xoruz
əmələ gəldi. Bu xoruzu mindik, yola düzəldik. Qabağımıza bir
çay çıxdı. Çaydan tapdıq bir palan. Palanı sökdük. İçindən bir
kitab çıxdı. Oxuduq, gördük hamısı yalan” (26, 262). Söyləyici
“hamısı yalan” ifadəsini işlətməsə belə, danışdıqlarının yalandan
ibarət olmasına mətn boyu dönə-dönə işarə edir. Altıyox qa-
zanda yemək bişirmək, çaxmaqsız tüfənglə dovşan vurmaq, ti-
yəsiz bıçaqla dovşan soymaq danışılanın yalan olmasına işa-
rədir. Bu cür işarələrlə söyləyici həqiqətən baş verən yox, baş
verməsi qeyri-mümkün olan hadisələrdən söhbət açdığnı bildirir.
A.Nəbiyevin sözləri ilə desək: “həyat faktını yalan donuna salıb
təqdim etmək... mətndə başlıca tələb və xüsusiyyət”  (121, 346)
kimi ortaya çıxır.
Yalan üstündə qurulan nağıl və qaravəllilər hansı məqsədlə
danışılır? Bu suala cavab vermək üçün əvvəlcə gərək bu cür
108
nağıl və qaravəllilərin mənşəyini götür-qoy edək, folklor mət-
nindəki yalanın haradan və nədən qidalanmağını aydınlaşdırmaq
üçün mövcud nəzəri fikirlərə münasibət bildirək. Münasibət bil-
dirilməsi vacib olan nəzəri fikirlərdən biri E.D.Tursunova məx-
susdur. E.D.Tursunov uydurma nağıl (сказка– небылица) mət-
nində təsvir edilən əhvalatları o dünya barədəki təsəvvürlərlə
əlaqələndirir. Məsələn, “altıyox” qazan əhvalatları ilə qəbir üs-
tünə qabın sındırılıb qoyulması inamı arasında bir bağlılıq görür
(239, 98). Həmçinin folklorşünas uydurma nağılın birinci şəxsin
dilindən söylənilməsinə xüsusi diqqət yetirir və belə hesab edir
ki, bu nağıllar inisiasiya mərhələsindən keçən, ölüb təzədən diri-
lən yeniyetmənin o dünya barədəki, o dünya sakinlərinin qeyri-
adi zahiri görkəmi və davranışı barədəki “xatirələri”ni əks etdirir
(239, 109). Bu komik məzmunlu “xatirələr” o dünyanın sehrli
nağıllardakı təsviri ilə yaxından səsləşir. Sehrli nağıllarda o dün-
yanın bu dünya ilə tərs mütənasib olması, yəni o dünyada asla-
nın qabağına ot, atın qabağına ət qoyulması uydurma nağıllarda
altıyox qazanda yemək bişirilməsindən, çaxmaqsız tüfənglə
dovşan vurulmasından məzmun və mahiyyətcə bir o qədər də
fərqlənmir. Nağıllarda yalan danışmağın, daha doğrusu, yalan
əhvalatlar söyləməyin gedər-gəlməzə yollanmaq qədər çətin bir
tapşırıq sayılması da çox şeydən xəbər verir. Belə bir nağıl süjeti
diqqəti xüsusi cəlb edir: padşah bildirir ki, qızını div yanında
ovsun öyrənən oğlana verəcək. Bir oğlan gedib qırx gün divin
yanında qalır və ondan ovsun öyrənir. İndi o, ovsun oxuyub istə-
diyi heyvanın və quşun cildinə girə bilir. Amma padşah öz qızını
həmin oğlana vermək istəmir və oğlanın qarşısında yeni bir şərt
qoyur. Şərt ondan ibarətdir ki, oğlan qırx uydurma əhvalat danış-
malıdır (239, 106-107). Bu süjet açıq-aydın göstərir ki, doğrudan
da, uydurma əhvalatlar danışmaq div yanında (o dünyada) ol-
maqla eyni semantik məna daşıyır, qırx ağlagəlməz əhvalat söy-
ləmək qırx gün sakral aləmdə olmağın davamına çevrilir. De-
məli, sakral aləm güc-qüvvət mənbəyi sayıldığı kimi, sakral
aləmin davamı olan uydurma əhvalatlar danışa bilmək də güc-
qüdrətin əlaməti sayılır. Padşah yeganə qızını o oğlana verir ki,
109
bu dünyada baş verməsi mümkün olmayan əhvalatlar danışsın,
başqa sözlə, özünün o dünya sərgüzəştlərini nağıl etsin. Azər-
baycan folklorundakı bir sıra nağıl və qaravəllilər də uydurma
əhvalatlar danışmağın məhz güc-qüvvət simvolu olmağını açıq-
aydın göstərir. “Ya qızı ver, ya da qızılı” adlı nağılda (19, 266)
Əhməd yalan danışmaq məharəti göstərdikdən sonra padşah
qızına qovuşa bilir. “Doğruçul oğlan” nağılında (23, 151-153)
qəhrəmana çörəyi uydurma əhvalat söylədikdən sonra verirlər.
“Keçəl” adlı nağılların birində (32, 192-201) keçəlin tacirlə,
“Keçəlnən kosa” adlı qaravəllidə (135, 44-45) keçəlin kosa ilə
yarışı yalan demək yarışıdır. Yarışın şərtinə görə, kim daha
böyük yalan desə, o, güclü sayılmalıdır. Aşıq Hüseyn Saraclıdan
yazıya alınan “Keçəlnən kosa” qaravəllisində rəqiblər arasındakı
mübahisəni “quyruqsuz” yalan kəsir və şərikli çörək belə yalan
deməyi bacaran keçələ çatır: “Gördük körpüyü sel aparıf. Fikir-
ləşdim ki, Arazı nətəəri keçim. Oana-buana baxdım, gördüm
baldırı qırıx bir örümçəh var, onu tutuf xurcunu belinə aşırdım,
özüm də örümçəyi minif Arazı keşdim. Bilmirəm örümçəh
suyamı, yükəmi dayanmadı, yıxılıf öldü. Baxdım qarnı çox ye-
kədi. Dedim, bunun qarnını yarım, görüm nə var. Pıçağı çıxardıf
qarnını yardım, bir dəvə çıxdı. Dəvənin qarnını yardm, bir fil
çıxdı. Filin qarnını yardım, bir tülkü çıxdı. Tülkünün qarnını
yardım, bir parça kağız çıxdı. Gördüm kağızda yazılıf ki, kosa
qələt eləyir, kömbə keçəlindi” (135, 45). Bu nümunədə, eləcə də
yuxarıda xatırlatdığımız “Keçəl” nağılında yalanın keçəl tərə-
findən danışılmasına təsadüfi hal kimi baxmaq olmaz. Əgər
keçəli mənşəcə o dünya barədəki təsəvvürlərlə bağlı bir obraz
hesab ediriksə, onda bu dünyada baş verməsi mümkün olmayan
əhvalatlar danışmasını keçəl üçün tipik bir cəhət kimi qiy-
mətləndirməliyik. E.D.Tursunova arxalanıb deyə bilərik ki,
keçəlin “quyruqsuz” yalanının kökündə bu obrazın o dünya
“təəssüratı” durur. Təbii ki, zaman keçdikcə bu “təəssürat” ilkin
kökündən aralı düşür və yeni mahiyyət qazanır. Keçəlin, yaxud
başqa bir obrazın danışdığı qeyri-real əhvalatlar bu gün də o
dünyaya aid “gerçəklik” sayılsaydı, onda xatırlatdığımız nağıl-
110
larda söyləyici "böyük yalan", "quyruqsuz yalan" ifadələrini
işlətməz, danışalının yalan olduğuna işarə etməzdi. Bəli, nağıl
söyləyicisi də, baş qəhrəman da belə hesab edir ki, hörümçəyə
minib çayı keçmək, hörümçəyin qarnından dəvə çıxarmaq uy-
durmadır. Bəs söyləyici uydurmanı nə məqsədlə danışır?
“Yalan-palan” adlı qaravəllidə söyləyici bu suala belə cavab
verir: "Nə ki, söz danışdım, hamısı oldu yalan. Siz yalandan fey-
ziyab oldunuz, mən də çənə yordum" (26, 261). Deməli, çənəsini
yorub uzun və məzəli yalan uydurmaqda söyləyicinin məqsədi
qulaq asanları feyziyab etməkdir. Qaravəllidəki yalanın kökündə
o dünya barədəki ibtidai təsəvvürlərin durmasından xəbərsiz olsa
da, söyləyici qədim çağlara məxsus bir inamı özündə saxlamaq-
dadır. Bu, baş verməsi mümkün olmayan əhvalatlar danışmağın,
məzəli yalan quraşdırıb söyləməyin magik gücünə, həyatveri-
cilik gücünə inamdır. Söyləyici (geniş mənada xalq) inanır ki,
bahadırın gedər-gəlməzə yollanıb qara qüvvələrlə vuruşması ba-
rədə tam ciddi yöndə əhvalatlar danışmaq nə qədər vacibdirsə,
Hadı ilə Hudunun çaxmaqsız tüfənglə, tiyəsiz bıçaqla ova çıx-
masından, altıyox qazanda yemək bişirməsindən söhbət açmaq
da bir o qədər vacibdir.
Nağıl və qaravəlli paralelindən ətraflı bəhs etməmişdən qa-
baq nağıl janrı haqqındakı bir fikrə münasibət bildirmək lazım
gəlir. Nüfuzlu folklorşünasların irəli sürdüyü həmin fikir nağılın
bir yalan kimi danışılıb-danışılmaması ilə bağlıdır. V.Y.Propp
nağılı “məqsədyönlü və poetik uydurma” adlandırır (226, 87) və
fikrini əsaslandırmaq üçün bu janrı eposla müqayisə edir. Onun
fikrincə, epos dinləyiciyə nağıldan fərqli şəkildə çatdırılır; nağıl-
dan fərqli olaraq eposun ifası zamanı söyləyici danışdığı əhvalat-
ların gerçəkliyinə qətiyyən şübhə ilə yanaşmır və dinləyicinin
şübhəsinə heç bir əsas vermir (226, 101). Bu fikrə M.H.Təh-
masibdə də rast gəlirik. M.H.Təhmasib nağıl və dastanın başlıca
fərqini dastanın olmuş bir hadisə kimi, tarixi həqiqət kimi, nağı-
lınsa əsli olmayan “uydurma”, “yalan", “quraşdırma” kimi da-
nışılmasında görür və belə hesab edir ki, “biri vardı, biri yoxdu”,
111
“göydən üç alma düşdü” kimi formulları işlətməklə söyləyici na-
ğılda məhz “uydurma” danışdığına işarə edir (152, 60-61).
Göründüyü kimi, həm V.Y.Propp, həm də M.H.Təhmasib
nağılı “uydurma” adlandırarkən söyləyici münasibətinə, nağılın
əvvəlində və sonunda söyləyicinin işlətdiyi formullara xüsusi
diqqət yetirir. Görkəmli folklorşünasların mülahizələri ilə tanış
olub nağılları götür-qoy etdikdə məlum olur ki, danışılan nağılın
uydurma olmasına işarə edən söyləyici ifadələrini ümumilikdə
bu janr üçün səciyyəvi cəhət saymaq özünü doğrultmur. Nağıl-
ların toplanıb yazıya alınmasında az-çox təcrübəsi olan bir şəxs
kimi məsuliyyətlə deyirik ki, söyləyicilər az-az hallarda nağılı
“biri vardı, biri yoxdu” cümləsi ilə başlayıb, “göydən üç alma
düşdü” cümləsi ilə bitirirlər. Digər tərəfdən, “vardı-yoxdu” ilə
başlanan və “üç alma” ilə bitən nağılların özünü belə ucdantut-
ma “uydurma nağıl” sırasına qatmaq olmaz.
Bir çox dillərdə “nağıl” sözünün “yalan” və “uydurma” söz-
ləri ilə sinonim olması da (226,149) nağıla bir “fiksiya” kimi ba-
xılmasına əsas vermir. Ona qalsa, müasir dildə “dastan” və “mif”
sözlərinin də “yalan”, “uydurma” mənalarında işlənməsi faktla-
rına rast gəlmək mümkündür. “Əsli-Kərəm” dastanında Kərəmin
dilindən söylənilən uydurma milçək əhvalatına “Milçəyin das-
tanı” adının verilməsini (27, 95) belə faktlardan saymaq olar. Bu
nümunədə “dastan” sözünün “yalan” mənasında işlənməsini
M.H.Təhmasib xüsusi qeyd edir (152, 58). Dastan janrının adlan-
dırılmasında M.H.Təhmasibin diqqətini cəlb etməyən, amma bu
məqamda bizə əhəmiyyətli görünən bir məsələ də var. Məsələ
ondan ibarətdir ki, xalq arasında, o cümlədən peşəkar aşıqlar ara-
sında dastana “nağıl” da deyilir. Əslən göyçəli olub, sonralar Gə-
dəbəydə yaşayan Aşıq Şahsuvar Fərzəliyevdən götürüb AMEA
Folklor İnstitutunun arxivinə verdiyimiz dastanlar dəftərində hə-
min aşıq dastanları məhz “nağıl” adlandırır: “Qurbaninin nağılı”,
“Abbasla Gülgəzin nağılı”... V.Y.Proppun “nağıl uydurmadır” te-
zisinə əsaslansaq, onda gərək peşəkar bir aşığın “nağıl” adlan-
dırdığı dastan janrını da “uydurma” sayaq və “Əsli-Kərəm”də
uydurma milçək əhvalatına “dastan” deyilməsinə səciyyəvi bir
112
fakt kimi baxaq… “Mif” sözünə gəlincə, belə bir faktı xatırlatmaq
yerinə düşər ki, hansısa hadisənin həqiqətdən uzaq olmasını bil-
dirmək məqamında bu gün biz: “Mifdir” (yəni “yalandır”), – de-
yirik və “mif” sözünü “yalan” sözünün sinonimi kimi işlədirik.
Amma bu faktlara istinad edib dastan və mifi uydurma kimi da-
nışılan janrlar adlandırmaq mümkündürmü? Xeyr, mümkün deyil.
Mümkün deyilsə, onda “nağıl uydurmadır” tezisi də inandırıcı gö-
rünmür və bu məsələ ilə bağlı mübahisəli nöqtələrə aydınlıq
gətirmək zərurəti yaranır. Belə bir zərurəti hiss edən N.V.Novikov
çoxsaylı toplama materialı və söyləyici fikirlərinə əsaslanıb mə-
sələni fərqli mövqedən şərh edir: “Şübhə yoxdur ki, XIX əsrdə və
XX əsrin əvvəllərində Şərqi slavyanların nağıla münasibəti
təzadlıdır – nağıla inanırlar da, inanmırlar da. Heç şübhəsiz, keç-
mişə getdikcə nağıla, nağıl qəhrəmanlarına inam daha çox hiss
olunur və bu inam daha geniş miqyas alır (219, 22). N.V.Novi-
kovun araşdırmaya cəlb etdiyi toplama materiallarından bir qismi
XIX əsrdə Şərqi slavyanların nağıla magik təsir vasitəsi kimi bax-
mağından xəbər verir. Nağılın magik gücünə inanan ukraynalılar
belə hesab edirlər ki, yay vaxtı nağıl danışmaq olmaz; bu yasaq
pozulsa (yəni yay vaxtı nağıl danışılsa), qoyunların məhsuldarlığı
azalar (219, 20). XIX əsrdə Ukraynada qeydə alınan bu inam
dünyanın müxtəlif xalqlarında, o cümlədən azərbaycanlılar ara-
sında nağılın gündüz danışılmasına tabu kimi baxılması ilə üst-
üstə düşür. Karellər inanırlar ki, gündüz nağıl söyləmək olmaz,
gecə isə nağıl söyləməklə bəd ruhlardan qorunmaq mümkündür.
Çünki gecə söylənilən nağıl evi qapalı bir haləyə bürüyür və bəd
ruhlar bu halədən içəri keçə bilmirlər. Karellər milad gecələrində
nağıl söyləməyi xüsusən vacib sayırlar (205, 75). Folklorşünas
A.Xürrəmqızı gündüzlər nağıl danışmağın azərbaycanlılar ara-
sında da tabu sayılmasını tutarlı nümunə ilə əsaslandıra bilir:
Gecə dırnax tutanlar,
Gündüz nağıl deyənlər,
Həyə bıra gələrsiz,
Oddu kösöv yeyərsiz (88, 43).
113
Gecə dırnaq tutmaq kimi, gündüz nağıl deməyin də yolve-
rilməz sayılması, heç şübhəsiz, nağılın magik təsir vasitəsi sayıl-
masından xəbər verir. Aydın olur ki, xalq nağıla adicə baş
qatmaq, gün keçirmək, vaxtı öldürmək vasitəsi kimi baxmırmış.
Xalq nağıla şərdən-yamandan qorunmağın, məhsuldarlığı artır-
mağın, uğur qazanmağın vasitəsi kimi baxırmış. Nağıl süjetləri-
nin qədim çağlarda magik funksiya daşıdığını V.Y.Propp da
qeyd edir (226, 150). Və bu qeyd nağılı “poetik uydurma” adlan-
dırmış bir folklorşünas qələmindən çıxdığına görə xüsusi maraq
doğurur. Görünür, V.Y.Propp belə hesab edir ki, qədim çağlarda
magik mahiyyət daşıyan süjetlər zaman keçdikcə nağıla –
“poetik uydurma”ya çevrilməklə magik mahiyyətini itirməyə
başlayıb. Folklorşünas nağılların arxaik xüsusiyyətlərindən ki-
fayət qədər ətraflı danışsa da, “nağıl uydurmadır” tezisindən im-
tina etmir. Əgər belədirsə, onda bir az da diqqətli olmaq, nağıl-
larda doğru və yalanın ümumi sərhədinin müəyyənləşdirilməsinə
daha böyük həssaslıqla yanaşmaq lazım gəlir.
Nağıllarda uydurma kimi danışılan parçaları müəyyən-
ləşdirmək o qədər də çətin deyil. Bir də görürsən tam ciddi plan-
da danışılan nağılın sonunda söyləyici özünü əhvalatların şahidi
kimi təqdim edir: “Tapdıq… qızları da götürüb evlərinə gəldi.
Üç gözəldən kiçiyi ilə evləndi. Üç gün, üç gecə toy çaldırdı.
Mən özüm də orada idim, bir yaxşıca kef elədim” (9, 75).
“Oğlan qızı da götürüb evə gəldi. Atası onları görüb çox
sevindi. Üç gün, üç gecə onlara toy çaldırdı. Mən də onların
toyunda idim. Bu gün isə bura gəlmişəm” (9, 163).
Söyləyicinin nağılı bu cür bitirməsi, yəni özünü danışılan
əhvalatların şahidi kimi təqdim etməsi rus nağıllarında da müşa-
hidə olunur. A.N.Afanasyevin toplayıb tərtib etdiyi nağılların bir
çoxunda söyləyici qəhrəmanın toyunda şəxsən iştirak etdiyini,
orada şərab içdiyini, amma şərabın bığ-saqqalla süzülüb yerə tö-
küldüyünü, bir damcı da olsun ağıza getmədiyini bildirir (216,
169-405). Həm Azərbaycan, həm də rus nağıllarının sonundakı
bu cür söyləyici cümlələrinin yalan üstündə qurulduğu heç kim-
də şübhə doğurmur. Ağlı üstündə olan hər dinləyici çox yaxşı
114
başa düşür ki, uzaq zamanlarda baş vermiş əhvalatlarda söyləyi-
cinin iştirak etməsi mümkün olmayan bir işdir. “Mən də onların
toyunda idim, bu gün isə bura gəlmişəm” tipli cümlələr işlətmək,
eləcə də yeyib-içdiyinin qarnına getmədiyini bildirmək söyləyi-
ciyə ona görə lazımdır ki, dediyinin, yəni nağılın sonunda iş-
lətdiyi sözlərin yalan olduğunu qabarıq nəzərə çatdırsın və gülüş
effekti yaratsın.
Bu cür gülməli parçaya nağılların başlanğıcında daha çox
təsadüf edilməsi hamımıza bəllidir. Bəllidir ki, pişrov, yaxud
qaravəlli adlanan həmin başlanğıcın nağılla, nağılın süjet xətti
ilə birbaşa bağlılığı yoxdur: “Badi-badi giriftar, hamam hamam
içində, xəlbir saman içində, dəvə dəlləklik elər köhnə hamam
içində. Hamamçının tası yox, baltaçının baltası, burdan bir tazı
keçdi, onun da xaltası yox. Qarışqa şıllaq atdı, dəvənin budu
batdı. Milçək mindik, Kür keçdik, yabaynan doğa içdik. Günlə-
rin bir günündə, Məmməd Nəsir tinində, biri varıydı, biri yoxuy-
du, bir Ovçu Pirim varıydı” (32, 8). Ovçu Pirim söhbətinə
qədərki parçada – pişrovda dəvənin dəlləklik eləməsi, qarışqanın
şıllaq atıb dəvənin budunu batırması, milçək minib çay keçmək,
yaba ilə dovğa içmək yalanın, uydurmanın göstəriciləridir. Bə-
zən söyləyici bu göstəricilərlə də kifayətlənmir və pişrovda ya-
lan danışdığını “yalan” sözünün özünü işlətməklə bildirir: “Öm-
rümdə çox şiləaşı yemişəm, heç belə yalan deməmişəm” (34,
94). Məgər pişrovların bu cür yalan üstündə qurulması nağıl sü-
jetinin də uydurma kimi danışılmağına işarə etmək üçündürmü?
Nağıl danışan məgər öz dinləyicisini pişrovlar vasitəsilə yalana
hazırlayırmı? M.H.Təhmasib bu suala belə cavab verir: “Nağıl
danışanlar özləri əsli olmayan “uydurma” danışdıqlarını bildik-
ləri kimi, dinləyənlər də “uydurma”ya qulaq asdıqlarnı bilirlər.
Hətta ustad nağılçılar nağıla başlamazdan, yəni hələ “biri var
imiş, biri yox imiş” deməmişdən qabaq qəsdən xüsusi “pişrov”
deyir, öz dinləyicilərini fantaziya, fantastika, xəyal aləminə
aparmaq üçün bir növ zəmin, şərait yaradırlar” (152, 60). Bizcə,
pişrovlar heç də uydurmaya, yəni bütövlükdə nağılın bir uy-
durma kimi danışılmasına işarə sayıla bilməz. Bizə belə gəlir ki,
115
yalanın sərhədi pişrovda – qaravəllidə bitir və söyləyici nağılın
əsas hissəsini yalan yox, bir həqiqət kimi danışmağa başlayır.
Belə olmasaydı, nağılı hansı vaxtda, ilin və günün hansı vədəsin-
də danışmağın fərqinə varılmaz, yay mövsümündə, yaxud günün
günorta vaxtı nağıl danışılmasına qadağa qoyulmazdı. Konkret
nümunələrə gəlincə, qeyd etməliyik ki, yuxarıda misal çəkdi-
yimiz pişrovların birincisi “Ovçu Pirim” nağılından, ikincisi isə
“Əyyar” nağılındandır. “Ovçu Pirim” ənənəvi sehrli nağıl nümu-
nəsidir və bu nümunədə mifoloji görüşlər, xüsusən ilanla bağlı
ibtidai təsəvvürlər qabarıq şəkildə öz əksini tapır. Mifoloji gö-
rüşlərin, ibtidai təsəvvürlərin əks olunduğu sehrli nağılın söylə-
yicilər tərəfindən bir uydurma kimi danışılması inandırıcı görün-
mür. “Əyyar” nağılı da, adından bəlli olduğu kimi, kələkbazlıq
motivi üzərində qurulan bir nağıldır. Dünya folkloru zəifin, güc-
süzün, çarəsizin kələk qurub güclüyə qalib gəlməsi əhvalat-
larından bəhs edən süjetlərlə doludur və bu süjetlər də bir za-
manlar hadisələrə (məsələn, ovda uğur qazanmağa) magik təsir
vasitəsi kimi danışılıb. Zəifin kələk işlədib qələbə çalması ba-
rədə nağıllar danışmaqla insan öz gücünü artıracağına, öz qələ-
bəsini təmin edə biləcəyinə inam bəsləyib. Müasir insanın nağıla
inanıb-inanmaması heç də janrın poetikasına əsaslı təsir göstərə,
məsələnin əsl mahiyyətini dəyişə bilməyib. Məsəlinin mahiyyəti
ondan ibarətdir ki, nağıllarda uydurma və həqiqəti biz yox, nağıl
yaradıcısı və nağıl yaradıcısı ilə genetik bağlılığı olan söyləyici
müəyyənləşdirir. Dinləyici (yaxud oxucu) xüsusi nağıl başlanğıc
və sonluqlarında, eləcə də “Hadı və Hudu” tipli bütöv süjetlərdə
yalanın əsas mövzuya çevrildiyini çətinlik çəkmədən ayırd edə
bilir. Müşahidələr göstərir ki, pişrov nağılın əsas hissəsindən
seçildiyi kimi, uydurma nağıl da başqa nağıllardan açıq-aydın
seçilir. Belə seçilməyin nəticəsidir ki, “Hadı və Hudu” kimi uy-
durma nağıllar Azərbaycan folklorşünaslığında qaravəlli adı ilə
təqdim edilir. “Hadı və Hudu” kimi nümunələrin başqa qaravəl-
lilərlə başlıca oxşarlığı gülməli məzmun daşımasındadır. Amma
folklorşünaslarımız qaravəllilər sırasına hər gülməli nağılı yox,
“Hadı və Hudu” üslublu nağılları daxil edirlər. Ona görə ki, bu
116
nümunələr başdan-başa uydurma və yalan üstündə qurulması ilə
nağıl çərçivəsindən kənara çıxır və xüsusi yanaşma, qiymətlən-
dirmə və adlandırma tələb edir. Əgər nağıl bir uydurma kimi da-
nışılan janr olsaydı, onda başdan-başa yalan üstündə qurulan
“Hadı və Hudu” bu janrın ən səciyyəvi nümunələrindən sayılar
və belə nümunələri qaravəlli adı ilə xüsusi fərqləndirməyə
ehtiyac qalmazdı.
Bir həqiqət kimi danışılan nağıllarda uydurma kimi danı-
şılan pişrov-qaravəlli hansı ehtiyacdan ortaya çıxır? Suala inan-
dırıcı cavab vermək üçün xatırladaq ki, qaravəlli mətnləri təkcə
nağıllara yox, dastanlara da artırılır. Aşıq dastanın gərgin bir
yerində əhvalatı yarımçıq saxlayıb qaravəlli danışmağa başlayır.
Dastan arasında danışılan qaravəlli yuxarıda Aşıq Hüseyn Sarac-
lıdan gətirdiyimiz “Keçəlnən kosa” nümunəsi kimi yalan üstün-
də qurula da bilər, adi lətifə məzmunu daşıya da bilər. Hər iki
halda dastan qaravəllisini nağıl qaravəllisinə yaxınlaşdıran ən
başlıca cəhət gülməli olması, dinləyicini güldürmək üçün danışı-
lmasıdır. Dinləyicini güldürən aşıq həmin aşıqdır ki, məhəbbət
dastanlarına ustadnamələrlə başlayır. Dinləyicini güldürən aşıq
həmin sənətkardır ki, “Dədə Qorqud”un “Müqəddimə”sində bizə
öyüd-nəsihət verir, eposun hər boyunu xeyir-dua ilə bitirir:
Yum verəyin, xanım!
Yerli qara dağların yıxılmasın!
Kölgəlicə qaba ağacın kəsilməsin!
Allah verən ümidin üzülməsin! (94, 98)
Bizcə, “Dədə Qorqud”dakı öyüd-nəsihət və xeyir-dualarla
nağıl və dastanlardakı qaravəlli parçaları arasında bir funksiya
yaxınlığı var. Yaxınlıq ondan ibarətdir ki, öyüd-nəsihət və xeyir-
dualarda olduğu kimi, nağıl və dastanlara daxil edilən qaravəlli
parçalarında da söyləyicinin əsas məqsədi dinləyiciyə güc-
qüvvət aşılamaq, onu qəm-qüssə və qaramatdan uzaqlaşdırmaq-
dır. Öyüd-nəsihət və xeyir-dualarda əsas təsir vasitəsi ciddi söz,
qaravəllilərdə əsas təsir vasitəsi gülməli sözdür. Nağıl və dastan
117
ifaçısı bu fikirdədir ki, danışılan əhvalatları daxilən yaşayan din-
ləyicilərin “könlünü açmaq və faciənin (nağıl və dastanlardakı
gərgin hadisələrin – M.İ.) ağır təsirini yüngülləşdirmək üçün”
(13, 57) qaravəlliyə ehtiyac var. Qaravəllilərdən bir çoxunun
yalan və uydurma üstündə qurulması gülüş effektini, gülüşün hə-
yatvericilik təsirini artırmağa xidmət edir. Maraqlıdır ki, yalan
və uydurma üstündə qurulan bir çox qaravəllilər başqa bir ob-
razın yox, məhz yalançı pəhləvanın dilindən danışılır:
Getdik şikara,
Bir dəstə şikar vurduq…
Əlimi saldım cibimə,
Gördüm bir bıçaq var –
Sapı var, tiyəsi yox.
Sapı ilə şikarın başını kəsdim.
Üç-dörd dağ aşandan sonra
Dedim, bunu harda yuyum?
Gördüm üç arx var –
İkisi quru, birinin də suyu yox.
Suyu yoxda şikarın başını yudum.
Dedim, bunu harda bişirək?
… Gördüm üç nəfər adam var –
İkisi ölü, birinin də canı yox.
Dedim, ay canı yox qardaş, bardağın var?
Dedi, üç bardağım var –
İkisi sınıq, birinin də altı yox.
Altı yoxda şikarı bişirdim (22, 380).
Yalançı pəhləvanın dilindən söylənilən bu qaravəlli hadisə-
lərin ciddi yöndə təsvir edildiyi hər hansı nağıl və dastanla pa-
ralellik yarada bilər. Təbii ki, bahadırlıq nağılları və qəhrəman-
lıq dastanları ilə paralellik daha qabarıq və daha effektli olar.
Tutalım, yuxarıda nümunə gətirdiyimiz qaravəlli “Məlikməm-
məd” tipli nağıllardan əvvəl, yaxud sonra danışılsa, əsl bahadırla
yalançı bahadır, doğru ilə yalan qoşalaşdırılar, ciddi yöndə təsvir
118
edilən qəhrəmanlıqla komik yöndə təsvir edilən “qəhrəmanlıq”
bir-birini tamamlayar. Müşahidələr göstərir ki, söyləyicilər qara-
vəlli danışarkən qeyd etdiyimiz sonuncu cəhətə, yəni ciddi ilə
gülməlinin qoşalaşdırılmasına daha çox fikir verirlər. Nağıl və
dastandan mütəəssir olan dinləyicinin eynini açmaq qaravəlli
söyləməkdə əsas amilə çevrilir.
Belə bir qənaətə gəlmək olur ki, folklorda obrazların qoşa-
laşdırılması ilə bütöv mətnlərin qoşalaşdırılması arasında se-
mantik bağlılıq var. Yalançı pəhlə-van həqiqi pəhləvanın pa-
rodiyasına çevrildiyi kimi, uydurma üstündə qurulan qaravəlli də
“gerçək” üstündə qurulan nağıl və dastanın parodiyasına çevrilir.
Yalançı pəhləvan həqiqi pəhləvana təkan verdiyi kimi, komik
məzmunlu qaravəlli də tragik məzmunlu nağıl və dastana təkan
verir.
119
4. Ağıllı və axmaq
Folklorda, əsasən, üç cür axmağa rast gəlirik: a) aldadılıb
axmaq yerinə qoyulan şəxs; b) özünü axmaqlığa vuran şəxs; c)
sadəlövh, sadədil olub axmaqcasına hərəkət edən şəxs. Hər üç
variantda “adam” sözünün yerinə “şəxs” sözünü işlətməyimiz
səbəbsiz deyil. Məsələ burasındadır ki, folklorda insanların ax-
maqlığı ilə yanaşı, heyvanların, quşların, yaxud hansısa qeyri-
adi varlıqların da axmaqlığından bəhs edilir və onlar şəxsləndi-
rilib insan şəklində təqdim olunur. Ona görə “şəxs” sözünü həm
insan obrazları, həm də başqa obrazlarla əlaqədar işlədirik, tu-
talım, aldadılıb axmaq yerinə qoyulan şəxslər sırasına xan, vəzir,
tacir, qazı, darğa, koxa… obrazları ilə bərabər, div, cin, şeytan...
obrazlarını da daxil edirik.
Bizcə, özünü axmaq yerinə qoymaq və əvvəldən axmaq
olub axmaqcasına davranmaq folklorda parodiya üçün daha zən-
gin material verir. Özünü axmaqlığa vuran və axmaq olub ax-
maqcasına davranan folklor qəhrəmanları ağıllı və axmaq paro-
diyasını qabarıq şəkildə meydana çıxarır. Parodiyanın bu nümu-
nəsi hökmdar və təlxək nümunəsinə yaxındır, yaxud bu nümu-
nələr bir-birinin davamıdır. Təlxək qüdrətli və zəhmli hökmda-
rın parodiyası olduğu kimi, axmaq da hər hansı bir ağıllının pa-
rodiyasıdır. Hökmdarın parodiyasına çevrilərkən təlxəyin ax-
maqcasına hərəkət etməsi vacib deyil, orada vacib şərt təlxəyin
baməzə oyun və hoqqalardan çıxması, ciddi hökmdarın komik
“nüsxə”sinə dönməsidir. Axmaq və ağıllı parodiyasında isə imi-
tasiya məhz axmaqlıq, axmaqcasına davranmaq üstündə qurulur.
Parodiyanın bu nümunəsində hər cür komizm əvəzinə, axmaq-
lıqdan doğan komizmlə qarşılaşırıq.
Ağıllı və axmaq parodiyasında əvvəlcə qəhrəmanlarımızı
tanımalı və onların nəyi və kimləri imitasiya etdiyini müəyyən-
ləşdirməliyik. Özünü axmaq yerinə qoyanlardan başlayaq və
qeyd edək ki, belə qəhrəmanlara daha çox lətifələrdə rast gəlirik.
Bir lətifədən yox, neçə-neçə lətifədən tanıdığımız Molla Nəsrəd-
din, Bəhlul Danəndə kimi komik fiqurlar barədə bizdə ümumi
120
təsəvvür yaranır. Təsəvvür ondan ibarət olur ki, bu qəhrəmanlar
gah ağıllı, gah da səfeh adamlar kimi hərəkət edirlər. Bəhlul
alim mənasını verən Danəndə adı ilə tanındığı kimi, Divanə adı
ilə də tanınır. Teymurləngin ən dolaşıq, ən köntöy suallarına us-
talıqla cavab verən Molla Nəsrəddin bəzən iki eşşəyin arpasını
bölə bilməyən aciz və ağılsız adam kimi təqdim olunur. Ləti-
fələrdə Molla Nəsrəddinin səfehliyindən danışılması onu büs-
bütün axmaq adam hesab etməyə əsas vermir. M.H.Təhmasib bu
məsələni belə izah edir: “Deyirlər ki, Molla bəzən tizfəhm, ağıllı
filosof, bəzən isə ağlabatmaz dərəcədə axmaq olur. Bizcə, bu fi-
kir müəyyən dərəcədə izaha möhtacdır. Axmaq onun tənqid hə-
dəfinə çevirdiyi adamlardır. O, əksər hallarda böyük bir mə-
harətlə tənqid etmək, ələ salmaq istədiyi adamlara çevrilə bilir.
Məhkəmədə heç kəsin həll edə bilmədiyi məsələni çox gözəl
həll etmək qabiliyyətinə malik olan bir adamın birdən-birə öz
qulağını dişləyən axmaq qazıya çevrilməsində, şübhəsiz ki, məq-
səd vardır. Burada axmaq, bizcə, Molla Nəsrəddin deyil, onun
tənqid etmək məqsədi ilə qəsdən roluna girmiş olduğu qazıdır”
(151, 3-16). İbrət dərsi vermək istədiyi adamın roluna girib
axmaqlıq etmək Bəhlul Danəndə üçün də xarakterikdir: bir kişi
Bəhlula “Danəndə” adı ilə müraciət edib soruşur ki, nə alıb-satsa
varlanar? Bəhlul deyir: “Get dəmir al, kömür al, vur anbara,
üstünə də su səp, bir il qalsın, sonra çıxart sat”. Kişi Bəhlulun
dediyinə əməl edib yaxşıca varlanır. Var-dövləti görüb quduran,
heç kimi adam yerinə qoymayan həmin kişi bir müddətdən sonra
yenə Bəhlulun yanına gəlir və bu dəfə ona “Divanə” adı ilə mü-
raciət edib qazancı artırmağın yeni yollarını soruşur. Bəhlul de-
yir: “Soğan al, sarımsaq al, vur anbara. Üstünə də su səp. Bir il
qalsın, sonra apar sat”. Təbii ki, bu məsləhətdən sonra kişi külli
miqdarda ziyana düşür (48, 24). Deməli, Bəhlulun özünü ax-
maqlığa vurub Divanə məsləhəti verməsi ətraf mühitin ona
münasibətinin nəticəsidir. Axmaq və qudurqan kişinin dərsini
vermək üçün Bəhlul həmin adamın roluna girib axmaqcasına
hərəkət etməli və sağlam məntiqə sığmayan bir məsləhət verməli
olur.
121
Buna bənzər əhvalatlar Molla Nəsrəddin lətifələrində daha
çoxdur. Molla Nəsrəddin – Teymurləng münasibətindən, Molla
Nəsrəddinin Teymurləngi və onun saray adamlarını yamsılama-
sından danışanda biz onun (Mollanın) başqalaşmaq, özgənin do-
nuna girmək məharətinə toxunmuşduq. Bir daha xatırladaq ki,
dona girib saray adamlarının fərasətsizliyini, səriştəsizliyini nü-
mayiş etdirərkən Molla müəyyən qədər axmaqlıq, heyvərəlik
elementlərinə də yer verir, amma öz rolunu başdan-başa mən-
tiqsizlik üstündə qurmur. Halbuki özünü axmaq yerinə qoyan
komik fiqur adi məntiqin tələblərindən kənara çıxmalı, körpə
uşağın da əməl etdiyi gündəlik davranış qaydalarını pozmalıdır.
Bəhlul Danəndənin divanəliyi konkret səbəblərlə bağlı olduğu
kimi, Molla Nəsrəddinin də məntiqsiz hərəkət eməsi bəzən han-
sısa hadisəyə cavab səciyyəsi daşıyır. Qonşu qapını döyür.
Molla qapının dalından dillənir: “Mən evdə yoxam”. Bu cavabın
anormal cavab olduğunu Molla özü də bilir, qapını döyən qonşu
da. Amma Mollanın bu cür anormallığı, sən demə, qonşuya qu-
laqburması vermək üçünmüş: “Vallah, ay qonşu, bu dünya ki,
var, gör-götür dünyasıdır. Bir neçə vaxt bundan qabaq mən sizə
gəldim. Sən nökərini öyrətdin ki, desin ağam evdə yoxdu. Mən
də sənin kimi elədim. Ancaq nökərim olmadığına görə məcbur
oldum ki, evdə olmadığımı özüm deyəm. Neyləyim, sənin kimi
dövlətli deyiləm ki, nökər saxlayam. Mən özüm özümə həm
nökərəm, həm ağa” (48, 191). Göründüyü kimi, Molla Nəsrəd-
dinin axmaqlığı ətraf mühitə uyğunlaşmağın, ətraf mühitə müna-
sibət bildirməyin bir formasıdır. Ətrafdakı adamların səciyyəvi
cəhətlərindən biri dəlilik və axmaqlıqdırsa, onda Molla da özünü
dəli və axmaq kimi aparmalıdır ki, adamlarla dil tapa, mühitlə
qaynayıb-qarışa bilsin. Ətrafdakı adamlarla Molla Nəsrəddinin
qarşılıqlı səfehliyinə həsr olunan lətifələrin birində deyilir ki, bir
kəndli Allahdan min baş qoyun diləyir, başqa bir kəndlisə min
canavar arzulayır ki, həmin qoyunları yesin. Canavarların qo-
yunları “yeməsi” üstündə onların davası düşür. Molla Nəsrəddin
gəlib kəndlilərdən birinin doşab tuluğunu bıçaqla cırır: “Əgər
sizdə zərrə qədər ağıl varsa, bu tuluq kimi mənim qarnım
122
cırılsın”, – deyir (48, 142). Bu misalda kəndlilərin hərəkətləri
ciddi və ağıllı adamların yox, qeyri-ciddi və ağılsız adamların
hərəkətləridir. Başqa sözlə, ciddi və ağıllı hərəkətlərə bir məsxə-
rədir. Bu məsxərə dairəsindən kənara çıxan, “mən ağıllıyam”,
“mən ciddiyəm” deyənlər ikiqat gülüş hədəfinə çevrilirlər.
Kəndlilərə: “Sizdə zərrə qədər ağıl yoxdur”, – deyən Molla Nəs-
rəddin ağıl yox, ağılsızlıq nümayiş etdirmiş olur. Çünki kəndli-
lərin səfehliyini sübut etmək üçün onun yol verdiyi hərəkət özü
səfehlik və dələduzluq əlamətidir. Əlbəttə, oyunbazların başçısı
olan Molla Nəsrəddin ağılsızlıq çərçivəsindən kənarda dayan-
maq iddiasında bulunmur və kəndlilərə “ağılsız” deyərkən çox
yaxşı bilir ki, onlar əsl oyun adamıdırlar, Mollaya yoldaşdırlar.
Odur ki, “mən ağıllıyam”, “mən ciddiyəm” iddiasını başqa
adamların, xüsusən də rəsmi dairələrin nümunəsində axtarmaq
daha çox yerinə düşür. Xana saray adamlarından bir neçəsinin
dəli olduğunu xəbər verirlər. Xan Molla Nəsrəddinə əmr elə-
yəndə ki, saraydakı dəlilərin kimlərdən ibarət olduğu barədə mə-
lumat versin, o deyir: “Xan sağ olsun, sən saraydakı ağıllıların
neçə nəfər olduğu barədə məlumat verməyi mənə tapşır, çünki
belələri azdır və onları tez saymaq olar. Dəliləri mən hardan
saya bilərəm? Həddi yox, hesabı yox” (115, 11). Özünü dəli
saymayan xan gülünc vəziyyətdə qalır. Molla Nəsrəddin eyham
və məsxərə ilə onun özünü də dəlilər sırasına qoşur və belə
təsəvvür yaradır ki, ağıllısı barmaqla sayılan bir sarayın başçısı
ağıllı ola bilməz. Molla Nəsrəddinin rəsmi dairə nümayəndələ-
rini lağa qoyması, qazı, vali, hakim, hökmdar və başqalarını
gülüş hədəfinə çevirməsi lətifələrdə məhz ağılsızlığın, axmaq-
lığın, dəliliyin, oyunbazlığın darıxdırıcı ciddiliyə qarşı qoyulma-
sıdır. Molla Nəsrəddin hökm sahibləri ilə oyunbazlar arasındakı
(və deməli, azad qeyri-ciddiliklə darıxdırıcı cidilik arasındakı)
çəpər və sərhədləri, qoruq və qadağaları dağıdaraq, yuxarılarla
aşağıları bir-birinə yaxınlaşdırır, hamını eyni oyunun iştirakçı-
sına çevirir. Bu oyun ağılsızlıq, dəlilik oyunudur.
Təlxəklik kimi ağılsızlığın da inisiasiya mərasimi ilə bağlı-
lığı, yəqin ki, var. İnisiasiya zamanı neofit (dəyişmə prosesindən
123
keçən adam) müxtəlif tədbirlər (ac qalma, işgəncə, ağrı, əzab,
yaxud narkotik içki qəbul etmə və s.) sayəsində dəliyə xas ağıl-
sızlıq vəziyyətinə düşür. Ağılsızlıq vəziyyəti ilahi ruha qo-
vuşmaq, dəyişib xüsusi qabiliyyətə yiyələnmək anı kimi özünü
göstərir (228, 89). Tədqiqatçılar xüsusi qabiliyyət göstəricisi
olan bu cür ağılsızlıq vəziyyətini şaman mərasimlərində də mü-
şahidə edirlər. Sibir şamanizmi üzrə maraqlı tədqiqatların müəl-
lifi olan D.K.Zeleninin qənaətinə görə, ən kəskin, ən ağır ürək-
keçmə xəstəliyi olan xüsusi adamlar Sibirdə ruhlar aləminə daha
yaxın adamlar hesab edilir (248, 361-362). İnsanın ağır xəs-
təlikdən sonra dəyişib yeni qabiliyyət qazanması ilə bağlı inam
öz izini Azərbaycan məhəbbət dastanlarında açıq-aydın sax-
lamaqdadır: “Buta alıb badə içən… oğlan mütləq xəstələnir. Bu
xəstəlik bəzən bir müddət, bəzən hətta bir neçə gün yatmaq, bə-
zən ağzından-burnundan köpük gəlmək şəklində olur” (152, 74).
Azərbaycan məhəbbət dastanlarında qəhrəman məhz bu xəstəlik
vəziyyətini keçdikdən sonra haqq aşığına çevrilir. Lətifələrdə və
nağıllarda rast gəldiyimiz axmaq obrazlarını, söz yox ki, mə-
həbbət dastanlarındakı haqq aşıqları ilə eyniləşdirmək olmaz.
Axmaqlıq haqq aşığının keçdiyi xəstəlik mərhələsi ilə müəyyən
paralellik təşkil etsə də, axmaqlıqda tam dəyişmə, dəyişib bam-
başqa bir obraza çevrilmə əlaməti yoxdur. Obrazın əvvəl axmaq
olub, sonra ağıllanması – belə bir xətt axmaqlardan bəhs edən
lətifələr və nağıllar üçün səciyyəvi deyil. Səciyyəvi olan budur
ki, axmaq obrazı təlxək və yalançı pəhləvan kimi, ikiləşmə məh-
suludur, “dvoynik”dir. Axmaq tərsinə çevrilmiş ağıllıdır. Ağıllı
özünü axmaqlığa vurmaqla böyük bir sərbəstlik qazanır. Sər-
bəstliyin əlamətlərindən biri tərsinə iş tutmaqdır. Bu tərsinəlik
ağıllının hərəkətinə nəzərən müəyyənləşir. Axmağın tərsinə iş
tutmasına baxıb: “Ağıllı belə hərəkət etməz”, – deyirik.
Tərsinəlik baxımından Molla Nəsrəddin lətifələri diqqəti
daha çox cəlb edir. Lətifələrdə Mollanın tərsinə iş görməsinə
tez-tez rast gəlirik. Bu xasiyyət Mollada lap uşaqlıqdan özünü
göstərir. Atasının buyurduğu işi balaca Nəsrəddin öz bildiyi kimi
yerinə yetirir. Balaca Nəsrəddinin gördüyü iş atasının buyruğu
124
ilə daban-dabana zidd olur (48, 72). Uca bir qayanı göstərib
Molladan soruşurlar ki, bu, nədir? Deyir: “Quyudur, qurumaq
üçün içini bayıra çeviriblər” (48, 92). Mollaya quyunu göstər-
sələr, yəqin ki, ona da qaya deyəcək. Çünki o, hər şeyi kəllə-
mayallaq görür. Kəlləmayallaqlıq “qaydası” ilə ev quran Molla
tavanı döşəməyə, döşəməni tavana vurur (48, 112). Övladına ad
qoymaq məsələsi ortaya çıxanda da Molla tərsinə iş tutmağından
qalmır və oğluna qız adı qoyur – Əntiqə (48, 163). Qoçaqlıqda
heç kimdən geri qalmadığını aləmə car çəkən Molla tələsiyə
düşəndə atı tərsinə minir (48, 212). Molladan burnunun yerini
soruşurlar, boynunun dalını göstərir. Deyirlər: “Ay Molla, bura
ki, burunun əks tərəfidir”. Molla söz altda qalmır: “Əksi olmasa,
əslini tapmaq olmaz” (48, 84). Mollanın bu cavabında axmaq və
ağıllı əlaqəsinin bir hikməti gizlənib. Hikmət ondan ibarətdir ki,
tərsinə düzü başa düşmək, düzün məğzinə varmaq üçün bir vasi-
tədir. Axmaq ağıllının tərsinə çevrilməsidirsə, deməli, axmaq
ağıllını hərtərəfli görüb duymağın bir vasitəsi, formasıdır.
Molla Nəsrəddinin tərsinə iş tutmasının mifoloji kökündə,
heç şübhəsiz, o dünyaya məxsus varlıqların davranış tərzi durur.
Nağılların magik funksiyasını araşdıran və dünyanın müxtəlif
xalqlarının ibtidai dünyagörüşünə əsaslanan D.K.Zelenin doğru
qeyd edir ki, o dünya sakinləri bu dünya sakinlərindən fərqli
şəkildə danışır, dirilərə məxsus sözləri onlar əks mənada başa
düşür və əks mənada işlədirlər (200, 228). Azərbaycan sehrli
nağıllarını araşdıran Ə.Əsgər tərsinəliyin demonik varlıqların
adında da ifadə olunmasına diqqəti cəlb edir: Adı ərsiz, özü ərli;
Adı ərli, özü ərsiz; Adı var, özü yox; Özü var, adı yox (63, 89).
Sözü tərsinə başa düşən və tərsəməzhəb adlar daşıyan o dünya
sakinləri tərsinə də iş görürlər. O dünyaya ayaq basan nağıl
qəhrəmanının orada gördüklərinin bir çoxu məhz tərsinəliyi ilə
yadda qalır: “Burada bir at var idi, yanında iki balası, bir zümrüd
quşu var idi, yanında iki balası. Bir də bir aslan var idi, yenə
yanında iki balası. Ancaq atın qabağına ət qoyulmuşdu, quşun
qabağına bir az ot qoyulmuşdu, aslanın qabağına da bir az arpa.
Məlik Cümşüd baxdı ki, bu yazıqların heç birisi bir şey yeyə
125
bilmir. Götürüb yeməklərin yerini dəyişdirdi. Əti qoydu quşla
aslanın qabağına, otla arpanı da tökdü atın qabağına. At işi belə
görəndə dedi: – Məlik Cümşüd, neçə vaxtdı ki, bu dərviş bizi
beləcə saxlayır, indi ki, sən bunları dəyişdirib hərəyə öz xörəyini
verdin, al mən də öz balamın birini verirəm sənə” (29, 95-96).
“Gül Sənavərə neylədi…” nağılından götürdüyümüz bu parçada
tərsinəlik o dünyaya məxsus varlıq olan dərvişin əməli kimi
təqdim olunur. Bu əməllə dərviş zümrüd quşuna və heyvanlara
işgəncə verir. Nağıl qəhrəmanı ata yardımçı olub bu işgəncəyə
son qoyduğuna görə at da ona yardımçı olur. Yeməklərin tərsinə
yerləşdirilməsi nağılda bir işgəncə tədbiri kimi təsvir edilsə də,
hər halda bu cür yerləşdirmə dərvişin tərsinə iş tutmasının da
əlaməti olaraq qalır.
Tərsinə iş tutmaq o dünyaya məxsus başqa bir varlıq – cin
üçün daha səciyyəvidir: “Səhərisi gün Babacıq atı tavladan çıxa-
randa baxır ki, at qantər içindədi. Bilir ki, dünənki cinnər eliyip.
O birisi gün qır əridib tökür atın yəhərinə. Obaşdannan gəlir ki,
bir gəlin oturup atın üsdündə, əynində də o gün əlin yağlı-yağlı
vırdığı paltar. Tez bının yaxasına iynə-sancax taxıp gətirir əvə,
başdıyır onu işdətməyə. Əmə bı cinə nə deyirmişsə, tərsinə
eliyirmiş. “Tez gəl” deyəndə gec gələrmiş, “gec gəl” deyəndə
tez gələrmiş” (28, 98). Nə dərvişin, nə də cinin tərsinə iş tutması
gülməli deyil. Ona görə ki, dərviş də, cin də o dünyanın davranış
tərzinə uyğun hərəkət edir, onların heç biri normadan kənara
çıxmır. Əksinə, bədxah dərvişin sakral məkanda atın qabağına
ot, aslanın qabağına ət qoyması, yaxud cinin “tez gəl” deyəndə
tez gəlməsi normadan kənar hərəkət sayılardı. Dərvişin və cinin
tərsinə iş tutması sakral aləmin qayda-qanunlarına uyğun oldu-
ğundan komik yox, ciddi məzmun daşıyır və biz bu tərsinəliyə
axmaqcasına davranmaq adını qoya bilmirik.
Molla Nəsrəddinin tərsinə iş tutmasının səbəbini artıq qeyd
etmişik – normadan kənara çıxmaq. Molla cüvəllağılıq edib bu
dünyanın davranış qaydalarına məhəl qoymursa, təbii ki, hər
addımda məzhəkə qurmuş olur. Tərsinə iş tutan və bizi güldürən
Molla ilə tərsinə iş tutan, amma bizi güldürməyən cin arasında
126
paralellik yaranır. Bəli, bu paralellik gülməli ilə ciddinin, ax-
maqla ağıllının paralelliyidir. Molla bu dünyanın axmağı, yaxud
özünü axmaqlığa vuran oyunbazı, cin isə o dünyanın “ağıllı”sı,
yaxud normal nümayəndəsidir. Cin kimi tərsinə iş tutmaqla
Molla Nəsrəddin parodiyanın maraqlı bir nümunəsini yaradır.
Sözü sırf hərfi mənada başa düşmək də, şübhəsiz, Molla
Nəsrəddinin tərsəməzhəb işlərindən sayılmalıdır. Molladan soru-
şurlar: “Saat neçədir?” Deyir: “Var-yox bir dənə saatım var” (48,
101). Bir məclisdə padşahın böyüklüyündən danışırlar. Molla bu
böyüklüyü öz bildiyi kimi yozur və: “Çox da basıb bağlamayın,
nə qədər böyük olsa, dəvədən böyük olmaz”, – deyir (48, 183).
Bir gün arvadı Mollanı danlayır: “A kişi, sənin dost-tanışların gör
necə irəliləyiblər, sən elə bir yerdə durub sayırsan. Sən də bir az
qabağa get də”. Molla arvadının sözünə “əməl edib” evdən çıxır.
Gedib-gedib şəhərdən uzaqlaşır və ordan arvadına xəbər göndərir
ki, bir az da qabağa gedim, ya dayanım? (48, 123).
Sözü sırf hərfi mənada başa düşən Molla Nəsrəddinin hər-
dən məcazi danışmağı da var. Amma bu məcazilik də ağla-
gəlməz bir biçimdədir. Şəhərə ilk dəfə gələn Molla belə hesab
edir ki, əgər qala bürcləri şəhərin tüküdürsə, bürcə çıxan şəhər
adamları da tükün üstündəki bitlərdir (48, 239). Oğlunun küçə-
dən tapdığı cib bıçağı Mollanın nəzərində təzəcə anadan olmuş
mişar balasıdır, onu yaxşı saxlamaq lazımdır ki, ölməsin, bö-
yüsün, diş çıxarsın, olsun əsl mişar (48, 215). Məcazi sözü hərfi
mənada başa düşməkdə də, qala bürcünü tük, bıçağı mişar balası
sanmaqda da məsxərə var. Hər iki halda məsxərə predmetinə -
çevrilən metaforik düşüncə tərzidir. Belə bir məsxərə isə mif
məsxərəsi ilə paralellik təşkil edir. Məlumdur ki, mifin, mifoloji
düşüncənin təzahür formalarından biri dönərgədir – insanın hey-
vana, quşa, eləcə də heyvanın, quşun insana dönməsidir. Molla
Nəsrəddin lətifələrində dönərgələrin ciddi yox, təbii ki, komik
nümunələrinə rast gəlirik. Bu nümunələrin bir çoxu eşşəyə
dönmə motivi ilə bağlıdır. Molla Nəsrəddin lətifələrinin əsas
surətlərindən olan eşşək komik mifologizm üçün bir zəmin
yaradır, eşşəyə dönmək motivi kiməsə kələk gəlməyin, kimisə
127
axmaq yerinə qoymağın vasitəsinə çevrilir. Maraqlıdır ki, bu
məsələdə ən çox axmaq yerinə qoyulan Mollanın özü olur.
Molla bazardan bir eşşək alır. Noxtasından tutub eşşəyi dalınca
çəkə-çəkə evinə aparır. Lotular sözü bir eləyib Mollanın dalınca
düşürlər. Dalda küçələrin birində yavaşca noxtanı eşşəyin başın-
dan çıxarıb eşşəyi bazarda satmağa qaytarırlar. Lotuların biri isə
noxtanı öz başına keçirib Mollanın arxasınca gedir. Evə çatan
Molla eşşəyin yerində adam görüb təəccüblənəndə lotu deyir:
“Molla əmi, nadinclik elədiyim üçün anam məni qarğıdı ki,
görüm dönüb eşşək olasan. Mən də o saat dönüb oldum eşşək.
İndi sənin əməlisalehliyindən yenə də adam olmuşam”. Bu işdən
Molla özü də xoşhal olur. Sabahısı bazara gedir ki, özünə təzə
eşşək alsın. Dünənki eşşəyi yenə bazarda görəndə tez eşşəyin
yanına gəlib onun qulağına pıçıldayır: “Ay tərbiyəsiz, yenə ana-
nın sözünə baxmayıb nadinclik eləmisən?” (48, 28-29)
Başqa bir lətifədə isə eşşəyin dönüb qazı olmasından söh-
bət açılır. Eşşəyini itirən Mollaya eşşəyin filan şəhərdə qazı ol-
duğu xəbər veriləndə Molla təzə bir noxta, bir torba da arpa alıb
həmin şəhərə yola düşür. Torbadakı arpanı göstərib qazıya muş-
qurmaq, noxtanı qazının başına keçirmək üstündə möhkəmcə
əzişdiriləndə də Molla öz inadından və inamından dönmür.
Eşşəyin adama çevrilməsinə zərrə qədər şübhə etməyən Molla
döyülüb-əzişdirilməsində başqa birisini yox, şəhər hakimini
günahkar bilir: “Günah sizdə deyil, günah hakimdədir ki, mənim
eşşəyimi əlimdən alıb bu şəhərə qazı təyin eləyib” (48, 138-
139). Bu lətifədə Molla Nəsrəddinin avam yerinə qoyulma-
ğından başqa, həm də qazının tənqid olunmağı var. Eşşək tim-
salında təsvir edilən qazının müsbət surət olmadığı şübhəsizdir.
Amma kiminsə tənqid olunmağı indiki halda o qədər də maraq
doğurmur. Molla Nəsrəddinin eşşəyinin adama “çevrilməsi”ndə
bizi maraqlandıran başlıca məsələ lətifə ilə mif arasında müqayi-
sələr aparmaq, komizm-mifologizm əlaqələri fonunda ağıllı və
axmaq parodiyasının bəzi gizli nöqtələrini aydınlaşdırmaqdır.
Mif nədir? Mif hər şeydən qabaq, ətraf aləmin canlı insan
kimi təsəvvür edilməsidir. Dağın-daşın, çölün-çəmənin, suyun-
128
selin, ayın-günəşin insan kimi nəfəs almağına, dil açıb danışma-
ğına bu gün inansaq da, inanmasaq da, əcdadlarımızın ən qədim
çağlardakı sadəlövhlüyünə, tutalım, günəşi, ayı canlı varlıq say-
masına qətiyyən gülmürük. Ayı canlı bir insan kimi danışdıran
Molla Nəsrəddinə isə gülməmək mümkün deyil. Çünki Molla
Nəsrəddin özünü məhz sadəlövh ibtidai insan yerinə qoyur və
oyun çıxarır. Aydın bir gecədə quyudan su çəkib aparmaq is-
təyən Molla Nəsrəddin ayı quyuda görüb deyir: “Ah, zalımlar,
insafsızlar, gör necə gül kimi ayı tutub quyuya salıblar. Ay, heç
darıxma, bu saat səni quyudan çıxararam”. Aya canlı bir adam,
yaxın bir dost kimi müraciət edən Molla canı-dildən öz
“dostu”nu quyudan çıxarmaq üçün əlləşməyə başlayır. Özü kəl-
ləmayallaq aşıb arxası üstdə yerə yıxılsa da, ayı göydə görüb
sevinir ki, zəhməti hədər getməyib və ayı əvvəlki yerinə qaytara
bilib (48, 27-28). Molla Nəsrəddinin ibtidai insan donuna girib
canlı, yaxud da cansız predmetləri danışdırması bəzən şəxsi
mənfəət və başqasına gülmək naminə baş verir. Varlı bir adam
Mollanı iftar süfrəsinə dəvət edir. Süfrəyə əvvəl şorba, sonra
dolma və paxlava gəlir. Amma bu nemətlərdən dadmaq Mollaya
nəsib olmur. Çünkü ev sahibi bu yeməklərin hərəsinə bir qulp
qoyub aşpazı danlayır və göstəriş verir ki, həmin yeməkləri dər-
hal süfrədən yığışdırsın. Vəziyyəti belə görən Molla qaşıq gö-
türüb özünü bir tərəfdə qoyulmuş plovun üstünə salır. “Molla
əmi, gəl otur, bu saat ləzzətli xörəklər gələcək”. Ev sahibinin bu
sözünün müqabilində Molla belə cavab verir: “Amanın günüdür,
mənə bir qədər möhlət verin, siz qalan xörəklərin taqsırlarını
sayıb cəzasını verənə qədər mən də bu köhnə dostumla biz az
söhbət eləyim” (48, 157-158). Plovla köhnə dost kimi “dil
tapan” və ev sahibinə gülən Mollanın qazla “söhbəti” də şəxsi
mənfəət məqamında ortaya çıxır. Xəsis qonşusunun qazını oğur-
layıb çuxasının altında gizlədərkən Molla qazın çapalamamasına
və cınqırını belə çıxarmamasına məəttəl qalır. Çuxanın yaxasını
qaldırıb qaza baxır. Qaz o saat səsini çıxarıb “sus-sus-sus” elə-
yir. Bunu görən Molla dillənir: “Afərin! Mən də sənə elə bunu
deyəcəkdim” (48, 165). Böyük məsciddə günlərlə namaz qılsa
129
da, bir xeyir tapmayan Molla balaca məsciddə bircə dəfə namaz
qılmaqla niyyətinə çatır. Molla ibadət edib bir xeyir tapmadığı
böyük məscidə qayıdır və onu belə danlayır: “Bu qədər səndə
namaz qıldım, işimi düzəldə bilmədin, amma o kiçik məscid bir
gündə işimi düzəltdi. Sən oğlunca da olmadın” (48, 152).
Oyunbazlıq edib ətrafındakı predmetlərlə insan timsalında
“həmsöhbət” olmaq başqa komik fiqurlar, o cümlədən Bəhlul
Danəndə üçün də səciyyəvidir. İki kəndlinin torpaq üstündə da-
vasını kəsmək istərkən Bəhlul Danəndə torpağın özü ilə “məslə-
hətləşməli” olur (37, 11); vəzirin canını ölümdən qurtarmaq
məqsədilə ağacı sorğu-suala tutur, ağacın “dedikləri”ni dilə gə-
tirib camaata bəyan edir (37, 34-36). Təbii ki, Molla Nəsrəddi-
nin ayla, Bəhlul Danəndənin torpaqla danışması Qazan xanın
doğma yurdla (eləcə də su, qurd və köpəklə) danışmasından tam
fərqli bir mahiyyət daşıyır. Bəhlul Danəndənin ağaca üz tutması
Uruzun ağaca xitabına zahirən bənzəyir. “Dədə Qorqud”da xaos
– kosmos, təbiət – mədəniyyət, keçmiş – indi, köhnə – yeni, mif
– yazı qarşılaşmalarını incələyən K.Abdulla demişkən: “Dastan
özündə Mifoloji dünyagörüşün və Yazı mədəniyyətinin ən əla-
mətdar gizgilərini saxlamışdır. Bir az da dəqiqləşdirsək, Dastan
bu mədəniyyətlərin birindən digərinə körpü salan böyük və
zəngin keçid mərhələsini özündə əks etdirir…
Mif hələ ki, Dastan qəhrəmanlarının hərəkətlərində, qavra-
yışlarında yaşayır. Necə ki, adam öz içində Allaha inana-inana
üzdə ateist ola bilir, eləcə də Dastan öz ruhu ilə, dərin mahiyyət
planı ilə Mifin əsirliyindən qurtarmayıb, daxilən onun mən-
gənəsindədir” (4, 44-49). Müəllif böyük hərflə yazdığı “dastan”
sözü altında məhz “Dədə Qorqud”u nəzərdə tutur və mifoloji dü-
şüncə tərzinin bu eposun canına hopmasına xeyli misal çəkir.
Bəhlul Danəndənin torpaq və ağacla “söhbət”inə paralel kimi
xatırlatdığımız nümunələr də, yəni Qazan xanın yurda, suya,
qurda, köpəyə, Uruzun ağaca xitabı da məhz mifoloji düşüncə
tərzinə aid misallar sırasına daxil edilə bilər. İstənilən bədii əsər-
də rast gələ biləcəyimiz adi poetik xitablardan bu xitabların baş-
lıca fərqi müraciət edilən predmetin canlı olmasına, insan kimi
130
dil anlamasına inamla bağlıdır. Bəli, Qazan xan müraciət etdiyi
yurdun, suyun, qurdun, köpəyin onu eşidəcəyinə inanır. Öldürül-
məyə aparılan Uruz şübhə etmir ki, dilsiz-ağızsız ağac onu duya
bilir. Belə olmasaydı, dastançı yurda, suya, qurda, köpəyə müra-
ciət məqamlarında “xəbərləşmək”, ağaca müraciət məqamında
isə “söyləşmək” sözlərini işlətməzdi. Çağdaş dilimizdəki “dərd-
ləşmək” feli ilə səsləşən həmin sözlər Qazan xan və Uruzun
göstərilən predmetləri insan timsalında – dil qanan, dərd anlayan
varlıq misalında görməyindən xəbər verir: “Qazanın önünə bir
su gəldi. Qazan aydır: “Su Haq dizarın görmüşdür, bən bu su ilə
xəbərləşəyim”, – dedi. Görəlim, xanım, necə xəbərləşdi:
Çağnam-çağnam qayalardan çıqan su,
Ağac gəmiləri oynadan su…
Şahbaz atlar gəlib içdiyi su,
Qızıl dəvələr gəlib keçdiyi su,
Ağ qoyunlar gəlib çevrəsində yatdığı su,
Ordumun xəbərin bilirmisin, degil mana!
Qara başım qurban olsun, suyum, sana!
– dedi” (94, 47-48).
Suyun insan misalında təqdim olunması suya xitabdan
əvvəl işlənən “Qazanın önünə bir su gəldi” cümləsindən də gö-
rünür. Bu cümlədə suyun gəlməyi məhz adamın gəlməyi kimi
təqdim olunur. Əlbəttə, Qazan xan suyun, eləcə də yurdun, qur-
dun, köpəyin ona cavab verə bilməyəcəyini yaxşı başa düşür.
Qazan xan başa düşür ki, su “Ayişə ilə Fatimənin nigahı” kimi
müqəddəs ad daşısa da, qurd üzü “mübarək” olsa da, onlardan
söz xəbər almaq mümkün olmayacaq. Bu mümkünsüzlüyün
nəticəsidir ki, qəzəbli Qazan xan “xəbərləşdiyi” köpəyi qamçı ilə
vurur (94, 48). Uruz “söyləşdiyi” ağacı qarğıyıb: "Məni götürə-
cək olursun, yigidliyim səni tutsun!” – deyir (94, 50). Amma kö-
pəyi qamçı ilə vurmağın və ağacı qarğımağın özü köpəyə və
ağaca mərhəm münasibətin, onların dərd qananlığına inanmağın
bir göstəricisinə çevrilir. Bitkiyə, heyvana, quşa bu cür inamın
131
ifadəsi, təbii ki, lətifələr üçün səciyyəvi sayıla bilməz. Heyvanın,
quşun, torpağın, ağacın, ayın, ələlxüsus da məscid, plov kimi
predmetlərin dil anlayıb, söz qanacağına nə Molla Nəsrəddin
inanır, nə də Bəhlul Danəndə. İrreal mif dünyasının qanunları ilə
hərəkət etmək onlara real dünyanın işlərinə gülmək üçün la-
zımdır. Real dünyanın tez-tez qarşılaşdığımız işlərindən biri tor-
paq üstə davadır. Bəhlul Danəndə bir qarış torpaq üstə bir-biri-
nin qanını içməyə hazır olan iki adamı ancaq irreal mif aləminin
normaları ilə hərəkət edib sakitləşdirə bilir. Bəhlul torpaq üstə
dalaşanların yanına gəlib deyir: – “Siz iki addım geri çəkilin,
mən torpaqdan xəbər alım görüm onun bu haqda fikri nədir.
Kəndlilər geri çəkilirlər. Bəhlul əyilib qulağını yerə söy-
kəyir. Bir azdan sonra qalxıb torpağın “dedikləri”ni kəndlilərə
belə çatdırır: – Torpaq deyir ki, onlar yalan danışırlar, mən onla-
rın deyiləm, onlar ikisi də mənimdir… Torpaq demək istəyir ki,
ey insanlar, siz məndən əmələ gəlibsiniz, sonra ölüb torpağa
qarışacaqsınız, iki qarış yer üstündə nahaq bir-birinizi qırırsınız”
(37, 11).
Real dünyanın tez-tez qarşılaşdığımız işlərindən biri də,
haqq-nahaqq, hökmdarın qəzəbinə gəlməkdir. Hökmdarın qəzə-
binə gələn vəziri ölümdən qurtarmaqda da mif normaları Bəhlul
Danəndəyə gərək olur. “Vəzir, mənə bir ağac tapmalısan, yüz ar-
şın uzunluğu olsun, üstündə bir dənə də düyünü olmasın”. Xəli-
fənin bu əmrini axıracan yerinə yetirmək mümkün olmur. Vəzir
yüz yox, əlli arşın uzunluğunda düyünsüz ağac tapıb gətirdiyinə
görə ölümə məhkum edilir. Bəhlul meydana yığışan camaatın,
vəzirə qəzəbi tutan xəlifənin gözü qarşısında əlli arşınlıq düyün-
süz ağacla “söhbət”ə başlayır və ağacın “dedikləri”ni xəlifəyə
çatdırır: “Mən ağacdan xəbər aldım ki, bu adamlar sənə niyə
belə həvəslə baxırlar? Ağac cavab verdi ki, adamlar mənim düz-
lüyümə baxırlar. Sonra mən xəbər aldım ki, sən hardan gəlib
bura çıxmısan? Ağac cavab verdi ki, bəs belə ədalətsiz xəlifənin
zülmüylə vətənimdən didərgin düşmüşəm… Məni kəsdirdiyi bəs
deyil, hələ yazıq vəziri də dar ağacından asdırır” (37, 35-36).
132
Bəhlul Danəndənin torpağa və ağaca müraciətinin mifə,
mifoloji düşüncə tərzinə bir parodiya olduğunu aydın başa düş-
mək üçün təzədən “Dədə Qorqud”a qayıtsaq, Qazan xan, Uruz
kimi qəhrəmanların yurda, suya, qurda, köpəyə, ağaca xitabının
tam ciddi planda təqdim olunmağına xüsusi fikir verməliyik. Bu
xitabların tam ciddi planda təqdim edilməsini yalnız situasiya-
ların gərginliyi ilə, yəni yurdu dağılan Qazan xanın və məhşər
ayağına çəkilən Uruzun ağır psixoloji durumda olması ilə əlaqə-
ləndirmək düzgün deyil. Çünki biz “qas-qas” gülən oğuz igidlə-
rinin ən gərgin situasiyalarda da, sözün geniş mənasında, öz gül-
məyindən qalmadığını görmüşük. Qazan xanın ən məzəli hərə-
kətləri məhz düşmən əlində dustaq olanda ortaya çıxır. Düşmən:
“Bizi öy”, – deyəndə Qazan xanın cavabı belə olur: – “Mən yer
üzündə adam ögməzin. Bir adam gətirin binəyim, sizi ögəyim...
Vardılar bir ər kafir gətirdilər. Bir əyər, bir uyan, – dedi,
gətirdilər. Kafirin arxasına əyər saldı, ağzına uyan urdu. Qola-
nını çəkdi, sıçradı arxasına bindi. Ökcəsin ökcəsinə qaqdı, qa-
burğasın qarnına qavşurdu. Uyanın çəkdi, ağzın ayırdı... aydır: –
Mərə, kafirlər! Qopuzum gətirin, sizi ögəyin, – dedi” (94, 104).
Dustaq Qazanın kafiri at yerinə yəhərləyib, yüyənləyib minməsi
kifayət qədər gülməli bir səhnədir. Amma Qazan xanın düşmənə
gülməyi bununla bitmir və o, kafir barədə qopuzla dediklərini də
istehza üzərində qurur:
Küçicik donuz sülənli,
Bir torba saman döşəkli,
Yarım kərpic yastıqlı,
Yonma ağac tanrılı (94, 106).
Kafirin donuz əti yeməyinə, saman döşəkdə, kərpic yas-
tıqda yatmağına gülən Qazan xan “ağac tanrılı” dediyi kafirin
bütə tapınmasına da gülür. Deməli, ən gərgin anda gülməyindən
qalmayan Qazan xan hər gördüyünə “müqəddəs” deyib tapınmır.
Onun tapındığı, iman bağladığı “ucalardan uca” Tanrıdır. Bu-
nunla yanaşı, Qazan xan mifoloji düşüncə tərzindən ayrılmayan
133
bir epos qəhrəmanı kimi, yurdun, suyun, qurdun və köpəyin onu
eşidəcəyinə, eşidib duya biləcəyinə də inanır. Məhz bu inam
əsas verir ki, Qazan xanın yurd, su, qurd və köpəklə “xəbərləş-
məsi” mümkün olacaq bir iş kimi tam ciddi planda təsvir edilsin.
Mifoloji düşüncə tərzindən uzaq olan Bəhlul Danəndənin
isə torpaqla, ağacla “danışması”nı ciddi planda təqdim etmək
müşkül məsələdir. Bəhlul Danəndə torpaq və ağacla “danışar-
kən”, təbii ki, özünü axmaqlığa vurur və ağılsız adamlara məhz
axmaqcasına hərəkətlə ibrət dərsi vermək istəyir. Torpaq üstdə
dava eləyən kəndlilər torpaqla söhbətləşməyin mümkün olaca-
ğına inanmasalar, Bəhlul Danəndə öz məqsədinə istədiyi sə-
viyyədə çata bilməz. Bəhlul çox gözəl bilir ki, dünya malı üs-
tündə bir-birini didib-parçalamağa hazır olan adamların dərrakə
sarıdan bəxti gətirməyib, usta tərpənib belə adamları torpağın da
danışmağına inandırmaq olar, ağacın da. Torpağın qızıldan qiy-
mətli sözlərinə inandıqlarına görə kəndlilər daşı ətəklərindən
tökməli və davaya son qoymalı olurlar.
Yüz arşın uzunluğunda düyünsüz ağac tələb edib vəziri dar
ağacından asdırmaq istəyən xəlifə də dərrakədə avam camaatın
tayıdır. Belə olmasaydı, xəlifəni axmaq yerinə qoymaq Bəhlula
asanca başa gəlməzdi: “Xəlifə soruşur:
– Bəhlul, bəs indi vəziri asdırmağıma nə deyirsən?
Bəhlul deyir:
– Xəlifə sağ olsun, vəzir həm vəzifədə, həm də şan-şöhrət-
də balaca adamdır. Vəzir əlli arşın uzunluğunda ağac tapıb gəti-
ribsə, sən ondan böyük olduğun üçün gərək yüz arşın uzunlu-
ğunda ağac tapasan. İndi vəziri asdırma. Sən də axtar, əgər yüz
arşın uzunluğunda düz, düyünsüz ağac tapa bilsən, onda vəziri
öldürtdürərsən, tapa bilməsən, azad edərsən.
Xəlifə görür bu uzunluqda ağac tapa bilməyəcək, odur ki,
vəziri azad eləyir” (37, 36). Torpaq üstdə dava eləyən kəndliləri
sakitləşdirmək onları torpağın “danışması”na inandırmaqla müm-
kün olduğu kimi, padşahı insafa gətirmək də ağacın “danışma-
sı”ndan sonra baş tutur. Bəhlul Danəndə özünü axmaqlığa vurub
ağacla “həmsöhbət” olarkən xəlifəni də axmaq yerinə qoymuş
134
olur. Bəhlulun başladığı axmaqlıq oyunu ona görə uğurla başa
çatır ki, xəlifə ona qarşı çıxa bilmir, camaatın gözü qarşısında
başlanan bu oyuna qoşulmalı və öz fərmanını geri götürüb vəziri
azad etməli olur.
Ayla “həmsöhbət” olan Molla Nəsrəddin və ağacla “həm-
söhbət” olan Bəhlul Danəndənin lətifələrdəki funksiyası mif ya-
ratmaq yox, mifi yamsılayıb hoqqa çıxarmaqdır. Bu komik fi-
qurlar mif normaları ilə hərəkət etmirlər, mif normaları ilə hə-
rəkət edənlərin roluna girirlər. Mif normaları ilə hərəkət edən və
dastançı tərəfindən tam ciddi planda təqdim olunan Qazan xan
və Uruza “axmaq” demək mümkün olmadığı halda, mifi yamsı-
layan Molla Nəsrəddin və Bəhlul Danəndə axmaq adam təsiri
bağışlayır. Bəhlul Danəndə ətrafdakı adamlara ibrət dərsini ax-
maq donuna girib torpaq və ağacın “dedikləri”nə qulaq asmaqla
verir. “Tərbiyəvi fikirlərə daha çox üstünlük verən” (139, 4)
Bəhlul Danəndənin ibrət dərsi qismən üzdədir. Öyüd-nəsihətlə o
qədər də arası olmayan Molla Nəsrəddinin ibrət dərsi isə daha
dərin qatlardadır. Molla Nəsrəddində yamsılama elə yüksək sə-
viyyədədir ki, donuna girdiyi adamdan onu ayırmaq çətindir.
Bəhlul Danəndə torpağın “dedikləri”ni dava eləyən kəndlilərə
çatdırmaqla lətifəyə didaktik yekun vurub, bizi dünyagirlikdən
uzaq olmağa çağırırsa, üzdə olan bu cür didaktik çağırışları
Molla Nəsrəddin lətifələri üçün səciyyəvi saymaq olmur. Ayı
quyudan çıxarıb öz yerinə qaytarmaq istəyən, məscidi xeyirver-
məz bir müsahib kimi “danlayan”, “köhnə dost” deyib plovla
“söhbət”ə başlayan, oğurluq edərkən qazın “mərifəti”ndən razı
qalan Molla Nəsrəddin gözütox adam, düz adam iddiasından
uzaqdır. Özünü axmaqlığa vurmağın dərəcəsi Bəhlul Danəndə
ilə müqayisədə Molla Nəsrəddində daha yüksəkdir. Təbii ki,
mifə, mifoloji düşüncə və davranış tərzinə parodiya da Bəhlul
Danəndə lətifələrinə nisbətən Molla Nəsrəddin lətifələrində daha
çox müşahidə olunur.
Mətndə komizm gücləndikcə mifologizmin meydanı da-
ralır və mif öz yerini mifin məzəli yamsılanmasına verir. Bu
cəhət özünü bəzən “Dədə Qorqud” eposunda da göstərir. Eposda
135
Qazan xanın dustaqlığından, onun yeraltı dünyaya münasibə-
tindən komik şəkildə söhbət açılan yerdə biz baş qəhrəmanı az
qala Molla Nəsrəddin qiyafəsində görürük. Kafirin yeraltı dünya
barədəki təsəvvürünə gülən Qazan xan cənnət-cəhənəm xülyala-
rını zarafat mövzusuna çevirən Molla Nəsrəddini yada salır.
Müqayisənin yersiz olmadığını əsaslandırmaq üçün əvvəlcə,
müxtəsər də olsa, Molla Nəsrəddindən misal çəkək. Çəkəcə-
yimiz misallar o dünyada insanın dirilib yeni həyat başlaması
inamı ilə bağlıdır. Molla Nəsrəddin cənnət-cəhənnəmin mövcud-
luğuna inanan adamların donuna girib ölülərin qar altda rahat
yatdığını söyləyir. Onun fikrincə, ölülərin yeri rahat olmasaydı,
yəni qar onları üşütmüş olsaydı, çoxdan səs-küy qaldırmışdılar
(48, 90). Molla Nəsrəddin ölülərin o dünyada təzədən dirilmə-
yinə inananların donuna girməklə kifayətlənmir, həm də özünü
ölülüyə vurub ölüləri yamsılamış olur. Teatr dili ilə desək, Molla
Nəsrəddinin ifa etdiyi, yaratdığı ölü obrazı gözünü yumub lal-
dinməz uzanmaqla işini bitmiş saymır. Ölü Molla, yəni əl-aya-
ğını uzadıb lala-kara dönən Molla həm də şirin-şirin saqqız çey-
nəyir. Tabuta qoyulub aparılan Molla adamların yol ayrıcında
çaşıb qaldığını görəndə başını tabutdan qaldırıb onlara hansı
yolla getmək lazım olduğunu bildirir (48, 87). Ölünün rahatca
yatmağı, şirin-şirin saqqız çeynəməyi və dil açıb danışmağı
adamların o dünyadakı həyatının komik mənzərəsinə çevrilir.
O dünyanın bu cür komik mənzərəsi “Dədə Qorqud” epo-
sunda Qazan xanın təkur arvadına söylədikləri əsasında yara-
dılır. Kafirə əsir düşüb dərin bir quyuya salınan və təkur arva-
dına kələk gələn Qazan xan bu məqamda mif normaları ilə hərə-
kət edən yox, mif normalarına gülən bir qəhrəman kimi təqdim
olunur. Qazan xan kafirin “ağac tanrısı”na gülməklə kifayətlən-
mir, həm də kafirin yeraltı dünya barədəki təsəvvürünə – quyunu
o dünya saymasına gülür. Bəli, yurda, suya, qurda, köpəyə tam
ciddi yöndə müraciət edən, bu predmetlərin söz eşidib dil qana-
cağına sidq-ürəkdən inanan Qazan xan kafirin (bəli, məhz kafi-
rin) dini-mifoloji təsəvvürünü avamlıq əlaməti hesab edir və bu
avamlığı istehza hədəfinə çevirir. Mif norması ilə davranan
136
obrazın bəzən mif normasına qarşı çıxması mətn yaradıcısının
obraza həvalə etdiyi konkret bədii funksiyadan irəli gəlir. Alla-
hın, Məhəmmədin adını tez-tez çəkən və qazi ərənlərin kilsə yı-
xıb, məscid ucaltmasını dönə-dönə yada salan ozan, söz yox ki,
qəhrəmanın kafirlə mifoloji tərəfdaşlığından söhbət aça bilməz-
di. Ozan din davası aparan qəhrəmanın kafirlə toqquşmasından
danışmalı idi və danışır da. Amma başa düşür ki, toqquşmanın at
oynadıb, qılınc çalıb kafirin gözünün odunu almaq mənzərəsi bu
məqamda yerinə düşməz, çünki qəhrəmanı əsir götürüblər, atını,
qılınc-qalxanını əlindən alıblar. Bu məqamda yerinə düşən mən-
zərə kələkbazlığın təsviri ola bilər. Dastançı məhz bu təsvirə üz
tutur. Quyuya salınan Qazan xan yeraltı dünyada ölülərin yeyib-
içməsnə, at belində gəzməsinə inanan kafirə heç də açıq şəkildə:
“Yeraltı dünya söhbəti cəfəngiyyatdır”, – demir, əksinə, özünü
həmin dünyadan xəbər verən bir adam kimi göstərir. Təkur arva-
dının: “Yer altında nə yeyirsən, nə içirsən, nə minirsən?”– su-
alına Qazan xan: “Ölülərinizin yeməyini yeyib, ölülərinizin yor-
ğasını minirəm”, – cavabını verir. Təkur arvadı yeddi yaşında
ölən qızına Qazan xanın divan tutduğunu Qazanın öz dilindən
eşidib və eşitdiyinə inanıb ərinə yalvarır ki, qızcığazın xatirinə
dustağı quyudan çıxarsın (94, 104). Bu parçanı komizmə misal
çəkərkən K.Məmmədov və B.Nəbiyev təkur arvadının o biri
dünya ilə bağlı təsəvvürünün gülüş hədəfinə çevrilməsi üzərində
xüsusi dayanırlar (110, 42-49; 122, 20). Biz də belə hesab edirik
ki, quyunun yeraltı dünya sayılması ilə bağlı mifoloji inam epos-
dan gətirdiyimiz yuxarıdakı parçada ironik yöndə təqdim olunur.
İroniya ümumən o dünya inamına qarşı yox, konkret olaraq
kafirin o dünya təsəvvürünə qarşı yönəldilir. Oğuz etiqadını
canında-qanında gəzdirən Qazan xan kafirin dini görüşlərinə
inanmağı ağlına da gətirmir. Amma bu inamsızlığı dilə gətirmək
quyudakı Qazan xana hələ ki, sərf etmir. Təkur arvadının sorğu-
sualı müqabilində Qazan xan özünü elə göstərir ki, guya yeraltı
dünyada ölülərlə bir yerdədir və bu dünyada olduğu kimi, o
dünyada da kafirlərə qarşı amansızdır. Kafir ölüləri ilə amansız
davrandığını söyləmək Qazan xana ona görə lazımdır ki,
137
uydurduqlarına kafiri inandıra və quyudan sağ-salamat çıxa
bilsin. Quyudan can qurtarmaq üçün dona girib oyun oynayar-
kən Qazan xanla Molla Nəsrəddin arasında o qədər də böyük
fərq olmur.
“Dədə Qorqud” eposunda Qazan xan surəti bədii funksi-
yasına görə bəzən Molla Nəsrəddinə yaxınlaşdığı kimi, Molla
Nəsrəddin də hansısa mətndə mifoloji obrazlara bənzəyə bi-
lərmi? Hansısa mətndə Molla Nəsrəddinin mifi yamsılamasının
yox, sözün həqiqi mənasında mif norması ilə davranmasının
təsvirinə rast gələ bilərikmi? Bu suallara “bəli” cavabını vermək
olar. Amma nəzərə almalıyıq ki, tam ciddi yöndə təsvir ediləcək
Molla Nəsrəddinlə bizim tanıdığımız Molla Nəsrəddinin eyni
obraz olacağından danışmaq mümkün deyil. Biz lətifələrdən
Molla Nəsrəddini məhz ciddinin tərsinə çevrilmiş variantı kimi
tanıyırıq. Bu tərsinəlik aradan qalxarsa, onda biz bambaşqa bir
obrazla qarşılaşmış olarıq, həmin obrazın adı Molla Nəsrəddin
olsa belə, özü mahiyyətcə Molla Nəsrəddindən tam fərqlənər. Bu
fikri irəli sürməklə biz heç də Molla Nəsrəddinin mifoloji
düşüncədən qidalandığını, özündə xaos və kosmos elementlərini
birləşdirən mifoloji obrazlardan törədiyini inkar etmirik. Sadəcə
olaraq onu demək istəyirik ki, bəktaşi dərvişi, keçəl, kosa
obrazları ilə bir sırada öz başlanğıcını mif qaynağından götürən
Molla Nəsrəddin adlı komik fiqurun təzədən mifə qayıdışı ciddi
yöndə yox, ironik yöndə mümkündür. Molla Nəsrəddinin ay,
məscid, plov və qazla “həmsöhbət” olması məhz mifə ironik
yöndə qayıtmaqdır, mifin özü yox, mifin parodiyasıdır.
İbtidai təsəvvürlər əsasında yaransa da, mifin qəhrəmanı
ağıllı qəhrəmandır. Onun ətraf aləmi canlı insan timsalında gör-
məsini və dağı-daşı, suyu-seli insan kimi danışdırmasını qətiy-
yən ağılsızlıq əlaməti saymaq olmaz. Qazan xan və Uruzun mi-
foloji düşüncəsinə dastançı özü də tam şərikdirsə, burada ax-
maqlıq elementi axtarmaq çətindir. Dastançının tam şərik olduğu
bir şeyə oxucunun axmaqlıq prizmasından baxıb qiymət verməsi
böyük yanlışlığa gətirib çıxara bilər. Bəli, Qazan xanın yurda,
suya, qurda, köpəyə müraciəti təkcə öz arvad-uşağının yox, həm
138
də böyük bir elin yolunda qılınc çalan, dərin dərrakəli bir sərkər-
dənin müraciətidir. Uruzun ağacla danışması ata-anasının və
Oğuz elinin şərəfi naminə canından keçməyə hazır olan ağıl və
əqidə sahibinin danışmasıdır. Molla Nəsrəddin və Bəhlul Danən-
dənin də böyük zəka sahibi olduqlarını sübut etməyə ehtiyac
yoxdur. Sadəcə olaraq nəzərə almalıyıq ki, bu komik fiqurların
dərin zəkası bir çox hallarda axmaqlıq libasında ortaya çıxır.
Özünü axmaqlığa vurub mif normaları ilə davrananda Molla
Nəsrəddin və Bəhlul Danəndə qətiyyən mifoloji obrazlara qarşı
çıxmır və mifin parodiyası heç də mifin tənqidinə yönəlmir. Mif
normaları ilə davrananda Molla Nəsrəddin və Bəhlul Danəndə
hansısa ictimai qüsurlara qarşı çıxır və mifin parodiyası bizi gül-
dürmək, bu yolla bizə güc-qüvvət vermək məqsədinə yönəlir.
Bəs ciddi və gülməli, ağıllı və axmaq tərəflərinin bir-birinə
münasibəti sadəlövh, sadədil olub səfehcəsinə hərəkət edən qəh-
rəmanlarda hansı şəkildə özünü göstərir? Özünü axmaqlığa vu-
ran Molla Nəsrəddin və Bəhlul Danəndələr sırasına daxil etmə-
diyimiz bəzi lətifə və nağıl qəhrəmanlarının zəka sahibi olma-
dığına bəri başdanca – mətnin başlığında işarə edilir. Söyləyici
məhz ağıl-zəka yiyəsi olmayan bir adamdan danışdığını vurğu-
ladığından tərtibçi də həmin adam barədəki mətnə “Axmaq kişi”
(33, 188-191), “Axmaq padşah” (127, 181), “Ağılsız padşah”,
“Səfeh şahzadələr” (155, 212-213) və s. kimi adlar qoymalı olur.
Yəni başlıq özü söhbətin məhz ağılsız adamdan gedəcəyini bil-
dirir. Bu nağıllarda söyləyici ağılın insan üçün vacib olduğunu
nəzər-diqqətə çatdırmaq istəyir. Bu məqsədlə o, ağılı bəxt, qis-
mət kimi anlayışlarla qarşılaşdırır. “Axmaq kişi”, “Ağıl və bəxt”
tipli nağıllarda dediyimiz tərəflərin qarşılaşdırılmasında üstün-
lük məhz ağıla verilir. “Axmaq kişi” nağılında öz bəxtini tapıb
xoşbəxt olmaq istəyən bir kişinin başına gələnlərdən söhbət açı-
lır. Bəxtini axtarmağa gedəndə kişi əvvəlcə bir şirə, sonra bir
bağbana, bir padşaha, daha sonra isə dəryadan başını çıxaran bir
balığa rast gəlir və məlum olur ki, onların da bəxti yatıb. Yayda
tük gətirən, qışda tükünü tökən aslan soyuqdan zülm çəkir.
Yazda ağacları yaxşıca çiçək açan bağban payızda meyvə üzünə
139
həsrət qalır. Taxt-tac, var-dövlət sahibi olan padşahın qəm-qüs-
sədən nə üzü gülür, nə könlü açılır. Dərya içində ömür sürən
balıq isə sudan doymaq bilmir. Nağılın qəhrəmanı bəxtlər olan
yerə çatır, böyrü üstə düşüb qalan bəxtini qaldırıb ayaq üstə qo-
yur. Sonra gedib şirin, bağbanın, padşahın və balığın bəxtini
tapır. Məlum olur ki, xoşbəxt olmaq üçün şir axmaq bir adamın
beynini yeməlidir, bağban ağacların dibindəki xəzinəni qazıb
çıxarmalıdır, padşah qız olduğunu sirr kimi saxlamaqdansa bir
oğlana ərə getməlidir, balıq isə boğazındakı qiymətli daşdan ca-
nını qurtarmalıdır. Arzusuna çatan balıq qiymətli daşı, bağban
ağacların dibindən qazıb çıxardığı xəzinənin yarısını nağıl qəh-
rəmanına versə də, o: “Mənə öz bəxtim lazımdır”, – deyib yolu-
na davam edir. Nağıl qəhrəmanı hökmdar qızın ona ərə getmək
arzusuna da məhəl qoymur və şirin yanına yollanır. Və şir: “Sən-
dən axmaq adam tapmayacam”, – deyib onu yeyir (33, 188-191).
“Ağıl və bəxt” adlı türkmən nağılında “Bizim hansımız in-
san üçün daha çox lazımıq?” sualı üstdə başlanan mübahisə bəx-
tin ağıla uduzmağı ilə sona çatır. Bəxt xeyirə-şərə yaramayan,
əlindən iş gəlməyən bir oğlana var-dövlət, xoş gün-güzəran bəxş
edir, amma ağılın köməyi olmadan xoşbəxtliyə qovuşmaq oğla-
na qismət olmur. Ağıldan məhrum olduğuna görə oğlan padşah
hüzurunda yersiz hərəkətlərə yol verir və özünü damdan atıb
öldürmək istəyir (155, 124).
Qısa məzmununu xatırlatdığımız bu nağıllarda axmaqlıq
əsas tənqid hədəfidirsə, ağıl bəxtdən üstün tutulursa, onda bu
nağılların qəhrəmanlarını “ağıllı” adamların parodiyası saymaq
mümkün deyil. Axmaqlığın cəzasını çəkənlərdən misal çəkməyi-
mizin başlıca səbəbi müqayisələr aparıb komik axmaqlığın ma-
hiyyətini bir az da ətraflı izah etməkdir. Belə bir müqayisəni
axmaqlığın bəhrəsini görən nağıl qəhrəmanları üzrə aparmaq,
söz yox ki, daha səmərəlidir.
Axmaqlığın bəhrəsini görən qəhrəmanlar dedikdə “Dəlisov
arvad”, “Hillilimnən Güllülüm” kimi nağılların baş qəhrəmanla-
rını nəzərdə tuturuq. Bu qəhrəmanların axmaqcasına gördüyü iş,
atdığı addım təsadüfən uğurla nəticələnir. Hər iki nağılda ər var-
140
dövləti arvadının ağılsız hərəkəti hesabına qazanır. Çay qıra-
ğında paltar yuyub-sərən dəlisov arvad paltarlara göz-qulaq ol-
mağı qurbağalara tapşırıb evə gedir. Qayıdıb paltarları yerində
görmədikdə arvad qurbağalara möhkəm qəzəblənir: “Mən də
sizin evinizi başınıza uçuracam”, – deyib bel-kürəklə çayın qı-
rağını qazmağa başlayır və xeyli qızıl tapıb evə aparır. Ərinin:
“Ramazan gələndə bu qızılları xərclərik”, – sözünü yadında sax-
layan arvad qızılları Ramazan adında bir zoğalsatana verib var-
dövlətin axırına çıxır. Bu cür axmaqlıq üstündə arvad əri tə-
rəfindən döyülsə də, nağıl dəlisov arvadın cəzalanması epizodu
ilə tamamlanmır və onun növbəti uğurundan söhbət açılır. Açıq
edib evdən getmiş arvad bir azdan evə padşahın qızıl yüklü
dəvəsi – “löh-löh bacı” ilə qayıdır. Kişi qızılları gizlədib dəvəni
kəsir. Sabahısı arvad bu sirri açıb evə gələnlərə danışdığına görə
padşah dəvənin kim tərəfindən oğurlandığını bilir və kişini zin-
dana saldırır. Padşahın dəvəsini oğurlamaq üstündə dara çəkilən-
də kişini ölümdən qurtaran yenə də arvadın axmaqcasına hərəkət
etməsi olur. Ərinin: “Qapı-bacadan müğayat ol”, – sözlərinə
can-başla “əməl edən” dəlisov arvad evin qapı-pəncərəsini ye-
rindən çıxarıb dalına alır və padşahın divanxanasına məhz bu
şəkildə gedir. Padşah inanır ki, arvad, doğrudan da, dəlidir və
onun dəvə barədə dediyinə inanıb kişini dar ağacından asmaq
olmaz (31, 248-251).
Məzmunca bu nağıla çox yaxın olan“Hillilimnən Güllü-
lüm” nağılında kişi axmaqlıq sarıdan heç də arvaddan geri qal-
mır. Danışığını bilməyən kişi toyda yasın, yasda toyun sözünü
işlədir. Balıq tutana deyiləsi: “İrili-xırdalı onu, on beşi birdən”–
sözünü yasda ölü sahibinə deyir. Yasda ölü sahibinə deyiləsi:
“Ölən bircə bu olsun, daha heç kim ölməsin”, – kəlməsini toyda
gəlinin ünvanına söyləyir (32, 174-180). Aydın olur ki, kişinin
axmaqlığı torpaq susuzluqdan yanmasın deyə bəhməzi yerin
çatdağına tökən, qarğa üşüməsin deyə çarıqları qarğaya verən,
ağac soyuqdan donmasın deyə kələfi ağacın belinə dolayan arva-
dın axmaqlığını tamamlayır. Nağılda kişinin ağıl-dərrakəsi
arvadın səfehliyinə qarşı qoyulsaydı, güman etmək olardı ki,
141
söyləyici səfehliyi pisləmək, səfehliyin insana bəlalar gətirdiyini
bildirmək fikrindədir. Amma arvadla yanaşı, kişinin də ağılsız
hərəkətlərindən danışılması və bu hərəkətlərin son nəticədə
qəhrəmanlara var-dövlət gətirməsindən bəhs olunması məsələyə
başqa yöndən yanaşmağı tələb edir. Başqa yön ondan ibarətdir
ki, axmaqlıq nağılda tənqid hədəfinə çevrilmir, əksinə, müəyyən
qədər təqdir edilir və bu axmaqlıq Molla Nəsrəddin axmaqlığına
yaxın bir mahiyyətdə meydana çıxır. “Hillilimnən Güllülüm” na-
ğılında təsvir edilən axmaqlığın Molla Nəsrəddin axmaqlığına
oxşar bir mahiyyət daşıdığını göstərən faktlardan biri hərdən ki-
şinin arvadı, arvadın da kişini axmaq hərəkət üstündə məzzəmət
etməsidir. Yersiz danışması, yasda toyun, toyda yasın sözünü iş-
lətməsi üstündə ərini danlayan arvad bəhməzi torpağın çatdağına
tökürsə, çarığı qarğaya verirsə, kələfi ağacın belinə sarıyırsa, de-
məli, bu hərəkətlərdə özünü axmaqlığa vurmağın əlamətləri var.
Özünü axmaqlığa vurmaq isə, bildiyimiz kimi, oyun çıxarmağın,
məzə verməyin bir göstəricisidir. Bizə belə gəlir ki, Hillilim və
Güllülüm tipli axmaq obrazlarında ağıl-dərrakəyə çağırmaqdan
daha çox oyun çıxarıb insanları güldürmək və bu yolla insanların
yaşayıb-yaratmaq ehtirasını artırmaq ideyası ifadə olunub. Alt
qatda gizlənən oyunbazlıq əlaməti Hillilim və Güllülüm kimi na-
ğıl qəhrəmanlarının da bir parodiya nümunəsi sayılmasına əsas
verir.
Sadəlövh, sadədil olub axmaqcasına hərəkət edən folklor
qəhrəmanlarından danışarkən Ayrım bəzəmələrindən, bu bəzə-
mələrin əsas qəhrəmanları olan Ayrım Tağıdan və Ayrım qadın-
larından bəhs etməmək çətindir. Çünki avamlıq, korafəhmlik,
natarazlıq Ayrım bəzəmələrinin baş mövzusu, davranış norma-
larından kənara çıxmaq, ağıllı yanında axmaq, axmaq yanında
ağıllı görünmək Ayrım Tağının və Ayrım qadınlarının başlıca
cəhətidir. İşi yaxşı getsin deyə, canı rahat olsun deyə, ən çox da
meşədəki heyvandan fərqli bir məxluq olduğunu göstərsin deyə
bəşər övladı dünyada hər gün bir şey icad edir, texniki-tərəqqi
yolunda iri addımlarla irəliləyir. Ayrım Tağı bütün bunlardan
xəbərsizdir. O, öz aləmindədir, dağlar qoynunda öz bildiyi, öz
142
istədiyi kimi ömür sürür. Amma Tağı neyləsin ki, bəşər övla-
dının dünyada icad elədiyi şeylər bir gün öz ayağı ilə gəlib Ay-
rım kəndlərinə də çıxır. Ayrım tərəfə təzəcə gəlib çıxan samo-
varda su qaynadıb, pristava çay dəmləmək Tağıya tapşırılanda
Tağı samovarın od yerinə su, su yerinə od tökəsi olur (16, 7).
Ömründə ilk dəfə güzgüyə rast gələndə güzgüdə gördüyü ada-
mın rəhmətlik atası olduğuna Tağı qətiyyən şübhə eləmir və hər
gün “atası”na baxıb göz yaşı axıdır (16, 17). Paroxodu yeməli
bir şey kimi təsəvvür edən Tağı ayda-ildə bir dəfə Arana enməli
olanda qəribə əhvalatlarla daha çox üzləşməli olur: dəmir yo-
lunun hansı məzhəbə qulluq eləməsindən baş aça bilmir (16, 32);
şəhər bazarında satılan qarpızın at yumurtası olduğuna əməlli-
başlı inanır (16, 23). Amma bütün bunlara görə Ayrım Tağını
səfeh adam, gicbəsər adam adlandırmaq olmur. Ayrım Tağının
hərfi mənada gicbəsərliyindən necə danışmaq olar ki, o, ən bic
adamı sözlə susdurmağı bacarır. Ayrım lətifələrində Tağının tez-
tez Molla Kətəş adlı xudpəsənd və dünyagir bir adamla qarşılaş-
dırılması, görünür, baş qəhrəmandakı hazırcavablıq cəhətini da-
ha aydın diqqətə çatdırmaq üçündür. Molla Kətəşlə qarşılaş-
malardan həmişə qalib çıxan Ayrım Tağıda avamlıq ayıqlıqla,
giclik bicliklə qaynayıb-qarışır və bu nöqtədə o, bir çox digər
axmaqlar kimi, Molla Nəsrəddin obrazına yaxınlaşır. Bəlli olur
ki, sadəlövh, sadədil və nataraz adamlardan danışan Ayrım bəzə-
mələri də parodiya elementlərindən xali deyil. Ayrım Tağının
Molla Nəsrəddinlə yaxından səsləşdiyini və Molla Nəsrəddin ba-
rədə ətraflı danışdığımızı nəzərə alıb Ayrım bəzəmələrindəki
qadın obrazlarına – ağıllı qadınların parodiyasına toxunmağı, bu
parodiyanın nədən doğduğunu və hansı mahiyyət daşıdığını ay-
dınlaşdırmağı daha məqsədəuyğun sayırıq. Düzdür, Ayrım ləti-
fələrində ağıl işlədib, kələk qurub şorgöz kişilərə qulaqburması
verən qadın obrazlarına da tez-tez rast gəlirik. Amma bu ob-
razları ağıllı qadının parodiyası hesab etmək olmaz. Ağıllı qa-
dının parodiyası məhz axmaqcasına hərəkət edən qadınlardır.
Ayrım bəzəmələrində komik yöndə təsvir edilən axmaq qadın
143
ümumən folklorda didaktik yöndə təsvir edilən ağıllı qadının ko-
mik variantı kimi ortaya çıxır.
Didaktik yöndə təsvir edilən ağıllı qadınlara folklordan,
xüsusən nağıllardan istənilən qədər nümunə gətirmək olar. Belə
nümunələrin bir qismi ənənəvi “Qadın ev tikə, ev yıxa bilərmi?”
sualı ilə bağlıdır. Yəni nağılların bir çoxunda belə bir sual qoyu-
lur və təbii ki, həmin suala müsbət cavab verilir: qadının ağıl və
dərrakəsi sayəsində dünyanın ən əfəl, ən tənbəl bir kişisi var-
dövlət əldə edib xoş gün-güzərana qovuşur (32, 165-170). Ya-
xud başqa bir nümunədə otuz doqquz kişini qılıncdan keçirən
pəhləvanın əlindən qurtarmaq yalnız qadının ağıllı məsləhəti he-
sabına mümkün olur (41, 174-176). Ayrım bəzəmələrində,
“Hillilimnən Güllülüm”, “Dəlisov arvad” kimi nağıllarda, Molla
Nəsrəddin lətifələrində rast gəldiyimiz axmaq qadınlar ev tikən,
tədbir töküb ərini xoş günə çıxaran qadınların parodiyasıdır. Ax-
maq qadınların bir xəlvətə çəkilib əti yastığın içinə doldurması,
ərinin aldığı xınanı evin divarlarına yaxması, qızıl boyunbağını
keçinin boğazına taxıb keçini qız əvəzinə toya yollaması (16,
134-137) ev dağıtmağın komik səhnələridir. Bu səhnələr ev qur-
maq səhnələrinin tərsinə çevrilmiş üzüdür. Ev dağıtmağın komik
səhnələrini təsvir etməkdə məqsəd ev qurmağa qarşı çıxmaqdır-
mı? Qətiyyən. Axmaq qadınların ev dağıtmağından məzəli əhva-
latlar danışmaqda başlıca məqsəd ev tikən, ev quran ağıllı və
tədbirli qadınları güldürmək, onlara güc-qüvvət verməkdir – təl-
xək hökmdara, yalançı pəhləvan əsl pəhləvana güc-qüvvət verən
kimi.
144
5. “Taraz” və nataraz
Folklorda axmaq obrazına yaxın olan dəli və nataraz obraz-
ları da var. “Dədə Qorqud” və “Koroğlu” eposlarındakı dəli ob-
razı ilə bağlı ayrıca araşdırmamız (168a, 170-208) olduğuna görə
burada dəli obrazı barədə bəzi qeydlərlə kifayətlənirik. Qeydlər-
dən biri axmaq və dəli obrazlarının bir-birindən fərqidir. Bu fərq
üzərində dayanan Y. Lotman belə hesab edir ki,  axmağın hərə-
kətlərini qabaqcadan az-çox müəyyənləşdirmək olur, amma də-
linin nə edəcəyini qabaqcadan müəyyənləşdirmək mümkün ol-
mur, dəli məhz hərəkətlərinin gözlənilməzliyi ilə seçilir (209,
41). Tərsinə iş tutmağın axmaq üçün səciyyəvi cəhət olduğunu
nəzərə alıb təxmin edirik ki, axmaq toyda ağlayacaq, yasda gülə-
cək; “gəl” deyəndə gedəcək, “get” deyəndə gələcək. Dəlinin isə
toyda və yasda necə davranacağını, “gəl” deyəndə gəlib-gəlmə-
yəcəyini, “get” deyəndə hansı hoqqa çıxaracağını qabaqcadan
söyləmək müşkül işdir.
Bəs nataraz kimdir? Nataraz – bədəncə və davranışca ta-
razlığı pozan, mövcud ölçü-biçilərə uyğun gəlməyən adamdır.
Bu adam boy-buxunu və güc-qüvvətinə, atdığı addım və etdiyi
hərəkətlərə görə başqalarından fərqlənir. “Dədə-Qorqud” və
“Koroğlu”  dastanlarındakı dəlilər məhz nataraz adamlara misal-
dır. Amma bütün nataraz adamları ucdantutma dəli adlandırmaq
olmur. “Dədə-Qorqud” dastanındakı Qaraca Çoban surəti nata-
raz və dəli münasibətini aydınlaşdırmağa yaxından kömək edir.
Dəlilərlə, o cümlədən dəli igidlərin başçıları ilə Qaraca Çoban
arasındakı oxşarlığa diqqət yetirəksək, görərik ki, dəlilər və
onların başçılarının ən mühüm keyfiyyətlərindən biri yenilməz
güc-qüvvətdir. Onlar öz gücünə o qədər güvənirlər ki, düşmən
qoşunu ilə təkbaşına vuruşmaqdan belə çəkinmirlər. Qaraca Ço-
ban da bu cür güc-qüvvət yiyəsidir. Qaraca Çoban o qədər güclü,
qollu-biləklidir ki, sapandla atdığı daş yerə düşmür, düşsə də,
həmin yerdə üç il ot bitmir; köklü-köməcli bir ağacı yerindən çı-
xarmaq Qaraca Çoban üçün çox asanca başa gəlir. Təsadüfi
deyil ki, öz güc-qüvvəti ilə oğuz igidlərindən geri qalmayan
145
Qaraca Çoban eposun məlum boyunda baş qəhrəmanla – Qazan
xanla qoşalıq, paralellik yaradır. Boyda Qazan xan və Qaraca
Çoban oxşar detallarla təqdim edilir. Kafirlərin hücumu ərəfə-
sində həm Qazan xan, həm də Qaraca Çoban “qara qayğulu va-
qiə” görür, onların hər ikisi yuxudan “sərmərib uru durur”. Ka-
firlə döyüşdə iki qardaşını itirən Qaraca Çoban qəhərlənib ağla-
dığı kimi, yurdunun yağmalandığını eşidən Qazan xan da köv-
rəlib ağlayır. Bu cür qəhərlənib, kövrəlib ağlamaq nə Qazan xa-
nın, nə də Qaraca Çobanın igidliyi və yenilməzliyi üzərinə kölgə
salmır, əksinə, onların nəcib insani keyfiyyətlərinin ifadəsinə
xidmət edir.
Qazan xan yuxarı, Qaraca Çoban aşağı təbəqənin nüma-
yəndəsi olsa da, onlar arasında ərkyana münasibət var. Yurdunu
xəbər alan Qazan xana Qaraca Çobanın cavabını yada salın: “Öl-
müşmiydin, itmişmiydin, Qazan! Qanda gəzərdin, nerədəydin a
Qazan! Dün yoq, ötəki gün evin burdan keçdi” (94, 48). Ərk-
yana münasibətin ifadəsidir ki, Qaraca Çoban Qazan xana
“Qazan” deyə müraciət edə bilir, onu “ölmüşmiydin, itmişmiy-
din” deyə məzəmmət edə bilir. Qazan xanın bəd xəbər eşidib
Qaraca Çobanı qarğıması da məhz ərkyana qarğımaqdır: “Çoban
böylə digəc Qazan ah etdi, əqli başından getdi. Dünya-aləm gö-
zünə qaranqu oldu; aydır: – Ağzın qurusun, çoban! Dilin çürisin,
çoban! Qadir sənin alnına qada yazsın, çoban! – dedi” (94, 49).
Bu qarğımaq ərkyana qarğımaq olmasaydı, Qaraca Çoban müti-
cəsinə susar, Qazan xana cavab qaytaramağa cəsarət etməzdi.
Halbuki Qaraca Çoban Qazan xanın qarğımağının müqabilində
çəkinmədən öz haqqını müdafiə edir: “Nə qaqırsan bana, ağam
Qazan? Yoxsa köksündə yoqmudur iman? Altı yüz kafir dəxi
mənim üzərimə gəldi. İki qardaşım şəhid oldu. Üç yüz kafir öl-
dürdüm, ğəza etdim; simiz qoyun, arıq toqlı sənin qapundan
kafirlərə vermədim. Üç yerdə yaralandım, qara başım bunaldı,
yalnız qaldım; suçum bumudur?” (94, 49) Qazan xanla Qaraca
Çobanın bu söhbəti rəsmi ağa-nökər söhbətindən daha çox ata-
oğul söhbətinə bənzəyir. Təsadüfi deyil ki, Qazan xan neçə dəfə
Qaraca Çobana “oğul” deyə müraciət edir: “Oğul çoban, qanda
146
gedərsin?” (94, 49). Yaxud: “Oğul çoban, qarnım acdır; heç nəs-
nən varmıdır yeməgə?” (94, 49). Gətirdiyimiz bütün bu misallar
Qazan xanla Qaraca Çoban arasındakı məhrəmanə münasibəti və
bu obrazların bir-biri ilə qoşalıq yaratmasını əsaslandırmağa ki-
fayət edir. Amma bu məhrəmanə münasibət və qoşalıq Qazan
xan və dəli igidlər arasındakı münasibət və qoşalıqla eyniyyət
yaradırmı? Xeyr, eyniyyət yaratmır. Əgər Qazan xan – Qaraca
Çoban münasibəti Qazan xan – dəli igidlər münasibəti ilə eyni
mahiyyətdə olsaydı, onda Qazan xan Qaraca Çobanla birlikdə
kafir üzərinə döyüşə getməyi özünə ar bilməzdi: “Əgər çobanla
varacaq olursam, Qalın Oğuz bəgləri mənim başıma qaqınc
qaxarlar; çoban  bilə olmasa, Qazan kafiri alamazdı, deyərlər”
(94, 49). Qazan xanın belə düşünməsinin səbəbi var. Səbəb
budur ki, Oğuz elində Qaraca Çobanın işi qılınc çalmaq yox,
qoyun-quzu saxlamaqdır. Missiyası qoyun-quzu saxlamaqdan
ibarət olan bir adamı döyüşə aparmaq, Qazan xanın nəzərində,
Oğuz elinin qayda-qanununu pozmaqdır. Bunu söyləyici – ozan
da nəzərə alır və Qaraca Çobanı başlıca missiyası el yolunda qı-
lınc çalmaqdan ibarət olan döyüşçülərdən fərqləndirir. Düşmənlə
döyüşmək lazım gələndə Qaraca Çoban dəli igidlərdən fərqli
olaraq, qılınc-qalxandan yox, yuxarıda xatırladığımız kimi, sa-
panddan istifadə edir, sapandın daşı qurtaranda  kafir başına
qoyun-keçi yağdırır. Qılıncsız-qalxansız vuruşan Qaraca Çoban
düşmən qarşısında özünü sındırmır, öz “silahı”nı düşmənin sila-
hından üstün tutur:
Altındağı alaca atın nə öyərsin,
Ala başlu keçimcə gəlməz mana!
Başındağı tuğulğanı nə öyərsən, mərə kafir?!
Başımdağı börkümcə gəlməz mana!
Altmış tutam göndərini nə öyərsin, mərə kafir,
Qızılcıq dəgənəgimcə gəlməz mana!
Qılıncunı nə ögərsən, mərə kafir,
Əgri başlı çovkanımca gəlməz mana!
Biləgündə doqsan oqun nə öyərsən, mərə kafir,
Ala qollu sapanımca gəlməz mana! (94, 47)
147
Düşmən başına sapand daşı və qoyun-keçi yağdırmaq ço-
ban hərəkətləri kimi yerindədirsə, bir döyüşçü hərəkətləri kimi
yerində deyil. Döyüşçüyə qılınc-qalxan, yay-ox, kəhər at lazım-
dır. Qazan xanın qarğımağı müqabilində Qaraca Çoban ondan
məhz döyüş silahı və at istəyir:
Qonur atın vergil mana,
Altmış tutam göndərüni vergil mana.
Aq-alaca qalqanını vergil mana,
Qara polat üz qılıcın vergil mana,
Sadağında səksən oqun vergil mana.
Ağ tozluca qatı yayın vergil mana,
Kafirə mən varayın,
Yenidən toğanın öldürəyin,
Yenümlə alnum qanın mən siləyin,
Öldürsəm, sənin uğruna mən öləyim,
Allah Taala qorsa, evini mən qurtarayım!
– dedi. (94, 49)
Qazan xan döyüş silahı və at verib Qaraca Çobanı dəli
igidlər cərgəsinə qoşurmu? Xeyr, qoşmur. Qazan xan sadəcə ola-
raq Qaraca Çobana əmiraxur vəzifəsi boyun olur, yəni çobanlar
cərgəsində onu yuxarı başa keçirmək istəyir.
Folklorda nataraz adam obrazının səciyyəvi əlamətlərindən
biri “hır-zır” qanmamaq, yaxud özünü qanmaz və zırrama kimi
aparmaqdır. Bu əlaməti tam mənada Qaraca Çobana aid etmək
çətindir. Çünki ozan dastanda Qaraca Çobanın ölçüyəgəlməz
fiziki gücündən danışmaqla bərabər, həm də onun iti ağlından
söhbət açır. Qazan xandan “kafirə varmaq” icazəsi ala bilmədik-
də və köklü-köməcli bir ağaca sarındıqda Qaraca Çoban məhz iti
ağıl işlədəsi olur: “Qazan baxdı gördi çoban ağacı arxasına
almış, gəlir. Qazan aydır: – Mərə çoban, bu ağac nə ağacdır?
Çoban aydır: – Ağam Qazan, bu ağac o ağacdır kim, sən
kafiri basarsan, qarnın acığır, mən sana bu ağacla yemək bişü-
rərin – dedi.
148
Qazana bu söz xoş gəldi. Atından endi; çobanın əllərini
çözdi, alnından bir öpdü” (94, 49). Qazan xanın düşmən üstünə
onunla birlikdə getmək istəmədiyini başa düşdüyünə görə Qa-
raca Çoban söhbətin mövzusunu dəyişir. Əvvəlcə Qazan xandan
at və silah istədiyi halda, bu dəfə Qaraca Çoban ağacın budaqla-
rından ocaq çatıb yemək bişirəcəyindən və döyüşüb acmış Qa-
zan xana qulluq göstərəcəyindən söhbət açır. Nəticədə “kafirə
varmaq” məqsədinə ağıl işlətməklə çatır.
Nataraz adam üçün səciyyəvi saydığımız zırramalıq əslində
folklordakı əksər çoban obrazlarında müşahidə olunur. Qaraca
Çobanda  qabarıq müşahidə olunmaması heç də o demək deyil
ki, zırramalıq “Dədə Qorqud” eposundakı hər çobandan yan ke-
çir. Zırramalığın eposdakı hər çobandan yan keçməməsinə inan-
maq üçün “Təpəgöz boyu”ndakı çobanı xatırlamaq kifayətdir.
Həmin boydakı Qonur qoca Sarı çoban zırramalıq edib rastına
çıxan pərilərdən birinə qarşı zina işlətməklə tabunu pozur. Ta-
bunun pozulması Oğuz elinə fəlakət gətirir: pərinin Qonur qoca
Sarı çobandan doğulan oğlu Təpəgöz neçə-neçə insanın ölümünə
səbəb olur. Qəbahəti ucbatından Oğuz elini müsibətə düçar edən
Qonur qoca Sarı çobanı şər qüvvə saymaq olarmı? Əlbəttə, yox.
Qonur qoca Sarı çoban şər qüvvə sayılsaydı, Alp Aruz qoyun
sürülərini ona etibar etməz, el yayalağa köçəndə “Oğuzun önün-
cə” hamıdan qabaq getmək ona nəsib olmazdı. Qonur qoca Sarı
çoban şər qüvvə sayılsaydı, Təpəgözü dünyaya gətirib, Oğuz
elini fəlakətə salan bir adam kimi ölümə məhkum edilərdi. Hal-
buki boyda Qonur qoca Sarı çobanın cəzalandırılmasından söh-
bət belə getmir. Məntiq əsasında müəyyənləşdirmək olur ki, bi-
lərəkdən yox, bilməyərəkdən törədildiyinə görə əməl (pəriyə
qarşı zina işlətmək əməli) bağışlanır və Oğuz elində Qonur qoca
Sarı çobana güzəştə gedirlər. Qaraca Çoban Qazan xanın kö-
məkçisi və oxşarı olduğu kimi, Qonur qoca Sarı çoban da Alp
Aruzun köməkçisi və oxşarı olaraq qalır.
Tək “Dədə Qorqud” eposunda yox, bütövlükdə folkloru-
muzda çoban, əsasən, xeyiri təmsil edən bir obraz kimi təqdim
olunur. Çünki bu obrazın kökündə çoban ata kultu durur. Çoban
149
ata bütün heyvanların qoruyucusudur. İnama görə, dan ulduzu
(yaxud tatarlarda deyildiyi kimi, Çolpan ulduzu) çobanlara ha-
milik edir (180a, 85). Saya adlı hami ruhun olmasına inam, hə-
min inama uyğun olaraq xüsusi sayaçı bayramlarının keçirilməsi
və sayaçı sözlərinin oxunması bir daha göstərir ki, Azərbaycan
türklərinin, eləcə də başqa türk xalqlarının inanclar sistemində
çoban kultu geniş yer tutur. Çoban kultundan qidalanan çoban
obrazlarının müsbət yöndə təqdim olunması tamamilə təbiidir.
Folklorda çoban obrazı ilə bağlı məşhur süjetlərdən biri
təhlükə qarşısında qalan qəhrəmana çobanın yardımçı olmasıdır.
Ətraf adamlardan gələcək təhlükədən qorunmaq istəyən qəhrə-
man öz libasını dəyişmək məcburiyyətində qalır və bir çox hal-
larda çobanın verdiyi qoyun dərisini başına keçirməklə özünü ta-
nınmaz şəklə salır. Maraqlıdır ki, çobanın verdiyi qoyun dərisi
hesabına libas dəyişmə üsulundan yalnız oğlanlar yox, həm də
qızlar istifadə edirlər. Məsələn, “Naşükür qız” nağılında yekə bir
quşun götürüb apardığı və qalın bir meşədə yerə saldığı padşah
qızı məhz çobanın köməyi ilə nicat yolu tapa bilir: “Bir gün
ağaşdan baxıf görür kü, uzaxda, dağın döşündə bir çoban qoyun
otarır. Cannı tişinə tutuf gedir çovanın yanna. Salam verif deyir:
– Ey çovan qardaş, ajam, maa bir az süd verərsənmi içəm?
Çovan o saat bir sərniş süd sağıf qıza verir. Qız südü içif,
bir az gözünə işıx gələnnən sonra deyir: – Çovan qardaş, sənnən
bir xaişim var, köhnə-kürüş paltarrarınnan varsa, bir dəsini maa
ver. Əvəzində bu bazubəndimi saa verərəm. Qız bazubəndini
açıf çobana verir. Çovan köhnə paltarının birini çıxardıf qıza
verir. Bir qoyun dərisini də yumurruyuf qıza papax düzəldir. Qız
çovannan çox razılığ eliyif, başdıyır şəhərə tərəf gəlməyə” (32,
256). Bazubənd məsələsi göstərir ki, bu nağıldakı çoban xeyi-
rini, zərərini qanan çobandır. Belə olmasaydı, padşah qızının
verdiyi bazubəndi məmnuniyyətlə götürməzdi. Amma bazubəndi
məmnuniyyətlə padşah qızından qəbul etməsi çobanın xeyirxah-
lığına zərrə qədər şübhə oyatmır. Çoban xeyirxah yox, mərdima-
zar adam olsaydı, həmin mərdimazarlığı o, bazubəndi padşah
qızından alandan sonra da edə bilərdi. Dağın döşündə tək-tənha
150
və köməksiz bir qıza qarşı hər hansı nanəciblik göstərmək o qə-
dər də çətin olmazdı. Amma “Naşükür qız” nağılı, eləcə də neçə-
neçə digər folklor nümunəsi göstərir ki, çobanın qərib və kö-
məksiz adama pislik etməsi yox, yaxşılıq etməsi daha səciyyəvi
süjetdir. Başqa sözlə desək, çoban obrazını folklorumuzda daha
çox köməkçi surətlər, yardımçı qüvvələr sırasında görürük. “Də-
də Qorqud” eposunda çoban rəsmən tabe olduğu adamlara (Qa-
zan xana və Alp Aruza) kömək edirsə, “Naşükür qız” tipli folk-
lor nümunələrində çoban təsadüfən rastlaşdığı adamlara kömək
edir.
Əlbəttə, unutmaq olmaz ki, çobanın xeyrixahlığı nataraz
adamın xeyrixahlığıdır. “Naşükür qız” nağılında bu natarazlığa
xüsusi işarə edilməsə də, həm söyləyici, həm də dinləyici, çoban
obrazını məhz ölçü-biçiyə gəlməyən, hər şeydən baş çıxarmaq
həvəsində olmayan adam obrazı kimi təsəvvür edir. Heç nədən
baş çıxarmayıb zırrama olaraq qalmaq folklorda mənfi hal kimi
təqdim edilə bilər. Amma çoban zırramalığının mənfi hal kimi
təqdim edilməsi folklor üçün səciyyəvi sayıla bilməz. Folklor
üçün səciyyəvi olan budur ki, çoban zırramalığı çobanın özünə-
məxsusluğunu göstərməyin bir formasıdır və bu forma bir çox
məqamlarda gülüşlə müşayiət olunur. Ən qəmli dastanlarımız-
dan olan “Əsli-Kərəm”də dinləyicinin eynini açmağa ehtiyac du-
yan aşıq, Kərəmi çobanla qarşılaşdırır. Kərəm Əslini çobandan
xəbər almaq istədikdə Sofi bu işin faydasız olduğunu bildirir.
Bildiyimiz kimi, Sofi Kərəmin əsas köməkçisi və yol yoldaşıdır.
Hər addımda Kərəmin yanında olan Sofi yalnız cəfakeşliyi ilə
yox, həm də öz ağlı və düşüncəsi ilə seçilir. Aşıq bu cür ağıl
sahibini və həssas qəlbli Kərəmi hər incəliyə varmaq həvəsində
olmayan çobanla qarşılaşdırarkən az-çox gülüş effekti yaratmaq
istəyir: “Kərəm çobanı görəndə Sofiyə dedi: – Hələ, qoy bu
çobandan Əslinin köçünü soruşum.
Sofi dedi: – Ə, çoban nə qanır, gedək.
Kərəm dedi: – Yox, lələ, çobanlarda qanan çoxdur, qoy
soruşum.
151
Sofi dedi: – Soruşursan, soruş, amma ondan bir mətləb al-
mayacaqsan” (27, 103). Çoban, Kərəmin sualına cavab vermə-
yinə verir, amma bu cavab vermək xeyli çək-çevirdən sonra baş
tutur: “Kərəm dedi: – Əslini görmüsənmi?
– Ə, Əsli nədi, zad nədi? Məndən soruş, filənkəsin binəsı
hardadır?
... Aldı Kərəm, sazla çobana dedi:
Çoban, nə gözəldir qoyun duruşu...
Bir ah çəksən, qarlı dağlar alışı.
Sevgi sevgisiynən haçan görüşü?
Çoban mənim xan Əslimi gördünmü?
Çoban dedi:
– Mənim qoyunumun duruşmağının sənə azarımı qalıb?..
Sözün var, sözünü de... De görüm kimin binəsini soruşursan?”
(27, 104). Çobanın Kərəmlə bu şəkildə danışmağında az qan-
mağın əlamətlərindən daha çox özünü az qanan kimi aparmağın
əlamətləri var. Çünki az qanan və sazla deyilən sözün “məm-
mədqulu”sunu başa düşməyən adam Kərəmə gəraylı ilə cavab
verə bilməzdi:
Çobanam, dedim özümdən,
Qanlı yaş tökdüm gözümdən.
Görəndə getdim özümdən,
Burdan bir natəvan keçdi. (27, 105)
Əvvəlcə “Əsli nədi, zad nədi? Məndən soruş filankəsin bi-
nəsi hardadır?” deyən çobanın sonra Kərəmə sazla-sözlə cavab
verməsi çoban obrazının bütövlüyünə xələl gətirmir və ikiləşmə
faktı kimi ortaya çıxır. Yəni “Əsli-Kərəm”dəki epizodik çoban
obrazı zırramalıqla huşyarlığı özündə birləşdirən bir obraz kimi
təqdim olunur. Burada ikiləşmə həm də Kərəmlə çoban arasında
özünü göstərir. Çünki çoban köməkçi surətdir və köməkçi surət,
adətən, baş qəhrəmanın oxşarı, ikinci nüsxəsi kimi ortaya çıxır.
152
Kərəm – Sofi əlaqəsində müşahidə olunan ikiləşmə faktı mü-
əyyən qədər Kərəm – çoban əlaqəsində də müşahidə olunur.
Komik ikiləşmədə çoban obrazının yerini müəyyənləş-
dirmək üçün “Yetim qız” tipli folklor nümunələri daha zəngin
material verir. “Şəhla gözlü, şirin sözlü, hilal qaşlı, balınc döşlü,
fındıx burunlu, açıq alınlı” yetim qıza darğa, qazı və padşahın
gözü düşür. Yetim qız bu şorgöz adamların caynağından yaxa
qurtarmaq üçün hiyləyə əl atır: evin ortasında dərin quyu qaz-
dırır və darğa, qazı və padşahı qonaq çağırır; qonaqları quyuya
salıb, başlarına iki qazan qaynar su tökür; darğa, qazı və pad-
şahın meyidini quyudan çıxarıb ağa bükür və onları necə bas-
dırmaq barədə düşünməyə başlayır. Yetim qıza çoban bu yerdə
lazım olur. Qız çobana deyir: “Çoban qardaş, mənim dədəm
ölüb, aparıb onu basdırsan, sənə pul verərəm, amma dərin yerə
basdır, yaman üzlü ölüdü, çıxıb qəbirdən gəlməsin” (32, 190).
Çoban ölünü basdırıb qayıdanda qız növbəti meyidi göstərib
ölünün dirilib evə qayıtmasına çobanı inandıra bilir. Bununla da
çoban darğa, qazı və padşahın meyidlərini torpağa tapşırası və
bu yolda əlavə olaraq bir molla ilə bir dəyirmançının da axırına
çıxası olur. Komik məzmunlu bu süjetdə ölüm, ölüb-öldürmək,
söz yox ki, gülüş effekti yaratmağa xidmət edən bir amildir. Bu
komik süjetdə üç adam öldürməyə görə yetim qızı qınamaq
mümkün olmadığı kimi, yetim qıza yardımçı olub ölənlərin izini
itirməyə və mollanın, dəyirmançının axırına çıxmağa görə də ço-
banı qınamaq mümkün deyil. Mümkün olan budur ki, nağılda
həm yetim qızı, həm də çobanı hoqqa çıxarıb məzə verən oyun-
çu sayırıq. Yetim qız darğadan padşahacan qudurğanların cə-
zasını verməyi bacaran ağıllı və cəsarətli bir adam oyunu, çoban
isə ona yardım edən nataraz bir adam oyunu oynayır. Bu nata-
razlıq baş qəhrəmana yardım etməyə yönəldiyi üçün xeyiri təm-
sil edən natarazlıq məzmunu daşıyır. “Əsli-Kərəm” dastanındakı
Kərəm və çoban münasibətinə oxşar bir mənzərəni “Yetim qız”
nağılındakı yetim qız və çoban münasibətində müşahidə edirik.
“Əsli-Kərəm”də çoban müəyyən qədər Kərəmin oxşarına çevril-
diyi kimi, “Yetim qız” nağılında da çoban yetim qızın oxşarına
153
çevrilir. “Əsli-Kərəm”də Kərəmə oxşarlıq sazla-sözlə danışıb
Əsliyə tərəf gedən yolu yaxın etmək tədbirində üzə çıxırsa,
“Yetim qız”da yetim qıza oxşarlıq ölüm-itimdən qorxmayıb qu-
durğanların cəzasını vermək tədbirində üzə çıxır. “Əsli-Kərəm”-
də çoban ikiləşib özündə qanmaz və huşyar adamların obrazını
birləşdirdiyi  kimi, “Yetim qız”da da çoban ikiləşib özündə nata-
raz və “taraz” adamların obrazını birləşdirir. Başqa sözlə desək,
çobanın natarazlığının arxasında bir ölçü-biçi dayanır. Belə ol-
masaydı, çoban yetim qıza münasibətdə həddini aşar, göstərdiyi
yardım müqabilində “balınc döşlü” gözəldən kam almaq fürsə-
tini əldən buraxmazdı. Halbuki çoban özünün göstərdiyi yardım
müqabilində yetim qızın verdiyi qəpik-quruşla kifayətlənir və
başqa bir təmənna güdmür.
Bəs folklorda çobanın məhəbbət macəralarından söhbət
açıldığı məqamlara rast gəlmirikmi? Əlbəttə, rast gəlirik. Mə-
sələn, “Göyçək Fatma” nağılının bir variantında analığı əlindən
müsibətlərə düçar olan, axırda itələnib dərin bir çaya salınan
Göyçək Fatmanı ölümdən çoban xilas edir və Göyçək Fatma
böyük məmnuniyyətlə öz xilaskarına ərə gedir (24, 141-144).
Çobanın məhəbbət macərasının daha maraqlı mənzərəsi ilə
“Gülqahqahın nağılı”nda qarşılaşırıq. Gülqahqah adı başlığa çıx-
sa da, əslində bu nağılın baş qəhrəmanı Bəxtiyar adlı bir ço-
bandır. Maraqlıdır ki, Bəxtiyarda yalançı qəhrəmanaxas əlamət-
lər var. Bəxtiyarın yalançı qəhrəmanaxas olan ən başlıca əlaməti
başqasının qismətinə sahib çıxmasıdır. Bəli, Bəxtiyar bir padşah
oğlunun qismətinə sahib çıxıb, onun sevgilisinə qovuşur. Buna
baxmayaraq, nağılın məzmunu Bəxtiyarı sözün tam mənasında
yalançı qəhrəman adlandırmağa əsas vermir. Bilirik ki, yalançı
qəhrəmandan bəhs edən nağıllar yalançı qəhrəmanın uğursuz-
luğu, baş qəhrəmanın isə qələbəsi ilə sona çatır. “Gülqahqahın
nağılı”nda isə fərqli məzmunla qarşılaşırıq. Ən başlıca  fərq ya-
lançı qəhrəman cizgiləri olan Bəxtiyarın nağılda mərkəzi mövqe
tutması və həmin obrazın sonda öz məqsədinə tam çatmasıdır.
Belə olduğu halda nağılın başqa variantlarına üz tutmaq, məsə-
ləyə daha diqqətlə yanaşmaq lazım gəlir. Nağılın Qubadlı bölgə-
154
sindən yazıya alınmış bir variantında başqasının qismətinə sahib
çıxmaqdan daha çox eyni ad daşıyan iki adamdan birinin öz
qismət payını adaşına satmasından bəhs olunur (24, 134-140).
Yuxarıda toxunduğumuz və təzədən istinad edəcəyiniz Ağdaş
variantının özündə də tez-tez qismət məsələsinə işarə olunur və
belə təsəvvür yaradılır ki, Bəxtiyarın nağılda padşah oğlunun
qismətinə sahib çıxması şəxsi istəkdən daha çox alın yazısından
asılıdır. Belə olmasaydı, söyləyici Bəxtiyardan böyük rəğbətlə
danışmaz və onu dinləyiciyə sevdirmək istəməzdi. Söyləyicinin
bizə sevdirmək istədiyi Bəxtiyar sehrli nağıl qəhrəmanları kimi
zahiri gözəlliyi olan bir oğlandır. Padşah qızı öz əmisi oğlu əvə-
zinə Bəxtiyara qoşulub getdiyini biləndə Bəxtiyarın gözəlliyinə
valeh olub tale ilə barışır: “Qız görür əmisi oğlu döyül. Amma
elə bir oğlandı ki, elə bil meşəyə işıx salıbdı. Diir, deməli,
Allah-talanın yazısı yoxdu mənim əmim oğluna. Allaha pənah,
gedəjəm bunnan” (169a, 200). Bəxtiyarın gözəlliyi yalnız padşah
qızını yox, həm də Gülqahqah pərini heyran qoyur: “Gülqah-
qah... oğlana (Bəxtiyara – M.K.) baxdı...dedi, ya rəbbi, sən özün
mənim taleyimi bunun taleyinə birrəşdir, yoxsa mən partdıyıf
ölməliyəm” (169a, 205). Bəxtiyarı sehrli nağıl qəhrəmanlarına
yaxınlaşdıran yalnız zahiri gözəllik yox, həm də gedər-gəlməzə
yollanması, Qiyamət dağından ətir çiçəyini, göyün yeddinci qa-
tından Gülqahqah pərini tapıb gətirməsidir. Amma nə zahiri gö-
zəlliyini, nə də gedər-gəlməzdən qalib qayıtmağını nəzərdə tutub
Bəxtiyarı sehrli nağıl qəhrəmanları ilə eyniləşdirmək olmaz.
Sehrli nağıl qəhrəmanı bəlli ölçü-biçi çərçivəsində hərəkət edir,
çətin tapşırıq dalınca bir bahadır kimi tərəddüd etmədən yollanır.
“Saat nə deyən sözdü  bilməyən”, günün vaxt-vədəsini çobansa-
yağı müəyyənləşdirən Bəxtiyar bahadırlıq qaydalarını çox asan-
ca pozur, gedər-gəlməzə yollanmaq şərti ortaya qoyulanda birin-
ci növbədə ağlına gələn aradan çıxmaq olur. Qiyamət dağından
ətir çiçəyini gətirmək söhbətini eşitcək Bəxtiyar padşah qızına
(sevgilisinə) yalvarmağa başlayır ki, gəl burdan çıxaq gedək.
Yaxud Gülqahqahı gətirmək söhbətini eşitcək Bəxtiyar fikirləşir
ki, sevgilisi razılaşmasa belə, tez-tələsik təhlükədən uzaqlaşmaq
155
lazımdır. Bəxtiyarı meydandan qaçmağa qoymayan padşah qı-
zıdır. Qiyamət dağından ətir çiçəyini, göyün yeddinci qatından
Gülqahqah pərini Bəxtiyar məhz padşah qızının göstərdiyi yolla
gətirir. Gedər-gəlməz söhbəti ortaya qoyulanda aradan çıxmasını
nəzərə alıb, Bəxtiyarı qorxaq adam saymaq olarmı? Əlbəttə, yox.
Əvvəla, ona görə ki, qorxaq adam padşah oğlunun sevgilisini
əlindən almağa cəsarət edə bilməz. İkinci tərəfdən ona görə ki,
yüz məsləhətçi yığıla, qorxaq adamı gedər-gəlməzə yollamaq
baş tuta bilməz. Halbuki Bəxtiyar padşah oğlunun qismətinə sa-
hib çıxmaq addımını heç kimin məsləhəti və köməyi olmadan
atır; həmçinin ətir çiçəyi və Gülqahqah dalınca tək-tənha gedəsi
olur. Bəs onda Bəxtiyarın meydandan qaçmaq istəməsini necə
izah etmək, nə ilə əsaslandırmaq  lazımdır? Məsələ burasındadır
ki, Bəxtiyarın qəhrəmanlığı bahadır qəhrəmanlığı yox, məhz ço-
ban qəhrəmanlığıdır. Bir  çox digər çoban obrazları kimi, Bəxti-
yarın qəhrəmanlığı da zırramalıq və qorxaqlıq libasında təqdim
olunur. Zırramalıq və qorxaqlıq libasında təqdim olunmuş qəhrə-
manlıq az-çox komik fon yaradır və bu fonda çobanın özünə-
məxsus obrazı ortaya çıxır.
“Gülqahqahın nağılı”nda bir cəhət də diqqəti cəlb edir. Bu,
Gülqahqahın və padşah qızının möcüzələr göstərməsi, olacaqlar-
dan xəbər verib hadisləri istiqamətləndirməsi və həmin istiqa-
mətdə Bəxtiyara kömək etməsidir. Bəxtiyarın Qiyamət dağın-
dakı ətir çiçəyi dalınca, yaxud göyün yeddinci qatındakı pəri da-
lınca göndəriləcəyini padşah qızı məhz qabaqcadan bilir və təd-
bir görür. Tədbir Bəxtiyarın göyərçinə döndərilməyindən, Qiya-
mət dağına və göyün yeddinci qatına göndərilməyindən ibarət
olur. Olacaqlardan xəbər verib hadisələri istiqamətləndirmək,
təbii ki, Gülqahqah pəriyə daha çox aiddir. Bəxtiyarın “o dün-
ya”ya göndəriləcəyini Gülqahqah məhz qabaqcadan bilir və
bunun əlacını quyu qazdırıb tonqal çatmaqda, sehrdən istifadə
etməkdə görür. Məlumdur ki, həm quş (burada göyərçin), həm
də od-alov mifoloji düşüncədə o dünyaya, sakral aləmə qovuş-
mağın mühüm vasitələri sırasına daxildir. “Gülqahqahın nağı-
lı”nda həmin vasitlərin ciddi və komik yöndə təqdim edilməsinin
156
şahidi oluruq. Bəxtiyarın göyərçinə döndərilməsi ciddi, od-alov-
dan salamat çıxması isə yarıciddi yöndə təqdim edilir. Padşahın
rəhmətə getmiş ata-anasından xəbər gətirmək məsələsi ortaya çı-
xanda Gülqahqahın məsləhəti ilə qırx arşın uzunluğunda quyu
qazılır və quyuya quru odun yığılıb od vurulur. Gülqahqah qana-
dını gərib Bəxtiyarı quyudan sağ-salamat çıxarır. Bununla Bəxti-
yar padşahın nəinki ata-anasından, həmçinin rəhmətə getmiş qar-
daşından “xəbər” gətirir. Məlum olur ki, qardaşı guya padşahı o
dünyaya toya çağırır. Buna inanıb od-alov vasitəsilə o dünyadakı
qardaşının toyuna yollanmaq həvəsinə düşən padşah, təbii ki,
yanıb külə dönür və Bəxtiyar onun yerində taxta çıxır. Bəxtiyar
göyərçinə sevgilisinin möcüzəsi sayəsində dönsə də, od-alovdan
Gülqahqahın hesabına çıxsa da, bir fakta göz yummaq olmaz.
Bu, Bəxtiyarın özünün sehrlə, möcüzə ilə əlaqələndirilməsi fak-
tıdır. Yeri gəlmişkən qeyd edək ki, nağılda baş qəhrəmanın şah-
lıq taxtına çıxması da sakral aləmlə bağlılıq göstəricisidir. İnama
görə, nağıl qəhrəmanı təsadüfən yox, məhz ilahi qüvvələrin
istəyi ilə şah ola bilər. Bu inamın ifadəsidir ki, şahlıq quşu min
adamın içində gəlib nağıl qəhrəmanının başına qonur. Nağıl qəh-
rəmanı qapısı bağlı köhnə dəyirmanda gizlədilsə belə, şahlıq qu-
şu axtarıb onu tapır. “Gülqahqah nağılı”nın Qubadlı variantında
da Bəxtiyar məhz şahlıq quşunun onu padşahlığa nişan vermə-
sindən sonra taxt-taca çıxır. Həm şahlıq quşunun Bəxtiyarı pad-
şahlığa nişan verməsi, həm də padşah qızı və Gülqahqahın kö-
məkçi surətlər kimi özünü göstərməsi bəs edir ki, Bəxtiyarın
şahlıq taxtına çıxmasının sakral aləmlə bağlı olmasından danışa
bilək. Köməkçi surətin baş qəhrəmanla funksiya yaxınlığı qanu-
nauyğunluğuna əsaslanıb belə bir fikrə gəlmək olar ki, padşah
qızının və Gülqahqahın sehrkarlığı müəyyən mənada Bəxtiyarın
özünə də aiddir. Çoban obrazının yeri gəldikcə sehrlə, sakral
aləmlə bağlı olmasını folklordakı bir çox başqa  nümunələr də
göstərir. Belə nümunələrdən biri “Altı yoldaş” nağılıdır.
“Hamam, hamam içində...” qaravəllisi ilə, “günlərin bir gü-
nündə, Məmmədnəsir tinində, göy  imamın belində biri vardı, bi-
ri yoxdu” formulu ilə başlayan nağılın əsas məzmunu da kifayət
157
qədər gülməlidir. Nağıldakı köməkçi surətlər Palazqulaq, Dağı
dağ üstə qoyan, Buzatan, Lüt və naxırçıdan ibarətdir. Palazqulaq
bir qulağını altına salıb, o biri qulağını üstünə sərib yatır və dün-
yanın o başında  danışılan söhbəti eşidə bilir. Dağı dağ üstə qo-
yan dağı yerindən oynadır, yaxud sapanda qoyub atır. Buzatan
burnu ilə iri buz parçalarını götürüb ata, soyuq hava yarada bilir.
Lüt ağzını dəyirmanın unluğuna dayayıb çıxan unun hamısını
içəri ötürür, dəyirmanın novdanından gələn suyu son damcısına
qədər sümürüb içir. Folklorda, xüsusən nağıllarda rast gəldi-
yimiz bu cür qeyri-adi köməkçi surətləri V.Y. Propp təbiətə təsir
göstərən hami qüvvələrlə əlaqələndirir. (228, 182). Doğrudan da,
qeyd etdiyimiz surətlər təbiətə – havaya, suya, dağa-daşa... xüsu-
si təsir göstərməsi ilə seçilir və xalq bu surətləri yardımçı qüvvə
mövqeyində təqdim etməklə nağıl qəhrəmanının qüdrətini gös-
tərmək istəyir. Qeyri-adiliyi ilə seçilən yardımçı qüvvələr sıra-
sında naxırçının da yer tutmasına təsadüfi hal kimi baxmaq ol-
maz. Naxırçını qeyri-adi yardımçı qüvvələr sırasına qoşan onun
sehrli tütək çalmağıdır. Palazqulaq, Dağı dağ üstə qoyan, Bu-
zatan və Lüt öz hərəkətləri ilə təbiətə təsir göstərdikləri kimi, na-
xırçı da sehrli tütəyi çalmaqla təkcə danaları yox, həmçinin can-
sız əşyaları yerindən oynadır. Padşah qızını aparmaq istəyən baş
qəhrəman öz məqsədinə qeyri-adi yardımçı qüvvələrin, o cümlə-
dən naxırçının möcüzəli fəaliyyəti sayəsində nail olur. Qızı
vermək istəməyən padşahın birinci şərti altmış put düyünün aşı-
nı altı nəfərin (yəni beş qəhrəman və onun beş yoldaşının) bir-
oturuma yeməsindən ibarətdir. Bu işin öhdəsindən Lüt təkbaşına
gəlir, neçə-neçə qazanın aşını həzmi-ramedən keçirib kəmərin
altını bərkidir. İkinci şərt padşah imarətinin qarşısını kəsən dağı
yerindən götürüb başqa yerə qoymaqdan ibarət olur. Bu işi Dağı
dağ üstə qoyan yerinə yetirir. Vəziyyəti belə görən padşah altı
yoldaşı aradan götürmək tədbirlərinə əl atır və şərt qoyur ki,
onlar üç gün dalbadal isidilmiş hamama girib çimməlidirlər.
Hamamdan salamat  qurtarmaq Buzatanın xidməti hesabına
mümkün olur. Buzatan buz əmələ gətirib hamamı buzxanaya
döndərir və padşahın niyyətini gözündə qoyur. Əlacı kəsilən
158
padşah altı yoldaşı zəhərləmək qərarına gəlir. Padşahın bu qəra-
rından yoldaşlarını xəbərdar edən Palazqulaq olursa, işə əncam
çəkib özünü və yoldaşlarını zəhərlənməkdən qurtaran naxırçı
olur: “Elə ki naxırçı tütəyi çaldı, bunların nimçəsi onların qaba-
ğına, onların nimçəsi bunların qabağına gəldi. Bunlar tez plovu
yedilər. Padşah gördü ki, zəhərli aş öz qabağına gəlib” (31, 72).
Naxırçının sehrli tütək çalması çoban surətinin sakral aləmlə
bağlılığını göstərən növbəti bir fakt kimi diqqəti cəlb edir. Belə
faktlar xalq arasında çoban ata kultunun yaşamasından və bu
kultun folklorda müəyyən iz buraxmasından xəbər verir. Məsə-
lənin kökündə çoban ata kultu durduğuna görədir ki, xeyirxahlıq,
hamilik, qorxmazlıq, sehrli qüvvələrlə bağlılıq və s. folklorda
çoban obrazının səciyyəvi əlamətləri kimi təqdim edilir. Amma
bu təqdimetmədə bir dolayılıq prinsipinin olduğu hökmən nəzərə
alınmalıdır. Nəzərə alınmalıdır ki, folklordakı bir çox başqa
obrazlar kimi, çoban obrazı da çoxqatlı, çoxmənalı obrazdır. Bir
çox hallarda bu obrazın qeyri-adiliyi adilik, huşyarlığı zırramalıq
arxasında gizlənir.
159
FOLKLORDAN YAZILI ƏDƏBİYYATA
H.Cavid dramaturgiyasında ikiləşmə
1. Hər kaşanədə, viranədə İblis...
Mifoloji düşüncədə O dünya Bu dünya ilə qoşadır. Başı Bu
dünyanın min cür oyununa qarışsa da, arxaik insan O dünyanı
fikir-xəyalından çıxara bilmir və O dünyaya sirli-sehrli bir aləm
kimi baxır. Aciz bəndə o sirr-sehrdən həm qorxur, həm də nicat
umur. İnsanda belə təsəvvür yaranır ki, onun yenilməzlik qazan-
ması, keçilməyən yolları keçib, açılmayan qapıları açması O
dünyanın pəri, pay verən dərviş, yel qanadlı at və b. xeyirxah
qüvvələri hesabına mümkündür. Mifoloji təsəvvürə görə, ölüb O
dünyaya qovuşmaqla insan özü də dönüb qeyri-adi güc və hik-
mət sahibi olur: ölən adam Bu dünyadakı əzizlərinə yardım edə
bilir; quru kəllə olacaqlardan xəbər verə bilir.
H.Cavid, bir romantik sənətkar kimi, O dünya ilə bağlı mi-
foloji təsəvvürü təsadüfdən-təsadüfə yox, ardıcıl olaraq nəzərə
alır və bir sıra əsərlərində, ən çox da pyeslərində mifoloji obraz-
lara geniş yer verir. H.Cavidin ideal həqiqət axtaran və dərin
daxili tərəddüd, təbəddülat içində çırpınan qəhrəmanları sövq-
təbii mistik aləmə qapılmalı, İblis və Mələyin tərəf-müqabilinə
çevrilməli olurlar.
Qəhrəmanın mistik qüvvələrlə tərəf-müqabil olması, yəni
tək H.Cavid dramaturgiyası üçün yox, bütövlükdə dünya roman-
tik ədəbiyyatı üçün səciyyyəvi olan bir cəhət, hər şeydən qabaq,
nağıllardan gəlir: nağılda qəhrəman o qədər gözəldir ki, onun
dardan qurtarmasında pəri qızlar öz möcüzəsini əsirgəmir; na-
ğılda qəhrəman o qədər ağıllıdır ki, dünyanı barmağına dolayan
şeytan özü onun fənd-felinə mat-məəttəl qalır. Amma nağıllarda
pəri qızların əl uzatdığı bahadırlar da, şeytanın uduzduğu kələk-
bazlar da hərəkət qəhrəmanlarıdır. Həm qılıncın, həm də ağılın
160
gücü nağılda (həmçinin epik folklorun başqa janrlarında) məhz
hərəkət və davranış vasitəsilə ifadə olunur. Folklorşünas
V.Y.Proppun sözləri ilə desək, epik folklorda “söyləyici və din-
ləyicini yalnız hərəkət maraqlandırır, başqa bir şey maraqlandır-
mır” (226, 90). Dərələrdən sel kimi, təpələrdən yel kimi keçən
qəhrəmanın hərəkətləri nağıla xüsusi dinamiklik verir.
Dram sənətinin mayası hərəkətdən yoğrulduğundan dina-
miklik dramaturgiya üçün də səciyyəvi cəhət sayılmalıdır və sa-
yılır. Amma bu dinamiklik içində statik səhnələr üçün geniş
imkan var və sənətkar həmin imkandan öz üslubu çərçivəsində
istifadə edir. H.Cavid üslubu romantik təbiətli düşüncə adamının
daxili dünyasını açmağa yönəldiyindən H.Cavidin qələmə aldığı
statik səhnələr özünü daha çox bu istiqamətdə göstərir.
H.Cavidin romantik qəhrəmanı ən çox nədən narahatdır?
Qandan. Ölüb-öldürməkdən. H.Cavidin dramatik janrlar içərisin-
də faciəyə tez-tez üz tutmasının da kökündə, görünür, həmin
narahatlıq durur.
“Şeyda”, “İblis” və “Knyaz” faciələrində H.Cavid ölümü,
qan-qadanı xüsusi bir mövzu kimi ön plana çəkib, məsələyə bə-
şəri problemlər yüksəkliyindən baxmaq istəyir. Bu əsərlərin ya-
zıldığı XX əsrin əvvəllərində dünyanı düşündürən inqilab və
müharibə problemi, təbii ki, H.Cavidi də düşündürür və o,
“Şeyda” ilə “Knyaz”ı inqilab, “İblisi” isə müharibə mövzusuna
həsr edir.
Həm “Knyaz”, həm də “Şeyda”da mistik səhnələr sarsıntı
keçirən baş qəhrəmanın fikir-xəyalının ifadə forması kimi mey-
dana çıxır. İnqilabın törətdiyi fəlakətlər barədə düşünərkən Kn-
yazın gözünə xəyali yanğınlar görünür. Ölümlə əlləşən Şeyda
Qara geyimli mələyin – Əzrayılın həmsöhbətinə çevrilir.
Mifoloji düşüncədə ölüm mələyi heç də bədxah qüvvə de-
yil. Yaradanın buyruğunu yerinə yetirən bu mələk hardasa haqq-
ədaləti bərpa edən bir qüvvədir. Yaxşı adamlarla yanaşı, pis
adamların da canını alması ölüm mələyinin ədalətini göstərən bir
cəhət kimi təsəvvür edilir. Ölüm mələyi bədxah qüvvə sa-
yılsaydı, adamlarda düzlük, etibar görməyən nağıl qəhrəmanı
161
Əzrayılla kirvə olmaq (yaxud onunla yoldaşlıq, dostluq etmək)
fikrinə düşməzdi. Ölüm mələyi bədxah qüvvə sayılsaydı, əcəl
vaxtı Əzrayılın pis adamlara əzab-əziyyət verməsi, yaxşı adam-
lara isə gül iylətməsi ilə bağlı motiv mifoloji mətnlərdə bu qədər
təkrar olunmazdı.
Heç “Dədə Qorqud” eposundakı “Dəli Domrul” boyunda
da Əzrayıl bədxah qüvvə kimi təqdim edilmir. O süjetdə Dəli
Domrulun Əzrayıla meydan oxuması, sadəcə olaraq, dəli igidi,
yəni ipə-sapa yatmayıb yerlə-göylə əlləşən bir bahadırı mübali-
ğəli şəkildə təqdim etmək formasıdır. Dəli Domrulun Əzrayılla
qarşılaşması bədxah qüvvə ilə qarşılaşma mənası daşısaydı, onda
boyun axırı tərəflərin barışığı ilə bitməz və bu barışığın nəticəsi
kimi, Dəli Domrula uzun ömür verilməzdi.
Ölüm mələyi ilə bağlı məlum mifoloji təsəvvür Şeydanın
ölüm qabağı düşüncələrini qələmə almaqda müəllifə kömək edir.
Ümid işığını itirən Şeyda Qara geyimli mələyi qorxulu qüvvə
kimi yox, nəvazişkar bir varlıq kimi qarşılayır. Bu varlığın “də-
rin və durğun” baxışları nə qədər qorxunc olsa da, üzü mehri-
bancasına gülür. Ən başlıcası da odur ki, bu müəmmalı varlıq
Şeydanın gözünə candan artıq sevdiyi və vaxtsız itirdiyi Rozanın
xəyalı (mistik kölgəsi) ilə eyni anda görünür. Roza adi geyimdə
yox, gəlinlik paltarındadır. Üzündə duvaq, yaxasında ağ gül var.
Qara geyimli mələk almaz üzük verib Rozanı “əbədi olmaq
üzrə” Şeydaya nişanlamaq istəyir. Qara geyimli mələk: “Əvət...
çox aşiqləri sevgilisinə həsrət qoydum. Lakin sizi ayırmaq de-
yil... sönməz bir məhəbbətlə qavuşturmaq istərim” deyib Roza-
nın yaxasını bəzəyən ağ gülü Şeydaya uzadır. Və Şeyda “cənnət
fidanlarından dərilmiş” həmin gülü qoxlayıb həyatla vidalaşır,
yaxud Rozaya qovuşur. Mifoloji mətnlərdə Əzrayılın ölüm qaba-
ğı yaxşı adamlara gül iylətməsi süjetini xatırladan bu səhnə ro-
mantik qəhrəmanın ikiləşməsini göstərən bir səhnə kimi xüsusi
maraq doğurur.
İkiləşmə H.Cavid dramaturgiyasında folklordakı kimi, ayrı-
ayrı obrazların qoşalığından başlayır. Qoşalıq yaradan obraz-
lardan biri o birinin (məsələn, oğul atanın, qardaş qardaşın, dost
162
dostun, nökər ağanın və s.) Oxşarına (“Dvoynik”inə) çevrilir.
Mifdən, folklordan gələn bu bədii sistem yazılı ədəbiyyatda, o
cümlədən H.Cavid dramaturgiyasında öz hüdudlarını genişlən-
dirib həm zahiri, həm də daxili ikiləşmə şəklində ortaya çıxır.
Zahiri ikiləşməni qəhrəmanların hərəkət və davranışları, daxili
ikiləşməni isə qəhrəmanların duyğu və düşüncələri əsasında izlə-
yirik. Amma xatırlatmağı lazım bilirik ki, burada şərti olaraq işlət-
diyimiz “zahiri” sözü heç də “aldadıcı” mənasında başa düşülmə-
məlidir. Nəzərə alınmalıdır ki, zahiri ikiləşmə də daxili ikiləşmə
kimi, əsərdə əsl məzmun və mahiyyətdən xəbər verir. Yəni eyni
əsərdə iki obrazın bir-biri ilə nə qədər paralellik yaratdığını
hərəkət və davranışlar əsasında da üzə çıxarmaq mümkün olur.
“Şeyda” əsərində zahiri ikiləşməyə ən münasib nümunə
Şeyda və Qara Musa əlaqəsindən doğan ikiləşmədir. Bu ikiləş-
mədə aparıcı tərəf, heç şübhəsiz, Şeydadır. Oxucu və tamaşaçı
hadisələrin əvvəlində Şeydanı bir inqilabçı, Qara Musanı isə
onun yaxın silahdaşlarından biri kimi tanıdığından Qara Musada
Şeydaya oxşar cəhətlər axtarır. Oxşarlıq onların hər ikisinin mü-
hiti dəyişdirmək istəməsində, əzilən məzlumların haqqını mü-
dafiə etməsindədir. Şeydanın inqilabi məzmunlu çıxışlar edib si-
lahdaşları üçün xüsusi marş yazması, Qara Musanın istismarçı
zümrəyə qarşı barışmaz mövqe tutması onların əməl birliyini
göstərən faktlardır. Əməl birliyi Qara Musanı Şeydanın Oxşarı
saymağa əsas verir. Bəli, Qara Musa bir Oxşar kimi, Şeydaya
məxsus bəzi cəhətlərin ifadəsinə və bununla da onun (Şeydanın)
oxucu və tamaşaçıya hərtərəfli tanıdılmasına kömək edir. Qan
tökmək məsələsində Şeyda ilə Qara Musanın tam fərqli mövqe
tutmasına gəldikdə, qeyd etməliyik ki, burada da təəccüb doğu-
racaq bir şey yoxdur. Baş qəhrəmanla onun Oxşarının hansı mə-
qamdasa başqa-başqa yollar tutması həm şifahi, həm də yazılı
ədəbiyyatda qanunauyğun haldır. Kökü məşhur əkizlər mifinə
gedib çıxan həmin qanunauyğunluğa görə, Oxşar, baş qəhrəma-
nın yalnız müsbət əvəzedicisi yox, həm də mənfi əvəzedicisi ola
bilər. Məsələn, yunan mifində Epimetey Prometeyin, türk mi-
fində Erlik Ülgenin məhz mənfi əvəzedicisidir. Bu baxımdan
163
yanaşdıqda silah götürüb neçə insanı qətlə yetirən Musanın
(əsərdə ölüm mələyindən sonra “Qara” təyini ilə təqdim edilən
ikinci obrazın!) sonda Şeydanın nifrət etdiyi bir qütbdə dayan-
ması təbii sayılmalıdr. Əslində Oxşarla baş qəhrəman eyniyyət
yaratsa, onda obrazın ikiləşməsindən danışmaq mümkün olmaz.
İkiləşmə məhz ona görə ikiləşmədir ki, baş qəhrəmandan qopub
ayrılan ikinci obraz fərqli cəhətlər əks etdirməklə baş qəhrə-
manın görünməyən tərəflərinə işıq salır. Folklordan gələn bu
ənənəni H.Cavid özünəməxsus şəkildə davam etdirir və baş qəh-
rəmanın təbiətindəki ziddiyyətli cəhətləri göstərmək üçün Ox-
şara xüsusi yer verir. İnqilaba tərəfdar olduğu halda, qan tö-
külməsi ilə qətiyyən barışa bilməyən Şeydanın xarakterindəki tə-
zad məhz Qara Musanın atdığı son addımlardan sonra üzə çıxır.
Şeyda ilə Qara Musa arasındakı paralellik və bu paralellikdən
doğan zahiri ikiləşmə tədricən əsərdə daxili ikiləşməyə gətirib
çıxarır. Əsərin sonunda Şeydanın Qara geyimli mələklə dialoqu
daxili ikiləşmə faktı kimi ortaya çıxır. Qara geyimli mələk Şey-
danın daxilindən qopan bir obrazdır. Bu obraz onun daxilindəki
ikinci “mən”nin görümlü ifadəsidir.
Baş qəhrəman və onun Oxşarı arasındakı əlaqələrin bu isti-
qaməti H.Cavidin başqa pyesləri, eləcə də yuxarıda ötəri toxun-
duğumuz “Knyaz” üçün də səciyyəvidir. Çörək verib oxutduğu
Antonla Knyaz arasındakı münasibət oğul və ata münasibətidir.
Amma inqilabi hərəkatın başlanması bu adamları barışmaz düş-
mənə çevirir. Anton əsərdə müsbət əvəzedicidən mənfi əvəz-
ediciyə doğru dəyişən bir obraz kimi qələmə alınır. Daxili ikiləş-
mənin bir tərəfində Knyaz özü, o biri tərəfində Knyazın nifrətlə
xatırladığı və bir an belə unuda bilmədiyi Anton dayanır. Anto-
nun xatırlanması, yaxud Berlində peyda olması ilə Knyazın gö-
zünə tez-tez xəyali yanğınların görünməsi eyni vaxta düşür. Bu
xəyali yanğın səhnələrinin Antonla bir əlaqəsi yoxdurmu? Əl-
bəttə, var. Məsələ burasındadır ki, Anton Tiflisdə neçə-neçə evin
oda qalanmasına bais olan, fəlakətə sürüklədiyi bir çox başqaları
kimi, Knyazı da qəbir evinəcən yandırıb yaxan bir adamdır. “Lə-
nət, bana lənət, sana lənət, ona lənət! Kor şeytana lənət!” deyib
164
fəryad qoparan Knyazın gözündə Anton bir İblis misalındadır.
Əsərdə Knyazın gözünə görünən xəyali yanğın səhnələri də,
bizcə, başqa bir şeyə yox, məhz İblisə işarədir. Birinci ona görə
ki, evlər yandırmaq iblisanə bir əməldir. İkinci ona görə ki, İblis
oddan yaranıb və od-alov rəmzidir. Od-alovun tez-tez gözə gö-
rünməsi İblisin Knyazı qarabaqara izləməsi deməkdir, onu insan
kimi rahat nəfəs almaqdan məhrum etməsi deməkdir. Knyaz nə
qədər sərt və amansız adam olsa da, İblis qarşısında duruş gə-
tirmək onun imkanı xaricindədir. Əvvəl mal-dövləti, yurd-
yuvası, sonra isə ömür-gün yoldaşı, heysiyyəti əlindən alınan
Knyazın İblisə – uzaq Tiflisdən basa-basa gəlib Berlində də
meydan sulayan Antona məğlub olması qaçılmazdır.
Əlbəttə, insan və İblis qarşılaşmasının daha geniş mənzə-
rəsini “İblis” faciəsində görürük. Filosof təbiətli bir gənc olan
Arifin İblislə tərəf-müqabil olmasının psixoloji kökü ondadır ki,
Knyaz kimi Arif də dəhşətli yanğınların şahidi olub. Evi alovlar
içində külə dönən Arifin bütün qohum-əqrəbası məhv edilib,
qardaşı Vasif itkin düşüb. Müharibə dəhşətləri bitib-tükənmək
bilmir, “qızıl qan sellər kimi axmaqda” davam edir. Top səslə-
rinin qulaq batırdığı, yanğınların hər yanı bürüdüyü bir vaxtda
hamıdan əvvəl İblis və Mələyin sözlərini dinləməli oluruq. Top-
ların gurlamasından və dünyanın alışıb yanmasından İblis ləzzət
aldığını, Mələk dəhşətə gəldiyini bildirir. İblis və Mələyin ar-
dınca Arifin səhnədə görünməsi və Allahdan imdad diləməsi mi-
foloji obrazlara aydınlıq gətirməkdə açar rolunu oynayır. Aydın
olur ki, İblis və Mələk əslində Arifin daxili ikiləşməsini əks et-
dirən obrazlardır. Arifin daxilindəki iki səsdən biri Mələyin, o
biri İblisin səsidir. Mələk Arifə mərhəmət və məhəbbət, İblis isə
“qəsvət” (rəhmsizlik) və “vəhşət” aşılayır. Eyni adamın daxilin-
də həm Mələk, həm də İblisin baş qaldırması əsərdəki bəzi başqa
obrazlara da aiddir. Vasif “Turana qılıcdan daha kəskin ulu qüv-
vət, Yalnız mədəniyyət, mədəniyyət, mədəniyyət” deyib tədrici
təkamül yolunu təqdir etsə də, vətənpərvər bir türk zabiti kimi,
vuruşmalı, qan tökməli olur. Şəfqət bacısı Rəna insanlara yardım
etməyi özünün başlıca vəzifəsi saysa da, atasının qatilindən inti-
165
qam almaq bir borc hissi kimi, onu bir an belə rahat buraxmır.
Öz insanlığı ilə hamıdan seçilən İxtiyar Şeyx nəvəsi Xavərin
ölümündən sonra hamıya və hər şeyə – “yırtıcı sərsəmlər”ə,
“batmaqda olan qanlı günəş”ə nifrinlər yağdırır. İblis xislətli İbn
Yəminləri, Tövrat və İncil pərdəsi altında casusluq və silah
alveri ilə məşğul olan din xadimlərini qurşundan keçirib haqq-
ədaləti bərpa etmək istəyən Elxan hansısa şeytani məntiqə
əsaslanıb Xəstə qadını və onun çarəsiz uşağını da öldürməkdən
çəkinmir. Bütün bu misallar obrazların ikiləşib gah Mələyə, gah
da İblisə qulaq asmasının “İblis” əsəri üçün nə qədər səciyyəvi
olduğunu göstərir və Arifin (aparıcı qəhrəmanın) timsalında
Mələkdən İblisə (xeyirdən şərə) doğru dəyişmənin bəzi məqam-
larına diqqət yetirmək zərurətini ortaya çıxarır.
Diqqət yetiriləsi cəhətlərdən biri insanı dəyişdirib şər əmə-
lə qoşmaq istəyən İblisin özünün zahirən dəyişməsi, böyük usta-
lıqla cilddən-cildə girməsidir. Bu məsələdə də H.Cavid, təbii ki,
mifoloji düşüncəyə əsaslanır. Romantik sənətkar nəzərə alır ki,
mifdə demonik obrazlar hər şeyə qadir varlıqlar kimi təqdim
olunur. Gah pirani qocaya, gah ağzı noxtalı qatıra, gah ceyrana,
quşa, gül koluna, gah da bir ovuc darıya dönməsi demonik var-
lığın əlində su içmək kimi asan bir işdir. “İblis”, eləcə də “İbli-
sin intiqamı” əsərlərində bu cür çevrilmə və dönərgəliyin neçə-
neçə epizoduna rast gəlirik. “İblis”də yerdən alovlar içində çı-
xan, özünü Arifə “atəş, özüm atəş, yüzüm atəş, gözüm atəş” söz-
ləri ilə tanıdan İblisi sonra xidmətçi ərəb qiyafəsində, yaxud ağ-
saqqal abid qiyafəsində görürük. Yaxud Elxanla dialoqunda İblis
özünün abid, rahib, qazi, mürşid, papa, adi bir çoban olmaq qüd-
rətindən danışır. Belə dəyişmələrin əyani səhnələri “İblisin inti-
qamı”nda daha çoxdur. Həmin əsərdə şeytanların hökmdarı kimi
dünya müharibəsi törətməyə çalışan İblis gah ispan faşisti, gah
ixtiyar professor, gah da kübar bir papasdır. İblisin hər şeyə qa-
dir olması dondan-dona girməklə bitmir. İblis həm də insanların
istək və niyyətlərindən xəbər tuta bilir. Arifin Rənanı sevmə-
sindən xəbərdar olan İblis Arifi ələ almaq və onu “lazımi” istiqa-
mətə yönəltmək tədbirlərini həmin sevgi macərası üstündə qurur.
166
Nəticədə Rənaya məhəbbət Arifi ən doğma adamların (könüldaşı
Xavərin və kiçik qardaşı Vasifin) qatilinə çevirir.
Min cür hiylə quran İblis yalnız diriləri yox, həm də ölüləri
əlində oyuncağa döndərə bilir. Ölülər qol götürüb İblisin çal-
dırdığı həzin və “rəqsavər” havaya oynamağa başlayırlar. Rəqs
edən ölülər arasında Arifin qətlə yetirdiyi Xavər və Vasif də var:
Eyvah, ölülər rəqs ediyor, iştə fəlakət!
Vasif belə, Xavər belə rəqs etmədə... heyrət! (170a, 115)
Arifin dilindən söylənən bu sözlər İblisin nə miqyasda güc
sahibi olmasından xəbər verir. H.Cavid qələmində İblis elə bir
güc sahibidir ki, hətta bəzən mif qaydalarına da xilaf çıxa bilir.
Mifoloji təsəvvürə görə, ata-ana ölüb O dünyanın sehrinə qovu-
şandan sonra hami ruha çevrilir və Bu dünyadakı övladlarının ağ
günə çıxmasında əvəzsiz rol oynayır. Nağıllardakı “xeyirxah
ölü” motivi qeyd etdiyimiz mifoloji təsəvvürdən doğulan bir mo-
tivdir. “İblis” əsərində isə ölüləri “xeyirxah ölü” motivi ilə əla-
qələndirmək yerinə düşmür. Çünki bu əsərdə ölülər də dirilər ki-
mi “qan, qan” deyir. Təsadüfi deyil ki, Rənanın qətlə yetirilmiş
atası (daha doğrusu, atasının mistik kölgəsi) “İntiqam! İntiqam!”
deyib qisasçılığı övladına bir borc kimi təlqin edir. Bu cəhət
eynilə Arifin boğub öldürdüyü Xavərə də aiddir. Rənanın atası
kimi, Xavər də öləndən sonra kölgə-xəyal şəklində gözə gö-
rünüb ən əziz adamını (babası İxtiyar Şeyxi) intiqama səsləyir.
“İblis” faciəsində nahaq qan tökülməsinə müəllifin kəskin
etiraz etməsi şübhəsizdir. Amma bu etiraz əsərdə öz ifadəsini
xeyirin şərə məğlub olması şəklində tapır. Xeyirin şərə məğlub
olması, sənətkar qənaəti kimi, dövrün ümumi əhvali-ruhiyyəsin-
dən irəli gəlir. “İblis”in yazıldığı 1918-ci ildə Birinci Dünya mü-
haribəsi düşüncə adamlarını vahiməyə salır və onlarda bədbinlik
əhvali-ruhiyyəsi yaradır. Təkcə belə bir faktı qeyd etmək
kifayətdir ki, başqa bir romantik şairimiz – M. Hadi “Əlvahi-
intibah” poemasında insanı əli qanlı cəllada bənzədir, “bəşər”
sözündəki “şər” hissəciyinin təsadüfi olmadığını söyləyir. Belə
167
bir vaxtda H. Cavid Ariflərin daxilində Mələyin İblisə məğlub
olmasının pisoxoloji dərinliklərinə enir və qan tökməyin səbəb-
lərini göstərməyə çalışır. İblisin Arifə  verdiyi altun və tapança
həmin səbəblərin sadə formada ifadəsidir. İblis altun və tapan-
çanı uzun dilətutmalardan sonra Arifə verməklə onu inandırır ki,
zəif adam ən nəcib, ən ali məqsədə belə çata bilməz. Məqsədə
çatmaq üçün varlanıb, silahlanıb güc sahibi olmalısan. Güclü ol-
mağı, təbii ki, müəllif özü də təqdir edir. Müəllifin etiraz etdiyi
məsələ gücün iblisanə şəkildə şərə yönəldilməsidir.
H.Cavidin tərəfdar olduğu güc haqq-ədalətə xidmət edən
gücdür. H.Cavid haqq-ədalət naminə çarpışan qəhrəmanlar ba-
rədə düşünüb Səyavuş obrazını yaradır.
“Səyavuş” faciəsində, hər şeydən qabaq, diqqətimizi ata-
oğul münasibəti cəlb edir. Ata-oğul münasibətinin mifdəki mo-
deli çox sadədir: oğul atanın rəqibidir. Bu rəqabət bəzən ölüm-
dirim mübarizəsi səviyyəsinə qalxır, oğul atanı öldürür və onun
yerini tutur. Yunan mifində Zevsin Kronu, türk mifində Oğuz
xanın Qara xanı öldürməsi qeyd olunan modelin tipik nümunə-
ləridir. Ata-oğul qarşıdurmasının H.Cavid dramaturgiyasında
mühüm yer tutduğunu “Xəyyam”dakı Cəllad və Yusif səhnəsi də
göstərir: Alp Arslan üsyançı Yusifi öldürməyə Cəllad çağıranda
məlum olur ki, Cəllad Yusifin doğmaca atasıdır; tale ata ilə
oğulu öldürən və ölən tərəflər kimi qarşılaşdırır. “Səyavuş”da isə
məsələ bir az fərqli şəkildədir. Bu əsərdə oğulun atanı öldür-
məsindən yox, oğulun faciə ilə üzləşməsindən bəhs olunur. Am-
ma faciənin baiskarları sırasında Səyavuşun atası Keykavus da
olduğuna görə ata-oğul toqquşmasını bu əsər üçün səciyyəvi xətt
saymaq mümkündür. Anası öləndən sonra kənddə, sadə adamlar
arasında təlim-tərbiyə alan Səyavuş atası Keykavusun sarayına
azadfikirli bir bahadır kimi qayıdır. Keykavusla toqquşmanın
kökündə də həmin azadfikirlilik dayanır. Analığı Südabənin şə-
rindən birtəhər yaxa qurtaran Səyavuş turanlılarla barışığa getdi-
yinə görə yenidən atasının hiddət və qəzəbinə tuş olur. Oxşar
hadisələr Əfrasiyab sarayında da baş verir. Atası ilə toqquşub
dayısı Əfrasiyabın sarayına gələn Səyavuş burada gülər üzlə
168
qarşılansa da, dayısı qızı Firəngizlə evlənsə də, bu mehribançılıq
o qədər də uzun çəkmir və Əfrasiyab Səyavuşun – İran şahza-
dəsinin hərəkətlərinə şübhə ilə yanaşmağa başlayır. Haqsızlığa
qarşı çıxan sadə xalq adamlarına Səyavuşun rəğbət bəsləməsi
şübhələri daha da artırır. Analığı Südabənin quraşdırıb Keyka-
vus adından göndərdiyi məktub Əfrasiyab sarayında Səyavuşa
olan inamı büsbütün öldürür, atası Keykavusla gizli sazişdə
günahlandırılan Səyavuş ağır ittihamla qarşılaşır.
Bir-biri ilə ədavət aparan iki hökmdar (Keykavus və Əfra-
siyab) Səyavuşa münasibətdə eyni mövqedə dayanırlar və əsərdə
eyni bədii funksiya daşıyırlar. Başqa sözlə desək, Səyavuş –
Keykavus münaqişəsi mahiyyətcə Səyavuş – Əfrasiyab münaqi-
şəsindən fərqlənmir. Arifin daxilində Mələklə İblis qarşı-qarşıya
gəldiyi kimi, Səyavuşun daxilində də ədalətlə ədalətsizlik, azad-
lıqla məhkumluq qarşı-qarşıya gəlir. Arif İblisin təsirindən yaxa
qurtara bilmədiyi kimi, Səyavuş da ədalətsiz və zülmətsevər
sarayların təsirindən yaxa qurtara bilmir. Nəticədə Arif İblisə
məğlub olduğu kimi, Səyavuş da saraylara məğlub olur. Və bu
yerdə “İblis”dən son səhnə yada düşür. İnsanlar bir ağızdan İb-
lisə lənətlər yağdıranda o, istehza ilə deyir:
Bənsiz də, əmin ol, sizə rəhbərlik edən var –
Qan püskürən, atəş savuran kinli krallar. (170a, 117)
Deməli, qanlar tökən, dünyanı odlara yaxan hökmdarlar
H.Cavid qələmində İblislə müqayisə edilir, İblisə tay tutulur.
Əgər belədirsə, yəni Keykavus və Əfrasiyabı İblis adlandırmaq
mümkündürsə, onda Arif kimi Səyavuşun da məğlubiyyətini
İblisə məğlub olmaq kimi qiymətləndirə bilərik.
Keykavus və Əfrasiyab sarayının fitnə-fəsad və İblis yu-
vası olduğuna işarə etmək üçün H.Cavid bir Kosa obrazı da ya-
radır. Əsərdə mistik yox, real əlamətlərlə təqdim edilən bu ob-
razın folklordakı Göygöz Kosa ilə səsləşməsi şübhə doğurmur.
Bildiyimiz kimi, folklorda O dünyaya bağlı obrazlar yalnız
qeyri-adi gücünə görə yox, həm də qeyri-adi zahiri görkəminə
169
görə seçilirlər. Topallıq, təkgözlük, boyun bir qarış, saqqalın
yeddi qarış olması, həmçinin keçəllik və kosalıq O dünyaya
məxsus obrazların seçilən zahiri əlamətləridir. Konkret olaraq
Göygöz Kosaya gəldikdə, qeyd edilməlidir ki, bu obrazı nağıl-
larda daha çox demonik varlıq, bədxah qüvvə kimi görürük. “Sə-
yavuş” faciəsində rast gəldiyimiz Kosa obrazı da məhz bədxahlı-
ğı təmsil edir. Səyavuşu zəhərləyib öldürmək üçün göndərilən
Kosa İblis xislətli bir adamdır. Səyavuş bu adamın caynağından
yaxa qurtarsa da, sarayın sonrakı fitnə-fəsadından can qurtara
bilmir.
H.Cavidin rəğbət və məhəbbətlə qələmə aldığı idrak adam-
larını bu cür, yəni İblisə məğlub olan görürük. Məgər Topal
Teymurun özünü H.Cavid mütləq qalib kimi təqdim edirmi? Be-
lə olsaydı, müəllif Əmir Teymurun cahangirlik tarixindən başqa
bir hadisəni seçərdi, onun Sultan Bayazidlə toqquşmasını “Topal
Teymur” dramının əsas mövzusuna çevirməzdi. Müraciət olunan
mövzu və ifadəsini tapan konkret məzmun açıq-aydın göstərir
ki, əsərdə başlıca məqsəd heç də Topal Teymurun fatehlik
qüdrətindən danışmaq deyil. Başlıca məqsəd Topal Teymurun,
eləcə də Sultan Bayazidin qardaş qırğınına rəvac verməsini,
böyük bir faciənin baiskarı olmasını diqqətə çatdırmaqdır.
H.Cavidin, bir çox aparıcı obrazlar kimi, Əmir Teymuru da
rəğbətlə qələmə almasına şübhə yoxdur. Rəğbətlə qələmə alma-
ğın əlamətidir ki, Topal Teymuru sadə bir kəndlinin, eləcə də
elm və sənət adamlarının qayğısına qalan, qədir-qiymətini bilən
bir hökmdar və sərkərdə kimi görürük. Amma o da var ki, nahaq
qan tökülməsinin əleyhinə olan müəllif Topal Teymuru ideallaş-
dırmaq da istəmir. İdeallaşdırmadan mümkün qədər uzaq olma-
ğın bir göstəricisi Topal Teymurun Sultan Bayazidlə toqquşma-
sının (yəni qardaş qırğının) əsas mövzu kimi seçilməsidirsə,
başqa bir göstəricisi əsərdə bədii gülüş elementlərindən istifadə
edilməsidir. H.Cavid dramaturgiyası üçün o qədər də səciyyəvi
olmayan bədii gülüş elementlərindən məhz bu əsərdə nəzərə çar-
pacaq şəkildə istifadə edilməsi təsadüfi deyil. Məsələ burasın-
dadır ki, “Topal Teymur” H.Cavidin qüdrətli bir hökmdarı baş
170
qəhrəman kimi qələmə aldığı yeganə pyesidir. Pyesdə baş qəh-
rəman mühitlə toqquşub sarsılan yox, öz gücünə güvənib mühitə
əsaslı təsir göstərən adamdır. Belə bir adamın ziddiyyətli cəhət-
lərini göstərmək üçün müəllif həm komik, həm də qeyri-komik
antiqəhrəmanlardan istifadə edir. Dramda Şair Kirmanı komik
yox, ciddi yöndə təqdim edilmiş antiqəhrəman sayıla bilər. Ət-
rafda hamı hərbdən, türk qəhrəmanlığından danışdığı halda, Şair
Kirmanı gül-bülbüldən, sevib-sevilməkdən danışır. Şərabdan
bala-bala vurub “Teymurnamə” yazan Kirmani laübalı bir adam
kimi davranıb Topal Teymurun qanlı döyüşlərinə münasibət
bildirmək imkanı qazanır: “... bən qan tökülməkdə heç bir haqq
və ədalət görəmiyorum” (170a, 312). Qardaş qırğınına bais olan
Topal Teymura etiraz öz ifadəsini komik antiqəhrəmanın – Cü-
cənin dediklərində də tapır.
Cücə “Topal Teymur”da heç də göydəndüşmə obraz deyil.
Bu obrazın mifoloji əsası var. Məlumdur ki, folklorda qəhrə-
manın Oxşarı ciddi yöndə təqdim edildiyi kimi, komik yöndə də
təqdim edilə bilər. Mifoloji baxımdan yanaşsaq, meydan tama-
şalarında yalançı pəhləvan kəndirbazın, tənbəl qardaş qoçaq
qardaşın, eposda Keçəl Həmzə Koroğlunun komik Oxşarıdır.
Mifoloji düşüncədəki bu modeldən, həmçinin V.Şekspir drama-
turgiyasındakı təlxək obrazından yararlanan H.Cavid “Topal
Teymur”da komik paralellərə müraciət edir.
Belə paralellərin birincisi Orxanla Dəmirqaya arasındadır.
Orxan Topal Teymurun adlı-sanlı sərkərdələrindən biri, Dəmir-
qaya isə Orxanı müşayiət edən əsgərdir. Özünü Orxanın “köl-
gəsi” sayan Dəmirqaya “nəmə lazım, mən qarışman” sözlərini
tez-tez işlətməklə gülüş ovqatı yaradır, Orxanın (dolayısı ilə To-
pal Teymurun) hərəkətlərinə baməzə münasibət bildirir. Komik
paralelliyin ikinci nümunəsi Topal Teymurla Birinci növbətçi
arasındadır. Şam döyüşündə ayağına ox dəyən Birinci növbətçi
axsamasından (ümumiyyətlə, müharibə əzab-əziyyətindən)
gileyli-gileyli danışanda İkinci növbətçi ona deyir: “Zərər yoq,
saf mal sahibinə bənzər. Teymur da aqsaqdır, sən də... Yalnız
aranızda bir fərq var ki, sən qarğasan, o qaraquş” (170а, 354).
171
Axsaq növbətçi ilə Topal Teymur arasındakı komik Qarğa –
Qaraquş paralelliyi bir az fərqli şəkildə Cücə ilə Teymur ara-
sında özünü göstərir. Balacaboy və sısqa Cücənin “geniş omuz-
lu”, dəmir bədənli Teymur qiyafəsində səhnəyə çıxması gülüş
doğurur. Cücənin Topal Teymur dilindən Topal Teymurun şanlı
hərb tarixi barədə danışdıqları və dediyi “bənim cihangiri-dahi”
sözləri acı kinayəyə çevrilir, çünki bu cahangirlik, yuxarıda
xatırlatdığımız kimi, qardaş qırğınına yönəlir. Cücə öz kinayə-
sində Topal Teymuru Yıldırım Bayaziddən ayırmır. Topal Tey-
muru “dəli” adlandıran Cücə Yıldırım Bayazidi də “abdal” ad-
landırır. Yıldırım Bayazidin atmacalardan dilxor olmasını görən
Cücə deyir: “Nə yapayım, məclis boş qalmaz a... Bu yerdən
mələk çəkilincə şeytan girməli”. Yəni Cücə məsxərəni Mələyin
üzə gülməsinə, kin-küdurət və qəzəbi isə Şeytanın fitnə-fəsad tö-
rətməsinə bərabər tutur. Cücə də Şair Kirmani kimi, qan tökül-
məsinə, başqa sözlə desək, İblisin at oynatmasına dolayı şəkildə
öz etirazını bildirir.
Topal Teymurun sarsıntılar keçirən bir obraz kimi təqdim
edilməsinin inandırıcı olmayacağını nəzərə alan H.Cavid İblis və
Mələk qarşılaşmasını “Topal Teymur” dramında daha çox əks
mövqeli obrazların qarşılaşması şəklində qələmə alıb, Mələyin
İblisə məğlubiyyətinin unudulmaz səhnələrini yaradır.
172
2. Hər  baxışda bir Mələk…
Qədim insan yaxşı ilə pisi nəinki bir ananın övladları, həm
də əkiz övladları kimi təsəvvür edir. Bu təsəvvürün qabarıq ifa-
dəsidir ki, zərdüştlük dünyagörüşündə Hörmüzlə Əhrimən (xeyir
və şər allahları) məhz əkiz qardaşlardır. Yaxşı ilə pisi əkizlər
kimi qavramağın qabarıq ifadəsidir ki, dilimizdə “şər deməsən,
xeyir gəlməz”, “xeyirlə şər qardaşdır” deyimləri var. Bu cür de-
yimlərə H.Cavid dramaturgiyasında da rast gəlirik. Məsələn,
“Topal Teymur” dramında Divanbəyi Topal Teymura deyir:
“Bana qalırsa, xeyir və şər ikizdir. Məhəbbətlə ədavət  bir-birinə
bağlıdır. Lüzumundan fəzlə məhəbbət nifrət doğurduğu kibi,
həddən aşırı qan tökülməkdə də bir fəzilət yoq” (171a, 312). Ya-
xud “İblis” faciəsində İblis ondan qaçmaq istəyən Ariflə Rənaya
deyir:
Siz nə qadar bəndən uzaqlaşsanız,
Yer deyil, əflakə uçub qaçsanız,
Qarşılaşıb birləşiriz daima,
Ayrı deyil, çünki biriz daima. (171a, 177)
H.Cavid ayrı-ayrı obrazların dilindən verdiyi bu cür fikirləri
sadəcə kəlam səviyyəsində saxlamır, fikirlərin hadisələrdə ifadə
olunmasına xüsusi diqqət yetirir, mərhəmətin zalımlığa, aqilliyin
nadanlığa... çevrilməsinin rəngarəng səhnələrini yaradır. H.Cavid
ən əziz qəhrəmanlarının belə atdığı addımları mütləq mənada
xeyirin göstəricisi saymaqdan çəkinir. Müəllif xoş niyyətlə atılan
addımın başqa bir məqamda bəd niyyətlə atılacağını nəzərə alır,
bu cür təzadları əks etdirən əhvalat və obrazları qələmə almağa
xüsusi maraq göstərir.
Xeyirlə paralel şəri də diqqətə çatdırmaq meyli H.Cavidin
məhəbbətə münasibətində daha aydın hiss olunur.
H.Cavid pyeslərindəki məhəbbət səhnələrini Mələksiz
təsəvvür etmək çətindir. Həmin səhnələrdə Mələk obrazı ən azı
təşbeh və metafora tərkibində tez-tez gözə (yaxud qulağa) dəyir.
173
Müəllif qadın gözəlliyindən danışarkən “sən mələksin”, “nazə-
nin mələk”, “dilbər mələk” tipli təşbeh və metaforalara təkrar-
təkrar qayıdır. Bəzi pyeslərində isə müəllif məhəbbətdən bəhs
edərkən Mələyi hadisələrin iştirakçısı, süjet xəttinə əsaslı təsir
göstərən surət kimi qələmə alır.
H.Cavid dramaturgiasındakı Mələk surəti, söz yox ki,
nağıllardakı Pəri surəti ilə səsləşir. Səsləşmə hər iki surətin mər-
həmət və məhəbbət motivinə bağlı olmasındadır. Nağıllardakı
Pəri həm qəhrəmanı çıxılmaz vəziyyətdən qurtaran xeyirxah
qüvvə kimi, həm də qəhrəmanın vurulduğu, bəzən də evləndiyi
sakral mənşəli gözəl kimi yadda qalır.
“İblis”dən fərqli olaraq, “Peyğəmbər”də Mələyi düşüncə
adamı ilə daha sıx təmasda görürük. Peyğəmbərin duyğu və dü-
şüncələrinin görümlü ifadəsi kimi ortaya çıxan Mələyin Pey-
ğəmbərə təlqin edəcəyi məlum mətləb var: Tanrıya tapınmaq və
insanları Haqq yoluna səsləmək. Bəs insanlarda Haqqa inam
yatarmağın sirri nədədir? Peyğəmbəri düşündürən bu sualı da
Mələk cavabsız qoymur: məhəbbət, yalnız məhəbbət!
“Peyğəmbər” dramında baş qəhrəmanın şəxsi məhəbbət
macərasına rast gəlmirik. Hadisələr başlayanda Peyğəmbərin
artıq evli olmasından xəbər tuturuq və əsərdə bu evliliyin intim
tərəflərindən bəhs edilmir. Əksinə, Peyğəmbəri istəməyən adam-
lar Peyğəmbər – Xədicə münasibətinin qarşılıqlı məhəbbət yox,
təmənna üstündə qurulmasına işarə edirlər:
Altun versəm, heç şübhə yoq
Sən də əsirimsin həmən.
Nasıl ki, altınla öncə
Satın aldı qarın səni.
Yaşı keçmiş dul Xədicə
Söndürdü kəndi nəfsini. (171a, 197-198)
Peyğəmbərin Xədicəni sevməsinə əsərin bir yerində bircə
kəlmə ilə ötəri toxunan yalnız Şəmsadır. Xədicəni qısqanan
Şəmsa Peyğəmbəri dəlicəsinə sevsə də, bu sevgiyə müsbət cavab
174
ala bilmir. Ona görə ki, Peyğəmbərin insana məhəbbətində başlı-
ca meyar həmin insanın Tanrıya inanıb-inanmamasıdır. Şəmsa-
nın “Bən istərim qəlbindəki Tanrı eşqi unutulsun; Könlümdə çır-
pınan sevgi O eşqin yerinə dolsun” sözləri Peyğəmbərin hiddə-
tinə səbəb olur və Şəmsaya “çəkil, dəf ol, çünki şeytan bir mə-
ləksin” cavabını verir. Dramdakı Peyğəmbər – Şəmsa xətti baş
qəhrəmanın məhəbbət fəlsəfəsinin əsas məğzini dəqiqləşdirməyə
kömək edir. Aydın olur ki, Mələyin Peyğəmbərə aşıladığı mə-
həbbət ümumilikdə insanlığa məhəbbətdir. Bu məhəbbət öz ifa-
dəsini insanlara söylənən hikmətamiz kəlamlarda tapmalıdır.
Peyğəmbər məhz öz kəlamları ilə insanların rəğbətini qazanmalı
və onları imana gətirməlidir.
Peyğəmbər məhəbbət məsələsində israrlıdırmı, dünyanı
məhəbbətlə dəyişə biləcəyinə tam inanırmı? Əlbəttə, yox. Ətraf-
dakı adamların sərt müqaviməti ilə üzləşən Peyğəmbər qılınc
barədə düşünməli olur. Və əsərdə Skelet obrazı həmin düşün-
cələrin ifadəsi kimi ortaya çıxır. Skelet Peyğəmbərə deyir:
Eyləməz yardım incə hikmətlər,
Həp sönər busələr, məhəbbətlər.
Əvət, ancaq qılıcdadır qüvvət!
Bundadır haq, şərəf və hürriyyət! (171a, 177)
Skelet hikməti, yəni məhəbbəti bir kənara qoymağı və qı-
lıncdan yapışmağı sadəcə tövsiyə etməklə kifayətlənmir, həm də
“rida”sının (libasının) altından sıyrılmış bir qılınc çıxarıb Pey-
ğəmbərə təqdim edir. Peyğəmbər qılıncı almadıqda Skelet acı
qəhqəhələrlə çəkilib gedir. Bu acı qəhqəhələr bizə təzədən İblisi
xatırladır. İblisin Arifə silah verməsi ilə Skeletin Peyğəmbərə
sıyrılmış qılınc təqdim etməsi arasında bir oxşarlıq görürük.
Skeletlə İblis arasında başqa oxşarlıqlar da var. İblis yerin altın-
dan çıxdığı kimi, Skelet də boş məzardan baş qaldırır. İblis hər
yeri atəşlərə yaxdığı kimi, Skelet də yanğınlar törədir. Arif İblis-
dən qorxub qaçdığı kimi, Peyğəmbər də Skeletdən çəkinir. Nə-
ticədə Arif İblisə təslim olduğu kimi, Peyğəmbər də Skelete tabe
175
olur. Bəli, daxilində Mələklə Skeletin qarşıdurmasını yaşadan,
uzun müddət bu daxili qarşıdurmanın sarsıntısından yaxa qurtara
bilməyən Peyğəmbər hadisələrin sonunda Skeletə qulaq asmalı
və qılınc götürməli olur. Özünü Peyğəmbərə “piri-nədim”,
“rəmzi-tarix”, “feyləsufi-qədim” sözləri ilə təqdim edən Skelet
əslində kimdir? Nağıllardakı Quru kəllə kimi “qan, qan” deyən
Skeleti şər simvolu saymaq olarmı? İblisin təsiri ilə silah götü-
rüb doğmaca qardaşını öldürməsini Arifin şərə uduzması saydı-
ğımız kimi, Peyğəmbərin Skeletdən qılınc alıb döyüşlər apar-
masını da xeyirin şərə məğlubiyyəti adlandıra bilərikmi? Bu
suallara “bəli” cavabını vermək çətindir. Çünki Arifdən fərqli
olaraq, Peyğəmbər tarixi şəxsiyyətdir və müəllif bu şəxsiyyətin
tarixi rolunu, xüsusən də silahlı döyüşləri hansı məqsədlə apar-
masını nəzərə alır. Düzdür, müəllif əsərdə Peyğəmbərə müəyyən
tənqidi münasibət ifadə edir. Məsələn, çoxarvadlılıq və qadının
əl-qolunun bağlanması hallarının əsərdə Peyğəmbər əleyhdarları
dilindən xatırlanması Peyğəmbərə tənqidi münasibət detalları
sayıla bilər. Amma bu cür detallar, söz yox ki, Peyğəmbərdən
şərə uduzan qəhrəman kimi danışmağa tam əsas vermir.
“Peyğəmbər”dəki Skeletin şər simvolu kimi nəzərdə tutul-
madığını “Xəyyam”dakı Skelet də göstərir. “Xəyyam” dramında
Skelet başqa bir adamın yox, Xəyyamın sevdiyi Sevdanın xəyali
görüntüsüdür. Sevdanın əvvəl üzüduvaqlı gəlin qiyafəsində, son-
ra isə Skelet şəklində gözə görünməsi Xəyyamın bədii portretini
tamamlamağa xidmət edir. Aydın olur ki, Sevda Xəyyamın unu-
da bilmədiyi və son nəfəsəcən xatırladığı bir insandır. Xəyyam
Sevdanı gördüyü ilk anda “Bir Tanrıya lazımsa tapınmaq, Zevq
əhli tapınsın sana ” deyib heyrətlənir. Amma Xəyyamın Sevdaya
qovuşması müşkül işdir. “Cibi boş, qarnı boş və kədərindən sər-
xoş” Xəyyamın Alp Arslan sarayında yaşayan Sevdaya qovuş-
ması Sevdanın mətanəti sayəsində mümkün olur. Alp Arslanın
“məndən nə dilərsin?” sualına Sevda “Xəyyam!” cavabını verir.
“Şən könlünü” azadə görmək, sarayın “altun qəfəs”indən qurtar-
maq istəyən Sevda səadətini Xəyyamla bir yerdə olmaqda tapır.
Dünya malında, vəzifə və mənsəbdə gözü olmayan, “yox işimiz
176
şah ilə, sərdar ilə” deyən Xəyyamdan ötrü Sevda vüsalından
əziz, bəlkə də, heç nə yoxdur. Amma bu vüsalın ömrü çox qısa
olur. İblis xislətli adamlar Sevdanın ölümünə, Xəyyamın isə na-
danlar mühitində qol-qanadsız yaşamasına bais olurlar. Sevdanı
öldürənlərin başında Xəyyamın mədrəsə yoldaşı durur, Xəyyama
qarşı xurafat yürüşü yapanların ön cərgəsində Xəyyamın öz
tələbəsi gedir.
Xurafatın amansız təzyiqi ilə üzləşib daş-qalaq edilmək
Xəyyamı Peyğəmbərə yaxınlaşdırır. Amma bu obrazlar arasın-
dakı yaxınlığın daha mühüm göstəricisi məhəbbət məsələsində
ortaya çıxır. “Məhəbbətdir ən böyük din” deyən Peyğəmbər ki-
mi, Xəyyam da məhəbbəti ibadətdən üstün tutur.
Qılınca münasibətdə isə Peyğəmbərlə Xəyyamın yolları
ayrılır. Peyğəmbərdən fərqli olaraq, Xəyyam “minlərcə şəhər ya
qala almaqdan bir sadə çoban könlünü almaq daha məqbul”
deyir və qan-qadanın əleyhinə olduğunu bildirir. Peyğəmbər və
Xəyyam arasında fərqli cəhətin romantik ifadəsidir ki, Skelet
Peyğəmbərə qılıncdan danışdığı halda, Xəyyama məhəbbətdən
danışır.
Mələyin “yalnız sevgili, tatlı busələr” tövsiyəsinin müqabi-
lində Skeletin Peyğəmbərə dediyi bunlar olur:
Busə pək tatlıdır mələklər için,
Sevgi xoşdur duyan yürəklər için...
Busədən xoşlanırmı hiç canavar?
Vəhşi insan da öylə həp qəddar... (171a, 249-250)
Gözəl qızların Xəyyamın yanına mələklər kimi gəlməsi
müqabilində Skeletin Xəyyama dediyi isə bunlardır:
Bir söylə, niçindir bu çiçəklər?
Hər qönçəsi bir busəni bəklər.
Bir busə ki, ta qəlbinə işlər... (171a, 157)
177
Əlbəttə, Skeletin Peyğəmbərə qılıncdan, Xəyyama isə bu-
sədən danışması bu obrazlar arasındakı mütləq yox, nisbi fərq-
dən bəhs etməyə əsas verir. Çünki Skeletin Peyğəmbərə qılınc
təklif etməsi heç də məhəbbətin inkar edilməsi demək deyil.
Əgər məhəbbət inkar olunsaydı, onda Skelet öz sözünü “busə is-
tərmisin, silaha sarıl” şəklində tamamlamazdı. Sözün bu şəkildə
tamamlanması göstərir ki, Peyğəmbər qılınca insanlar arasında
məhəbbətin bərqərar olmasının bir yolu kimi baxır. Bu yolda
tökülən qan, Peyğəmbərin nəzərində, sabah açacaq qızıl qönçə
deməkdir. Haqq yolunda törənən yanğınlar, Peyğəmbərin nəzə-
rində, iblisanə yanğınlara son qoymaq üçündür. Yeri gəlmişkən
qeyd edək ki, Haqq atəşi (yanğısı) ilə İblisanə atəşin (yanğının)
poetik qarşılaşdırılması H.Cavid dramaturgiyası üçün səciyyəvi
detallardandır. Belə detallar “İblis” və “Şeyx Sənan” faciələrin-
də daha qabarıq nəzərə çarpır. “İblis”də ölüm saçan atəşlərlə pa-
ralel “nuri-həqiqət”dən söhbət açılır. “Şeyx Sənan”da Şeyx Sə-
nanın yaşadığı evin yandırılması ilə paralel sönməz eşq atəşin-
dən söhbət açılır.
İstər ayrıca bir fərdə, istərsə də bütövlükdə insanlığa mə-
həbbətdə H.Cavidi düşündürən ən başlıca məsələ mənəvi yük-
səliş məsələsidir. Başqa sözlə desək, H.Cavid qəhrəmanlarının
mənəvi yüksəlişi daha çox məhəbbətlə bağlıdır. Xurafat girda-
bından çıxıb mənən yüksəlməkdə Sevda Xəyyama, Mələk Pey-
ğəmbərə qol-qanad verir:
Yıq xurafatı, əski bütləri qır,
Kim yol azmışsa, haqqa doğru çağır.
Mərdivənlər yapıb könüllərdən,
Parla, yüksəl vücudi-mütləqə sən. (171a, 175)
Mələyin Peyğəmbərə dediyi bu sözlərdə “vücudi-mütləq”,
heç şübhəsiz, Tanrıdır. Amma H.Cavid Tanrıya yüksəlmək de-
yəndə heç də dar mənada dini təbliğ etmək niyyəti güdmür. Ək-
sinə, H.Cavid dini təlim və təriqətlərin insanı Tanrıdan uzaq-
178
laşdırmasına dəfələrlə işarə edir. Məsələn, “Peyğəmbər”də Ske-
letin dilindən deyir:
İnan! Fəqət tapdığın ulu Tanrı
Sən kəndinsin, deyil o səndən ayrı...
O uzaqdır rənglərdən, sifətlərdən,
Uzaq... həp dinlərdən, təriqətlərdən. (171a, 203)
Dindən çox məhəbbət sayəsində yüksəlmək! Bu fikir “Pey-
ğəmbər” və “Xəyyam”dan əvvəl bədii ifadəsini məşhur “Şeyx
Sənan” faciəsində tapır. Mələk obrazının H.Cavid yaradıcılı-
ğında, o cümlədən onun “Şeyx Sənan” faciəsində  məhz yüksəl-
mək ideyası ilə bağlılığına xüsusi diqqət yetirən ədəbiyyatşünas
Kamran Əliyev yazır: “Mələk də göylər övladıdır, “Tanrı qoy-
nunda bəslənən bir qızdır”. Ona görə də H.Cavidin bir çox əsər-
lərində Mələk öz müsahibini göylərə səsləyir, göylərə qaldırmaq
istəyir. “Mələk qiyafətli” Xumarın Şeyx Sənanı səsləməsi məhz
bu qəbildəndir” (174a, 244).
H.Cavid öz poetikasına uyğun olaraq, “Şeyx Sənan”da da
mənəvi yüksəlişi qəhrəmanın gərgin daxili tərəddüd və ziddiy-
yəti əsasında qələmə alır. Peyğəmbərin daxilində söz adamı ilə
qılınc adamı toqquşduğu kimi, Şeyx Sənanın da daxilində mür-
şidlə aşiq toqquşur. Fərq ondadır ki, “Peyğəmbər”də rəmzi ob-
razların (Mələk və Skeletin) hərəsi bir qütbdə dayanırsa, “Şeyx
Sənan”da rəmzi obrazların (Mələk və Dərvişin) hər ikisi eyni bir
qütbdə dayanır. Yəni Şeyx Sənanın bir mürşid kimi daxilindən
ucalan səs həm Mələk, həm də Dərvişin səsi ilə toqquşmalı olur:
Mənəvi bir günəş də var...
O da islam dinidir, parlar. (170a, 158)
Bu, dindar Sənanın səsidir. Bu səsin sahibi qeybdən gələn
səs qarşısında acizdir:
179
Durma, yüksəl, ənisi-ruhum, gəl!
Mütərəddid görünmə! Gəl, yüksəl! (170a, 129)
Bu, Mələk qiyafətli Xumarın səsidir. Bu səsin əsiri olma-
maq müşkül işdir.  Çünki Sənan Mələk qiyafətli Xumarı real hə-
yatda görməmişdən xeyli qabaq sehrli bir röyada görür. Dastan
qəhrəmanlarına buta verilməsini xatırladan bu röya əhvalatından
sonra özünə yer tapmaq, soyuq ağılla düşünüb gündəlik dindar
qayğıları ilə yaşamaq çox çətindir. Amma nə qədər çətin olsa da,
gərgin ruhi hallar keçirsə də, Şeyx Sənan öz müvazinətini itir-
məməyə, müqəddəs saydığı mürşidlik missiyasını yerinə ye-
tirməyə çalışır. Ərəbistanda sehrli röya görməkdən başlanan da-
xili toqquşma özünün kulminasiya nöqtəsinə Gürcüstanda çatır.
Gürcüstanda hadisələrin sakit axardan çıxıb qəflətən gər-
ginləşməsinə Xumarla yanaşı, Dərviş də əsaslı təsir göstərir.
Çünki Xumar kimi, Dərviş də əsərdə yarı real, yarı mistik şəkil-
də (yəni sakral varlıq biçimində) təqdim olunur. Mələk qiyafətli
Xumar mifoloji mətnlərdəki pəri qızları xatırlatdığı kimi, gizli
mətləblərdən xəbər verən Dərviş də mifoloji mətnlərdəki pay
verən dərvişləri, bir alma ilə sonsuz adamlara övlad bəxş edən
dərvişləri xatırladır. İlk görüşdəcə Dərvişin Sənanı “sədaqət-
sizlik”də günahlandırması və eşqi ideallaşdırıb dinə qarşı qoy-
ması Sənanın Gürcüstanda yaşadığı daxili böhranın başlanğıc
nöqtəsi olur:
Həqiqət istərim, yalnız həqiqət!
Yetər artıq şəriət, ya təriqət.
Qulaq verməm bən əsla bir xitabə,
Pərəstiş eyləməm hiç bir kitabə. (170a, 172)
“Həqiqət” dedikdə Dərviş, təbii ki, ilahi eşqi nəzərdə tutur,
qarşıda görünən təriqət və eşq yollarından ikincisini nişan verir.
Yol ayrıcında qalıb daxili ikiləşmə əhvali-ruhiyyəsi yaşa-
yan həm də Xumardır. Sənan mürşidi Şeyx Kəbirin “sənə fəlakət
qadından gələcək” xəbərdarlığını unuda bilmədiyi kimi, Xumar
180
da anasının “erkəklərdən uzaq ol, monastıra könül bağla” vəsiy-
yətini unuda bilmir. Amma Sənan kimi, Xumar  da başlanan eşq
macərasının ilahi bir eşq macərası olduğuna inanandan sonra bü-
tün tərəddüdlərə son qoyur. Papasın (xristian ruhanisinin) qoy-
duğu ağır şərtə əsasən, Sənanın şərab içməsi, boynundan xaç as-
ması, Quranı yandırmağa razılıq verməsi və iki il donuz otarma-
sı; həmçinin Xumarın birdən-birə xristian qaragüruhunu ayaqla-
yıb Sənanla əl-ələ verməsi tərəddüdün sona çatması, bütövlükdə
ilahi eşq dastanının tamamlanması deməkdir.
Eşq əhlinin daxili ikiləşməsini mistik obrazlarla əlaqədə
göstərən H.Cavid mifoloji düşüncənin başqa bir modelindən də
ustalıqla istifadə edir. Bu, yalançı qəhrəman modelidir. Yalançı
qəhrəmanı qızlar arasında izləsək, həqiqi gözəllə yalançı gözəlin
qoşa təqdim edilməsini mifoloji mətnlərdə bir sistem kimi görə
bilərik. Yalançı gözəl özünə bəzək-düzək vurub həqiqi gözəlin
yerini tutmaq, bir rəqib kimi həqiqi gözəlin qismətinə sahib çıx-
maq, şahzadəyə ərə getmək istəyir. Bu məşhur mif modelini də-
yişilmiş biçimdə H.Cavid dramaturgiyasında da müşahidə edirik.
Təsadüfi deyil ki, “bir aşiqin iki sevgilisi” H.Cavidin neçə-
neçə pyesindən keçib gedən bir motivdir. Bu motiv “Şeyx Sə-
nan”da Şeyx Sənanın Xumar və Zəhraya; “İblis”də Arifin Rəna
və Xavərə; “İblisin intiqamı”nda Arifin Sima və Rənaya müna-
sibətində özünü daha qabarıq göstərir. Bu nümunələrdə bir oğla-
nın iki qıza münasibətində mifoloji düşüncədən gələn ümumi
xətt belədir: şahzadə adidən qaçır və qeyri-adiyə can atır. Mifo-
loji mətnlərdə şahzadə aldanıb yalançı gözəllə evlənsə belə, əsl
gözəli unuda bilmir və möcüzələr göstərən bu qızı əvvəl-axır ax-
tarıb tapır. “Şeyx Sənan”da Zəhranın, “İblis”də Xavərin mifdəki
yalançı gözələ oxşarlığı adilik məsələsindədir. Bəli, Şeyx Səna-
nın gözündə Zəhra, Arifin gözündə Xavər adi qızlardan biridir.
“Şeyx Sənan”da Xumarın, “İblis”də Rənanın mifdəki əsl gözələ
oxşarlığı isə qeyri-adilik məsələsindədir. Bəli, Şeyx Sənanın gö-
zündə Xumar, Arifin gözündə Rəna insanı xurafat və “vəh-
şət”dən ayırıb ilahi mərtəbəyə qaldıran gözəldir. Maraqlıdır ki,
“İblisin intiqamı” əsərində əsl gözəl – yalançı gözəl motivi
181
baxımından Rənanın funksiyası tamam dəyişir. Bu əsərdə Arifin
artıq Rənaya yox, Simaya könül bağladığının şahidi oluruq. Arif
Rəna ilə evlənsə də, xəyallar dalınca Rəna ilə bir yerdə “qoş-
maq” ona (Arifə) mümkünsüz görünür. Nəticədə adi gözəli
qeyri-adi gözəl əvəz edir və Arif “sülh pərisi” Simanın əsirinə
çevrilir.
Deməli, H.Cavid romantik qəhrəmanın daxili ikiləşməsini
göstərmək üçün Mələk və Skelet, Qeyri-adi və Adi qarşılaşdır-
malarına xüsusi yer verir. Amma H.Cavid dramaturgiyasında
daxili ikiləşmə modelləri heç də bunlarla bitmir və müəllif kökü
mifə, folklora gedib çıxan yalançı qəhrəman motivinin başqa
variantlarına da üz tutur.
Folklorda yalançı qəhrəmanla bağlı süjetlərin ən geniş ya-
yılanlarından biri üç qardaş süjetidir. Bu süjetin əsl qəhrəmanı
kiçik qardaş, yalançı qəhrəmanları böyük və ortancıl qardaşlar-
dır. Böyük və ortancıl qardaşlar kiçik qardaşdan qat-qat fərasət-
sizdirlər. Fərasətsizliyi ört-basdır etmək üçün onlar kiçik qardaşı
gözdən salmağa, onun şücaətini öz adlarına çıxmağa çalışırlar.
Kiçik qardaşın yeraltı dünyadan gətirdiyi qızlardan ən gözəlini
böyük qardaş ələ keçirmək istəyir və bu işdə ortancıl qardaş ona
yardımçı olur. Böyük və ortancıl qardaşlar birlikdə kiçik qardaş-
dan əks qütbdə dayanırlar, ayrı-ayrı adlar daşısalar da, onlar
əslində eyni bir obraz kimi təqdim olunurlar.
“Şeyx Sənan”da Şeyx Sənan, Şeyx Mərvan və Şeyx Nəim;
həmçinin Şeyx Sənan, Anton və Simon; “İblis”də Arif, İbn Yə-
min və Çavuş; həmçinin Arif, Vasif və Kiçik zabit; “Xəyyam”da
Xəyyam, Sabbah və Əbu Tahir obrazlarının qarşılıqlı əlaqəsində
folklordan gələn “üç qardaş” modeli açıq-aydın hiss olunur.
Hərfi mənada götürsək, qardaşlıq əlaqəsi adı çəkilən obrazlardan
yalnız Arif və Vasifə aiddir. Kiçik zabitlə tərəfdaş olan Vasif
bilmədən öz qardaşının rəqibinə çevrilir. Bu dolayı rəqabət
tərəflərin qarşılaşması və toqquşması şəklində cəmi bircə dəfə
əyaniləşir. Toqquşma Vasifin ölümü ilə nəticələnsə də, Vasif bu
ölümdə heç bir günah sahibi deyil. Ona görə ki, Vasif (eləcə də
onun tərəfdaşı olan Kiçik zabit) Arifə qarşı heç bir mərdima-
182
zarlıq etmir. Vasifin “günah”ı  Rənanı sevməyindədir. Rənanı
sevən və bu baxımdan Arifə rəqib olan İbn Yəmin və Çavuş
tərəfdaşlığı isə mərdimazarlıq üstündə qurulub. Ordu və dövlətə
xəyanət etməklə milyonlar qazanan İbn Yəmin İblis xislətli
adam olduğu kimi, müəllifin əsərdə “zənci” (yəni “qara”) təyini
ilə təqdim etdiyi Çavuş da Şeytana qulluq göstərən bir adamdır.
Şeytana qulluq göstərməyin nəticəsidir ki, İbn Yəmin Rənanın
atasını məhz Çavuşla əlbir öldürür. Ciddi maneə sayılsa, Arifin
özünü aradan götürmək İbn Yəmin və Çavuşdan ötrü asanca bir
işdir.
Şeyx Mərvanın Şeyx Sənana qarşı çıxması, hər şeydən qa-
baq, Zəhraya görədir. Sifətcə eybəcər olan Şeyx Mərvan Zəhra-
nın açıq-aşkar Şeyx Sənana rəğbət və məhəbbət bəslədiyini gö-
rəndə daxilən də eybəcərləşir. Şeyx Mərvanın daxili eybəcərliyi
Şeyx Sənanın hərəkətlərinə pis niyyətlə yanaşmasında, addım-
başı Şeyx Sənanın kölgəsini qılınclamasında daha çox üzə çıxır.
Nağıllardakı böyük və ortancıl qardaşlar kimi, “Şeyx Sənan”
əsərindəki Şeyx Mərvan və Şeyx Nəim də əlbirdirlər. Şeyx Mər-
van hardadırsa, Şeyx Nəim də ordadır. Şeyx Mərvan nə deyirsə,
Şeyx Nəim də onun dediyini təsdiq edir. Musiqiyə qulaq asmağı
haram sayan və musiqi səsi eşitcək qulaqlarını tıxayan bu adam-
lar Şeyx Sənan həqiqətini anlamaqdan qat-qat uzaqdırlar və on-
ların Şeyx Sənana düşmən kəsilməyi nadanın arifə, cahilin huş-
yara düşmən kəsilməyi kimi bir şeydir. Təkgöz Mərvanın obraz-
lardan birinin dili ilə “kor şeytan” adlandırılması da göstərir ki,
Şeyx Mərvan və Şeyx Nəim tərəfdaşlığı din pərdəsinə bürünmüş
qaragüruh tərəfdaşlığıdır. Ehkamları son nöqtə və vergülünəcən
mühafizə edən bu tərəfdaşlar Xeyirin hərdən hissə qapılıb dar
qəfəsdən çıxmaq və qanadlanıb uçmaq istəməsini heç cür dərk
və qəbul edə bilmirlər.
“Şeyx Sənan” faciəsində Anton və Simon paralelliyinin
özünəməxsusluğu onların hər ikisinin Xumarı sevməsindədir.
Xumara münasibətdə bir-birinə rəqib olan bu iki adam birlikdə
Şeyx Sənana rəqib və düşməndir. Simonun muzdlu qatil tutub
Şeyx Sənanı aradan götürmək istəməsi, Antonun adam göndərib
183
Şeyx Sənanın yaşadığı evi yandırması qeyd olunan düşmənçi-
liyin qabarıq ifadəsidir.
Bu cür iblisanə əməllər “Xəyyam”dakı Sabbah və Əbu Ta-
hirə də aiddir. Nağıllardakı böyük və ortancıl qardaşlar ipi kəsib
kiçik qardaşı quyunun dibinə saldıqları kimi, Sabbah da xid-
mətçisi Əbu Tahirin köməyi ilə Xəyyama qarşı hər cür fitnə-fə-
sad törətməyə hazırdır. Əsərin əvvəlində özünü Sevdaya Xəy-
yam kimi tanıtması və “yapma” Xəyyam şəklində hərəkət etməsi
Sabbahın cilddən-cildə girmək “məharət”indən xəbər verir. Doğ-
rudan da, əsərin sonrakı səhnələrində biz Sabbahı gah yolçu, gah
vəzir, gah da ovçu libaslarında görürük. Bu məkr ustası Xəyya-
ma arxa-dayaq olan Xacə Nizamın və Xəyyama qol-qanad verən
Sevdanın ölümünə səbəb olur. Yaxın adamlarına xain çıxmasına
və iblisanə addımlar atıb qətllər törətməsinə görə Sabbah, yuxa-
rıda adlarını xatırlatdığımız yalançı qəhrəmanlardan İbn Yəmin-
lə daha çox səsləşir. Xacə Nizam keçmiş mədrəsə yoldaşlarına
qənim kəsilən Sabbah barədə Xəyyama deyir:
Son zamanlarda sapıtmış o hərif.
Yeri gəldikdə, inan, çıldıracaq,
O da Yusif kibi bütlər qıracaq.
Sanma yalnız bəni izlər, hətta
Qıyacaqdır o şərəfsiz sana da. (173a, 97)
İbn Yəmin Rənaya görə Arifi düşmən saydığı kimi, Sabbah
da, hər şeydən qabaq, Sevdaya görə Xəyyamı düşmən sayır.
Amma İbn Yəmin və Sabbahın ətrafdakı adamlara düşmən müna-
sibəti Arif və Xəyyamla bitmir. Həm İbn Yəmin, həm də Sabbah
çevrədəki adamların az qala hamısını düşmən gözündə görür.
“Yapma” Xəyyamlığını xatırladıb, yalançı qəhrəman say-
dığımız Sabbahla bağlı bir cəhəti də aydınlaşdırmaq lazım gəlir.
Bu, Sabbahın Yusiflə müqayisə edilməsi, Yusif kimi onun da
“bütlər qıracağı”na Xacə Nizamın dilindən işarə edilməsidir.
Sabbah hökmdara qarşı qiyam qaldıran Yusifə bənzədilirsə, bu o
deməkdir ki, Sabbah və onun köməkçisi olan Əbu Tahiri nağıl-
184
lardakı böyük və ortancıl qardaşlarla eyniləşdirmək özünü doğ-
rultmur. Nağıllardakı böyük və ortancıl qardaşlar birmənalı şə-
kildə şəri təmsil etdikləri halda, Sabbahla Əbu Tahiri, eləcə də
H.Cavidin Şeyx Mərvan və Şeyx Nəim, Anton və Simon, hətta
İbn Yəmin və Çavuş kimi obrazlarını mütləq şər rəmzi saymaq
çətinləşir. Belə bir çətinliyin qarşıya çıxması nə ilə bağlıdır?
Əlbəttə, H.Cavidin şərdə xeyir işartısı axtarması ilə! Hər qa-
ranlıqda bir işıq gizləndiyinə  inanan H.Cavid Sənanlara, Arif-
lərə və Xəyyamlara qarşı bəd əməllər törədən adamların özündə
belə o işıqdan bir zərrə də olsa, tapmaq istəyir. Şeyx Mərvan,
Anton, Simon, Sabbah, hətta İbn Yəmin kimi iblisanə əməl sa-
hiblərində H.Cavidin tapdığı və bizə göstərdiyi işıq zərrəsi mə-
həbbətdir. Şeyx Mərvanın Zəhraya, Anton və Simonun Xumara,
Sabbahın Sevdaya, İbn Yəminin Rənaya məhəbbəti...
185
C.Məmmədquluzadə dramaturgiyasında ikiləşmə
1. Ölü kimdir, diri kim?
C.Məmmədquluzadə yaradıcılığında ölülərin bir obraz ki-
mi xüsusi yer tutması ədəbiyyatşünaslarımızın diqqətindən ya-
yınmayıb. Ədəbiyyatşünaslarımız bu obrazı ətalətin, geriliyin,
daxili şikəstliyin ifadəsinə yönəlmiş obraz kimi qiymətləndi-
riblər. Belə qiymətləndirməyə heç bir etirazımız yoxdur. Biz sa-
dəcə olaraq məsələyə yazıçı və folklor çərçivəsində baxmaq,
C.Məmmədquluzadə yaradıcılığında çoxmənalı ölü (o cümlədən
dəli) obrazının mifdən, folklordan gələn bəzi cəhətlərinə to-
xunmaq istəyirik.
Mifoloji təsəvvürə görə, əkiztayının, oxşarın (“dvoynik”in)
ölməsi qəhrəmanın yenidən doğulması, yəni qeyri-adi güc-
qüvvət qazanması deməkdir. Məsələn, yunan eposunda yaxın
dostu (və oxşarı) Patroklun ölümü ilə Axilles yenidən «doğulur»
– yeni güc sahibinə çevrilir. Türk eposunda Beyrəyin ölümü Qa-
zan xanın Aruz Qoca üzərindəki qələbəsində başlıca səbəbə,
həmçinin qeyz, hiddət və güc mənbəyinə çevrilir. Amma ölüb-
dirilmənin bu mifoloji qaydası heç də həmişə fiziki ölümlə
müşayiət olunmur və ölümün saysız-hesabsız məcazi ölüm vari-
antlarını meydana çıxarır, həm şifahi, həm də yazılı ədəbiyyatda
o dünyanın, ölüm səltənətinin rəmzi olan müxtəlif obrazlar
yaranır.
Arxaik kökünə görə ölümün rəmzi olan ənənəvi obrazlar-
dan biri təlxəkdir. Onun magik funksiyası hökmdarı şərdən, sö-
zün geniş mənasında ölümdən qorumaqdır. Hökmdarı ölümdən
qorumağın ən başlıca yolu isə təlxəyin özünün “ölməsi” və bu-
nunla padşaha ölümsüzlük qazandırmasıdır. Təlxəyin “anormal”
hərəkətləri məhz ölümün işarəsi, ölüm səltənətinin göstəricisidir.
“Anormal” hərəkətlərə yol verib ölümü ifadə etməklə təlxək
hökmdarın ölüb yenidən dirilməsi mərasimini həyata keçirmiş
olur və inama görə, hökmdara yeni güc-qüvvət bəxş edir.
186
Mifdən və mərasimdən uzaqlaşdıqca təlxək obrazının ilkin
mifoloji mənası yaddan çıxmağa və əsas diqqət bu obrazın baş-
lıca funksiyası olan həyatvericiliyə yönəlməyə başlayır. Zaman
keçdikcə biz yavaş-yavaş unuduruq ki, təlxəyin həyatvericili-
yinin göstəricisi olan gülüşün mayasında “ölüm” durur. Bu gün
bizim ağlımıza da gəlmir ki, təlxəyin “anormal” hərəkətlərindən
doğulan gülüş, arxaik mənasına görə, ölümdən doğulan gülüş
deməkdir.
Yaşamaq rəmzi olan gülüşün mühüm bir mənbəyinin ölüm
olduğuna inanmaq üçün xalq gülüş mədəniyyətindən istənilən
qədər misal çəkmək olar. “Tülkü, tülkü, tünbəki” tipli nağılları,
keçəldən bəhs edən komik folklor nümunələrini yada salın.
Görəcəksiniz ki, komik folklor nümunələrində kələk qurub
kiminsə başını “yemək”, axırına çıxmaq, ümumiyyətlə, ölüb-
öldürmək şən gülüş yaratmağın səciyyəvi səhnələridir. Folklor
üçün səciyyəvi olan bu ənənədən – ölümü gülüş mənbəyinə
çevirmək ənənəsindən yumoristik yazılı ədəbiyyatda, o cümlə-
dən C.Məmmədquluzadə yaradıcılığında özünəməxsus şəkildə
istifadə edilir. Əsas mövzumuza – ikili mahiyyət daşıyıb özündə
ölüm və həyat amillərini, dəli və ağıllı komponentlərini birləş-
dirən baş qəhrəman mövzusuna bir az ara verib, yardımçı möv-
zuya – C.Məmmədquluzadə yaradıcılığında ölümün, ölü adam
obrazının komizm mənbəyi olması məsələsinə qısaca nəzər
salaq.
C.Məmmədquluzadənin ilk əsərlərindən olan “Kişmiş oyu-
nu” pyesində oyun nəyin üstündə qurulur? Adam “öldürməy”in
üstündə. Bərgüşadlı Vəlisoltan ağa qonşu kənddən gələn və
borclarını istəyən Karapet və Sərkiz adlı iki ermənini növbəti də-
fə necə əliboş yola salacağını götür-qoy edərkən oyunbaz Nurəli
çıxış yolunu dərhal tapır: Nurəli Vəlisoltandan icazə alıb bir ne-
çə kəndli ilə karvan qabağı kəsməyə yollanır. Bir azdan qiylüqal
düşür. Məlum olar ki, Nurəligil İrandan bu taya kişmiş gətirən
dəvəçilərdən birini öldürüblər və indi onun meyidini yekə bir
kisəyə salıb içəri gətirirlər. Meyidi xəlvət yerdə basdırıb izi
itirmək lazımdır ki, hökumət adamları məsələdən xəbər tuta
187
bilməsinlər. Amma tərslikdən ermənilərin burda olması işləri
korlayır və sirrin açılmasına təhlükə yaradır. Təhlükəni sovuş-
durmağın çarəsi Karapet və Sərkizi aradan götürməkdədir. Nu-
rəligil əllərində tüfəng yavaş-yavaş Karapetlə Sərkizə tərəf yeri-
yirlər. Ermənilər pəncərədən qaçıb canlarını qurtarırlar və hər
şey öz yoluna düşür… Lap sonda aydın olur ki, karvan qabağı
kəsmək də, dəvəçilərdən birinin öldürülməsi də, erməniləri
aradan götürmək söhbəti də uydurma imiş. Əsas məsələ kişmiş
oyunu düzəldib Karapetlə Sərkizi qorxutmaqdan və onları əliboş
yola salmaqdan ibarət imiş.
Ruh etibarilə lətifələrə, komik nağıllara, M.F.Axundovun
komediyalarına yaxın olan və tamahkarlığın, dünyagirliyin mə-
zəli bir tarixçəsini əks etdirən “Kişmiş oyunu”nda məsxərənin
ölüm üstündə qurulmasının təsadüfi bir məsələ olmadığını
C.Məmmədquluzadənin başqa əsərləri də göstərir. “Konsulun ar-
vadı” hekayəsində komik situasiya məhz ölən arvadından yana
konsula başsağlığı vermək əhvalatına əsaslanır. “Poçt qutusu” və
“Buz” hekayələrində süjet xətti öz başlanğıcını xəstə qadınlar
(ölümün göstəricisi kimi təqdim edilən adamlar) haqqındakı
bədii informasiyadan götürür.
“Buz” hekayəsində təsvir edilən uşaq, məntiqə görə, xəstə
qadından tam əks qütbdə dayanmalıdır. Çünki ölüm ərəfəsində
olan xalasından fərqli olaraq, uşağın qəlbi həyat eşqi ilə doludur.
O, evdən çıxan kimi, yəni xəstənin yanındakı ölüm ab-hava-
sından uzaqlaşan kimi hər şeyi unudub dərhal öz aləminə qapılır
– məhəllə uşağı Şirəli ilə söyüşməkdən, onların itini və darva-
zasını daşa basmaqdan özünü heç cür saxlaya bilmir. Təhkiyəçi
heç də uşağı qınamaq fikrində deyil. Onun fikrincə, buzun is-
tidən əriməsi nə qədər təbiidirsə, uşağın xəstəni unudub öz alə-
minə qapanması da bir o qədər təbiidir. Amma bu təbii əhvalatın
arxasında laqeydlik adlı insan mərəzinin (müasir dünya ədəbiy-
yatında geniş yer verilən bir problemin) ifadəsi də yoxdurmu?
Var. Və bu mərəz ölüm yatağında olan bir insanın hərfi mənada
təqdim edilən xəstəliyi ilə paralellik yaradır.
188
Hərfi və məcazi xəstəliyin paralelliyi “Poçt qutusu” heka-
yəsi üçün də səciyyəvidir. Hərfi mənada xəstə – xanın arvadı,
məcazi mənada xəstə – xanın kəndlisi Novruzəlidir. İrəvana –
dostu Cəfər ağaya məktub yollamaqda, qalacaqları mənzili
səliqə-sahmana saldırmaqda xanın bir niyyəti şəhəri gedib bəzi
vacib işlərini başa çatdırmaqdırsa, bir niyyəti də “havanı dəyiş-
mək”lə xəstə arvadının əhvalını yaxşılaşdırmaqdır. “Məktubu
aparıb poçt qutusuna kim salsın?” sualı ortaya çıxan kimi
müəllif Novruzəlidən danışmağa başlayır. Və aydın olur ki, xa-
nın arvadının naxoşluğu bəhanədir, hekayədə əsas məsələ Nov-
ruzəlinin “naxoşluğ”unu – dünyadan bixəbərliyini qələmə
almaqdır. Əlbəttə, öz mühitində Novruzəli diribaş adamdır. Əkin
əkir, biçin biçir, özünü haqlı bildiyi yerdə yumruq davasına çıx-
maqdan belə çəkinmir. Novruzəlinin bədbəxtliyi öz mühitindən
bircə addım kənara çıxanda başlayır. Məktubların yazıldığı, te-
leqramların vurulduğu mühitdə Novruzəli bir uşaq kimi acizdir.
Öz mühitindən kənarda bu uşağı aldatmaq çox asandır.
Bəs “Ölülər”də vəziyyət necədir? Bu əsərin “ölü” adlandı-
rılan personajlarının Novruzəli ilə ortaq və fərqli cəhətləri nədə-
dir? Bu əsərin “ölü” adlandırılan personajları – “diri ölülər”
“Poçt qutusu”ndakı Novruzəlidən fərqli olaraq, poçt, teleqraf
nədir az-çox bilirlər. Hətta “diri ölülər”dən biri – Heydər ağa
teleqrafçıdır. Novruzəli İtqapan kəndinin sıravi bir sakini olduğu
halda, “Ölülər”in eyni ad (“ölülər” adı) altında birləşən personaj-
ları bir şəhərin sayılıb-seçilən adamlarıdır. Amma poçtdan-teleq-
rafdan az-çox baş çıxarmaq, hacı, məşədi və kərbəlayı olmaq bu
adamların Novruzəlidən zahiri fərqidir. Novruzəlidəki daxili
şikəstlik “Ölülər”in hacı, məşədi və kərbəlayılarında daha müd-
hiş şəkildə özünü göstərir. Daxili şikəstlik Novruzəlini poçt əh-
valatı qarşısında aciz uşağa döndərdiyi kimi, Hacı Həsənləri də
Şeyx Nəsrullahın əlində oyuncağa çevirir. Dünyanın işlərindən
az-çox baş çıxaranda Hacı Həsənlər Novruzəlidən qat-qat diri-
başdırlar. Novruzəlinin diribaşlığı əkin əkib, biçin biçib öz ailə-
sinin ruzisini qazanmaqla bitirsə, Hacı Həsənlərin diribaşlığı öz
çərçivəsini genişləndirib nə qədər desən şər əməlləri də əhatə
189
edir. “Ölülər”dəki hacı, məşədi və kərbəlayılar ölən qardaşla-
rının var-dövlətini ələ keçiriblər, ölən qardaşlarının arvadlarını
siğə eləmək kimi mənəviyyatsızlıq oyunlarından çıxıblar. Bu
adamlar yalnız o zaman acizləşirlər ki, daha böyük fırıldaq və
məkr sahibi ilə qarşılaşmalı olurlar. Şeyx Nəsrullah adlı həmin
fırıldaq və məkr sahibinin ölü diriltmək əhvalatı Hacı Həsənlərin
daxili şikəstliyini bütün çılpaqlığı ilə üzə çıxarır.
“Ölülər” əsərində müəllif mühafizəkar mühitlə İskəndər
arasındakı münasibətin bənzərsiz mənzərəsini yaradır. Bənzər-
sizlik, hər şeydən qabaq, İskəndərin əhli-kef adam mövqeyində
dayanması ilə əlaqədardır. M.F.Axundovun Hacı Nurusu hadi-
sələrin başlanğıcında Molla İbrahimxəlilin iksir məsələsinin
fırıldaq olduğunu açıq şəkildə bildirib bir kənara çəkilirsə, İs-
kəndər başqa məsələlər kimi, Şeyx Nəsrullahın ölü diriltmək
məsələsinə də lağlağı yanaşıb bir əhli-kef adam kimi əvvəldən
axıracan hadisələrin içində olmaq imkanı qazanır. Belə hesab
edirik ki, son dərəcə huşyar adamın ölülər və böyük məkr sa-
hibləri arasında əhli-kef adam kimi davranmasının bir kökü xalq
gülüş mədəniyyətinə, bu mədəniyyətin Molla Nəsrəddin adlı
əvəzsiz komik fiquruna gedib çıxır.
C.Məmmədquluzadə “Molla Nəsrəddin” jurnalının nəşrinə
icazə almaq üçün Qafqaz canişinliyinin idarəsinə yazdığı ərizədə
Molla Nəsrəddini “əfsanəvi təlxək” (“leqendarnıy şut”) adlan-
dırır. Əlbəttə, bu heç də C.Məmmədquluzadənin Molla Nəsrəd-
dini təlxək obrazı ilə eyniləşdirməsi kimi başa düşülməməlidir.
Sadəcə olaraq belə başa düşülməlidir ki, Molla Nəsrəddin obra-
zında “əfsanəvi” təlxək obrazından gələn ədəbi model var və
C.Məmmədquluzadə həmin modeldən özünəməxsus şəkildə isti-
fadə edir. Mifdən, folklordan gələn modelin başlıca mahiyyəti
bir obrazda bir-birinə zidd olan iki cəhətin – olüvaylıqla diribaş-
lığın, dəliliklə aqilliyin birləşməsində üzə çıxır. Öz sözünü de-
mək üçün Molla Nəsrəddin başqalarının gözündə sıravidən də sı-
ravi görünməli, özünü dünyanın ən əfəl, ən maymaq adamı kimi
aparmalıdır. Ətrafdakı adamlar görməlidirlər ki, Molla Nəs-
rəddin onlarla yaxın tay-tuş, dost-müsahibdir. Əks halda Molla
190
Nəsrəddinlə ətraf adamların ünsiyyəti istənilən səviyyədə alın-
maz və Molla Nəsrəddinin ətraf adamlara təsir imkanları xeyli
dərəcədə məhdudlaşar. Uşaqla uşaq, böyüklə böyük ola bilməsi,
ölüvay adamlar arasında özünü dünyanın ən ölüvay adamı kimi
aparması və özünü gülmək istədiyi adamlar cərgəsindən ayırma-
ması Molla Nəsrəddinə intəhəsiz bir sərbəstlik verir. Molla Nəs-
rəddinin bir obrazda iki obraz ifadə etməsi ən çox «anormal»
hərəkətlərə yol vermək hesabına mümkün olur. Evin döşəməsini
tavana, tavanını döşəməyə vuran; qaçmış dananın yerinə mıx-
dakı dananı döyən; evində oğurlanası qiymətli bir şey olmadı-
ğını görüb utanan və dolaba girib oğrudan gizlənən; hacıleyləyin
uzun qılçalarını və nataraz dimdiyini kəsib onu «əsl» quşa ox-
şatmaq fikrinə düşən Molla Nəsrəddinin bütün bu sayaq hərəkət-
ləri məhz davranış normalarından kənara çıxmaq nümunələridir.
Normadan kənara çıxmaqla Molla Nəsrəddin axmaq adam libası
geymiş olur. Axmaq adam libası geymək məsxərəçi Molla Nəs-
rəddinə hava və su kimi lazımdır. Çünki normalar çərçivəsində
davranmaqla, özünü ağıllı və tərbiyəli adam kimi aparmaqla
hoqqa çıxarmaq, məzə qurmaq baş tutmayan bir işdir.
Molla Nəsrəddinlə müqayisə edilərkən “Ölülər”dəki İskən-
dərdə diqqət yetiriləsi başlıca cəhət onun ətraf mühitə zahiri ba-
rışıq nümayiş etdirməsi, özünü zahirən çevrəsindəki adamların
cərgəsindən ayırmamasıdır. Bu iş İskəndərin araq içib sərxoş
hala düşməsi ilə mümkün olur. Araq içmək, yəqin ki, dərdini da-
ğıtmaq istəyindən başlayır. Avropada yüksək təhsil alıb vətənə
qayıdandan sonra mühafizəkar hacılar, məşədilər, kərbəlayılar
mühitində tək-tənha olduğunu və mühitə təsir göstərmək gücün-
də olmadığını başa düşüb ümidsizliyə qapılan İskəndər içkiyə
carəsizlikdən meyl etməli olur. Yazıçı Anarın sözləri ilə desək,
“İskəndərin kefliliyi – ağrıdan, çıxılmazlıqdandır, gücsüzlükdən,
dərddəndir” (181a, 202). Amma o da var ki, içməyin dərəcəsi
artdıqca keflilik tədricən davranış tərzinə çevrilir və bu davranış
tərzi İskəndəri mühitə “yaxınlaşdıran” bir vasitə kimi özünü
göstərir. Düzdür, qatı bir müsəlman mühitində araq içmək şəriət
qaydalarından kənara çıxmaq kimi qiymətləndirilir və bunu biz
191
əsər boyu İskəndərin ata-anasının, qardaş-bacısının, həmçinin
başqa adamların sərxoşluğa mənfi münasibətindən açıq-aydın
hiss edirik. Amma orası da unudulmamalıdır ki, bütün günü kefli
olmaqla İskəndər əməli iş görmək imkanını itirir. Məhz bu
mənada götürəndə İskəndərin arağa qurşanması hacı, məşədi və
kərbəlayılara sərf edir. “Diri ölülər” bu qənaətdədirlər ki, Kefli
İskəndər Allahın qəzəbinə gəlib zəlil vəziyyətinə düşən və heç
kəsə lazım olmayan bir adamdır. İskəndərin kefli olması ətraf
mühitdə belə bir fikir əmələ gətirir ki, İskəndər heç bir cəhətinə
görə hacı, məşədi və kərbəlayılardan üstün deyil və üstün ola da
bilməz. Həmyerlilərinin fikrincə, İskəndərin yeri yuxarıda yox,
məhz aşağıdadır. Onların İskəndər sarıdan elə bir narahatlığı
yoxdur və əmindirlər ki, heç nəyə qadir olmayan İskəndər sıra-
dan çıxmış adamdır. “Siztək camaatın da igidi mənimtək olar”
deyən İskəndər özü də özü haqqında yüksək fikirdə deyil. Və İs-
kəndərin kefliliyi ətraf adamlara sərf etdiyi kimi, müəyyən
mənada onun özünə də sərf edir. Çünki ətraf ölülər mühiti ilə İs-
kəndərin zahiri barışığı məhz onun kefliliyi hesabına baş tutur.
Allahın qəzəbinə gəlmiş bir adamın hərəkəti kimi qarşılanan
keflilik İskəndərin asudəliyinə az-çox imkan yaradır. Keflilik
hesabına müəyyən sərbəstlik qazanan İskəndər davranış norma-
larından kənara çıxıb, məzə qurub dərdini az-çox dağıda bilir.
Sərbəstlik ilk növbədə onda özünü göstərir ki, İskəndərin ayrı-
ayrı adamlara sərxoş adam dilində dediyi tənəli sözlərə nə “diri
ölülər”, nə də Şeyx Nəsrullah baş qoşur. Lazımsız adamın sayıq-
lamaları kimi qarşılanan həmin tənəli sözlərin fərqinə yalnız
oxucu və tamaşaçı varır. Yalnız oxucu və tamaşaçı hiss edir ki,
İskəndərin kefliliyinin alt qatında sərt bir ittihamçılıq yatır və bu
ittihamçılıq haçansa baş qaldıra bilər.
C.Məmmədquluzadə “Ölülər”in nümunəsində faciə yox,
faciəvi komediya yaratdığına görə fərdlə kütlənin kəskin qarşı-
durmasını əsərin əsas əksetdirmə obyekti kimi götürmür, fərdin
kütləyə kəskin etiraz etməsinə əsərin yalnız sonunda yer ver-
məklə kifayətlənir. Fərdin kütlə içərisində artıq adama çevril-
məsinin ağrı-acısını əks etdirən “Ölülər” tragikomediyasında
192
İskəndəri xalq gülüş mədəniyyətindəki baş qəhrəmanlara bağ-
layan başlıca cəhət bir obrazda iki obraz ifadə etməsidir. İs-
kəndərin ifadə etdiyi bu obrazlardan birincisi ayıq-sayıq ziyalı
obrazıdır. Ayıq-sayıqlıq İskəndəri “diri ölülər”dən ayırır və onun
tək-tənhalığının əsas səbəbinə çevrilir. İskəndərin ifadə etdiyi
obrazlardan ikincisini biz əsərin məzmununa əsaslanıb ölü adam
adlandırırıq. Ayıq-sayıq İskəndərin araq içib sərxoş vəziyyətə
düşməsi və əməli bir iş görmək iqtidarını itirməsi əslində ölü li-
bası geymək, müəyyən mənada «diri ölülər»in gününə düşmək-
dir. Oxucu və tamaşaçıdan fərqli olaraq, hacı, məşədi və kərbə-
layılar İskəndərin ayıq-sayıq adam olduğunu hiss etmirlərsə,
İskəndər ətrafdakı adamların nəzərində zəlil və lazımsız adam
təsiri bağışlayırsa, onda İskəndərin ölü adam qiyafəsində görün-
məsindən danışmaq yersiz və əsassız sayılmamalıdır. İskəndərin
ölü adam qiyafəsindən danışmaq necə yersiz və əsassız sayıla
bilər ki, Şeyx Nəsrullahın ən dözülməz əməli belə İskəndəri
hərəkətə gətirə bilmir. Hadisələrə İskəndərin gözü ilə baxsaq,
qeyd etməliyik ki, Şeyx Nəsrullahın ən dözülməz əməli azyaşlı
Nazlını siğə etmək niyyətində olmasıdır. Başqa azyaşlı qızların
dalınca bacısı Nazlının da İsfahan lotusuna ərməğan edilməsini
bilən İskəndərin bu dözülməz hadisəyə etirazı tüpürüb otaqdan
çıxmaq olur. Bizcə, İskəndərin passivliyinin bu cür ifrat dərə-
cəyə çatması onun ruhdan düşüb sınması, yalnız zahirən yox,
həm də daxilən müəyyən qədər “diri ölülər” aləminə yuvarlan-
ması kimi qiymətləndirilməlidir. Ayıq-sayıq bir ziyalı olan İs-
kəndərin mahiyyətcə də müəyyən qədər “diri ölülər” aləminə
yuvarlanıb ifrat passiv mövqe tutması müəllifə hacı, məşədi və
kərbəlayılar mühitinin hansı miqyas və hansı dərinlikdə ölüm
girdabı içində olduğunu göstərmək üçün lazımdır. Ölüm girdabı
o miqyasda və o dərinlikdədir ki, ondan yaxa qurtarmaq müşkül
işdir. Ayıq-sayıq ziyalı olub girdaba ürəyində gülə bilərsən,
amma mühitin girdab içində olduğunu heç kimə başa sala bil-
məzsən. Qol çırmayıb təmizlik işi görmək bir yana qalsın, bu
girdabı açıq-aşkar lənətləməyin özü belə baş tutmayan işdir.
193
İskəndərin içkiyə qurşanması və yarı ölü vəziyyətinə düşməsi
qeyd olunan çarəsizliyin acınacaqlı nəticəsi kimi meydana çıxır.
“Diri ölülər”i diqqət mərkəzinə çəkən müəllif dolayı şə-
kildə həqiqi ölüləri də hadisələrin “iştirakçısı”na çevirir. Təsa-
düfi deyil ki, “Ölülər”də hadisələr ilk təkanı həqiqi ölüdən –
Kərbəlayı Fətullahdan alır. Kərbəlayı Fətullahın “yazdığı” mək-
tub Hacı Həsənlər arasına çaxnaşma salır və Şeyx Nəsrullah Ha-
cı Həsənlər mühitinə məhz həmin çaxnaşmanın dalğası üstündə
gəlir. Həqiqi ölülərin hadisələrdə “iştirakı” heç də Kərbəlayı
Fətullahın “yazdığı” məktub məsələsi ilə bitmir. Şeyx Nəsrulla-
hın ölü diriltmək möcüzəsinə tam inanan Hacı Həsənlər ölən
qohum-əqrabaları barədə düşünməyə başlayırlar. Bunu biz –
oxucu və tamaşaçılar Hacı Həsən ağanın evində gedən söhbətlər-
dən hiss edirik. Hacı Həsən ağanın arvadı Kərbəlayı Fatmanın,
qızı Nazlının sözlərindən bizə məlum olur ki, onlar dünyadan
nakam getmiş Saranın (Hacı Həsən ağanın böyük qızının) diri-
ləcəyini necə böyük həyəcan və təlaşla gözləyirlər. Hacı Həsən
ağanın ailəsində, xüsusən də Hacı Həsən ağanın özündə müşa-
hidə etdiyimiz təlaşın başqa səbəbi də var. Bu səbəb bizə məşhur
qəbiristanlıq səhnəsində aydın olur. Məlum olur ki, Hacı Həsən-
lər bəzi ölülərinin diriləcəyini düşünüb sevinc hissi keçirdikləri
kimi, bəzi ölülərinin də diriləcəyini düşünüb möhkəm narahatlıq
və qorxu hissi keçirirlər. Məsələn, Hacı Həsən ağa atası Hacı
Mehdi, anası Səkinə, oğlanları Cəfər və Heydər, qızı Saranın di-
rilməyini istədiyi halda, qardaşı Hacı Rzanın dirilməyini qə-
tiyyən istəmir, çünki bir çox başqa hacı, məşədi və kərbəlayılar
kimi, Hacı Həsən ağa da ölən qardaşının “yanında” böyük günah
sahibidir (çox güman ki, ölən qardaşının mal-dövlətini ələ keçi-
rib). “Yanında” üzüqara olduğu qardaşının dirilmək məsələsi or-
taya çıxdığına görədir ki, Hacı Həsən ağa təşviş içində qarabas-
ma halı keçirir və onun gözünə ağ kəfənli ölü görünür. Həqiqi
ölü hadisələrin bu cür dolayı iştirakçısı olmaqla “diri ölü”nün ra-
hatlığına haram qatır. Deməli, əsərdə həqiqi ölülərin xatırlan-
ması “diri ölü”lərin mənəviyyatsızlığını komik şəkildə açıb gös-
tərməkdə müəllifə gərək olur.
194
“Diri ölü”lər arasında – mənəviyyatsızlıq şəraitində tək qa-
lan İskəndər həqiqi ölülərin “incidilmə”sinə heç də biganə qal-
mır. “Diri ölü”lər arasında həmdəm və həmdərd tapa bilməyən
İskəndər həqiqi ölülərə böyük bir məhrəmliklə müraciət edir:
“…and olsun sizin əziz canınıza, elə ki, başınızı qəbirdən çıxar-
dıb durdunuz ayağa, lap peşman olacaqsınız…. Gəlin bu kefli İs-
kəndərin sözünü eşidin və necə ki, yatıbsınız, yatın! Allah sizə
rəhmət eləsin…” (175a, 417)
Oxucu və tamaşaçı İskəndərin həqiqi ölülərə bu cür məhrə-
manə müraciətinə səciyyəvi bir detal kimi baxır və İskəndərlə
“incidilən” ölülər arasında ortaq cəhətlər axtarır.
Bəlli olur ki, əsərdə xüsusi yer tutan ölü obrazı yalnız Hacı
Həsənlərin çirkin əməllərini (məsələn, ölən adamların var-dövlə-
tini ələ keçirib, onların ailəsini ac-yalavac qoymaqlarını) açıb
göstərməyə xidmət etmir, həm də başqa bədii funksiyalar da-
şıyır. Həmin bədii funksiyalardan biri düşünməkdən və hərəkət
etməkdən məhrum ölülərlə müqayisədə Hacı Həsənlərin özünü-
dərk hissindən uzaq olduğunu (məhz bu səbəbdən “ölülər” adı
aldığını) göstərməkdirsə, digər bir funksiya da incidilmək məsə-
ləsində İskəndərin bir çox ölülərlə eyni nöqtədə birləşdiyini,
həmçinin passivləşib ölü adam vəziyyətinə düşdüyünü göstər-
məkdir.
Ağıllı olmağın, özünü və dünyanı dərk etməyin müsibətini
yaşayan İskəndərdə idrak ölülüyü axtarmaq məntiqsizlik olardı.
Hərəkətsizlik, fəaliyyətsizlik məsələsinə gəldikdə isə ölü və diri
müqayisəsini Hacı Həsənlərlə məhdudlaşdırmaq, hərəkətsizliyi
yalnız mühafizəkar mühitə aid etmək çətindir. Obyektiv və sub-
yektiv səbəblər üzündən əməli fəaliyyətini son dərəcədə zəiflə-
dən, bacısının namusunun tapdanmasına belə kəskin etiraz edə
bilməyən İskəndərin özü də müəyyən mənada ölüdür, L.Tols-
toyun Protasovu kimi canlı meyitdir. Ölüyə bənzərliyini İs-
kəndərin özü də etiraf edir. Şeyx Nəsrullahın ölü diriltmək mə-
sələsi ortaya çıxanda İskəndər atasına deyir: “Dadaş… qonaqdan
təvəqqe elə ki, əvvəl qabaqca məni diriltsin; çünki elə mən də
ölü kimi bir şeyəm” (175a, 401).
195
İskəndərlə “incidilmiş” ölülər arasında bu cür məcazi ox-
şarlıq İskəndər obrazının ikili səciyyə daşımasının əlamətlərin-
dən biri kimi ortaya çıxır. Yəni ayıq-sayıq İskəndər diriliyi ifadə
etdiyi kimi, əl-qolu bağlanıb passiv vəziyyətə düşmüş İskəndər
ölülüyü ifadə etmiş olur.
Bəs final səhnəsində necə, bu səhnədə hər şey ayıq-sayıq
İskəndərin xeyrinə dəyişirmi? Xeyr, əsaslı bir dəyişmə baş
vermir. Sadəcə olaraq, Hacı Həsənlər təhqiramiz vəziyyətə şərait
yaratdıqlarını görüb susmağa məcbur olurlar. Həmyerlilərinin
günahkarcasına susması İskəndərin, nəhayət ki, açıq-aşkar, yəni
atmacanı – filanı bir qırağa atıb birbaşa danışmasına, danışıb
ürəyini boşaltmasına imkan yaradır. Atmacaları bir kənara qo-
yub tam açıq danışmaq ölü adam, zəlil adam qiyafəsini çıxarıb
bir kənara atmaq deməkdir. Açış ifşa o deməkdir ki, bir tərəfdə
özünü dərk edən fərd, o biri tərəfdə özünüdərk hissindən məh-
rum olan kütlə dayanıb. Bu mənzərədə tənqid edən fərdin tənqid
olunan kütlə ilə bir yerdə, bir müstəvidə olmağından danışmaq
mümkün deyil. Bəli, bu səhnədə İskəndər artıq ayıq-sayıq ziyalı
görkəmindədir və onun “diri ölü”lərə müraciəti məhz huşyar
adamın müraciətidir. Bu müraciətdə kefli adam “sayıqlama”la-
rından əsər-əlamət yoxdur. Amma orası da var ki, hadisələrin
yaxşılığa doğru mütləq dəyişməsi baş vermirsə, onda İskəndərin
yenidən “ölü” adam qiyafəsinə qayıdacağı şəksiz-şübhəsizdir.
Tragikomik şəkildə ölü qiyafəsinə girmək Molla Nəsrəddin
üçün səciyyəvi əlamət sayıla bilməz. Çünki tragizm lətifələr
üçün, bütövlükdə xalq gülüş mədəniyyəti üçün yad elementdir.
Komik şəkildə ölü qiyafəsinə girmək isə – başqa məsələ. Bu mə-
sələdə Molla Nəsrəddindən nə qədər desən misal çəkmək olar.
Nəzərdən keçirilən misallarda Molla Nəsrəddinin həm hərfi,
həm də məcazi mənada ölü qiyafəsinə girdiyinin şahidi oluruq.
Canının soyuyub buza döndüyünü görən Molla Nəsrəddin öldü-
yünü zənn edib əl-ayağını uzadır və əsl ölü “pozası” alır. Amma
saqqız çeynəməyindən də qalmır. Camaatın “ölü də saqqız çey-
nəyərmi?” sualına Molla Nəsrəddinin cavabı da, yəqin ki, yadı-
nızdadır: “Molla o qədər ölü oldu ki, bir saqqızı da çeynəyə
196
bilmədi?” Bu, hərfi mənada ölü qiyafəsinə girməyin komik bir
mənzərəsidir. Məcazi mənada ölülük məsələsinə gəldikdə isə, ilk
növbədə, Molla Nəsrəddinin ən maymaq adam kimi hərəkət et-
məsi ilə bağlı sərgüzəştləri xatırlatmaq lazım gəlir. Dünyanın hər
kələyindən baş çıxaran Molla Nəsrəddinin ən maymaq adam ki-
mi hərəkət etməsi (məsələn, mindiyi və qabağına qatıb apardığı
eşşəkləri doğru-düzgün saymağın təhərini bilməməsi və zülüm-
zülüm ağlaması) məcazi mənada ölü donuna girmək nümunəsi
sayılmamalıdırmı? Əlbəttə, sayılmalıdır. Əgər belədirsə, onda
İskəndərin istər-istəməz “ölü” qiyafəsində görünməsi ilə Molla
Nəsrəddinin “ölü” qiyafəsində görünməsi arasında genetik bağlı-
lıqdan danışmaq tamamilə təbiidir. Genetik bağlılığın əsasında
isə obrazın (Molla Nəsrəddin və İskəndərin) ikili səciyyə daşı-
ması, dirilikdə ölülüyü, ölülükdə diriliyi ifadə etməsi dayanır.
197
2. Ağıllı kimdir, dəli kim?
C.Məmmədquluzadə yaradıcılığında dəlilik mövzusu öz tə-
məlini müəllifin əvvəl yazılmış bəzi əsərlərindən, xüsusən də
“Ölülər”dən götürür. Bu fikri əsaslandırmaq üçün akdemik İsa
Həbibbəylinin bir mülahizəsini xatırlatmaq yerinə düşür. İ.Hə-
bibbəyli yazır: “Atası Hacı Həsən, anası Kərbəlayı Fatma xanım,
şəhər sakinləri Məşədi Oruc, Hacı Kərim, Hacı Kazım, Mir Ba-
ğır ağa kimi “diri ölülər” Iskəndərə dəli kimi baxırlar” (177a,
15). İskəndərin dəli hesab edilməsinin səbəbi məlumdur: İskən-
dər Hacı Həsənlərin davranışını tənzimləyən mövcud qaydaların
bir çoxuna etiraz edir, Cəlal və Nazlı kimi uşaqların köhnə və
çürük qaydalarla təlim-tərbiyə alıb Hacı Həsənlərin, Kərbəlayı
Fatmaların davamçısına çevrilməsini narazılıqla qarşılayır. Yəni
İskəndərin mövcud qaydaları, o cümlədən təlim-tərbiyə qaydala-
rını qəbul etməməsi Hacı Həsənlərə məhz dəlilik kimi görünür.
Ətraf mühitdə özü haqqında yaratdığı dəli, anormal adam təsəv-
vürünü İskəndər şərab içib, sərxoş olmaqla daha da gücləndirir.
Qəbiristanlıq səhnəsində İskəndərin Şeyx Nəsrullaha dediyi söz-
lərə diqqət yetirək: “Əgər mən şərab içməsəm, ağlım başımda
olar; ağlım başımda olanda birdən gözümü açıb görərəm ki, aha,
bizim şəhərimizə bir müctəhid gəlib, adını qoyub ölü dirildən və
mömin bacılarımızın başını ricət məsələsilə piyləyə-piyləyə hər
gecə bir balaca qız alır” (175a, 416). Deməli, sərxoşluqdan İs-
kəndərin umacağı həm də budur ki, “ağlı başında olmayan”
adam şəklinə düşsün, hər şeyi bütün çılpaqlığı ilə görmək əza-
bından bir az yaxa qurtara bilsin. Əgər belədirsə, onda konkret
vəziyyətdən asılı olaraq geydiyi “ağılsız adam libası” İskəndərin
dəli sayılmasının əsas səbəbinə çevrilməlidir və çevrilir də.
Hacı Həsənlər İskəndəri dəli hesab etdikləri kimi, İskəndər
də Hacı Həsənləri dəli hesab edir. Ölü diriltmək fənd-felinə
uyub evində İsfahan lotusuna hər cür şərait yaradan və yaranmış
vəziyyətin əcaibliyindən vahiməyə düşüb özünü itirən atası Hacı
Həsən ağaya İskəndər belə deyir: “Qorxma, heç bir şey deyil,
ancaq adam dəli olanda elə bir azca gözləri qaralır. Dəxi bundan
198
başqa bir şey yoxdu. Qorxma, bircə bu var ki, sənin başına hava
gəlib” (175a, 419). İskəndərin Hacı Həsən ağanı “dəli” adlandır-
ması ilə Mir Bağır ağanı “eşşək”, teleqrafçı Heydər ağanı,
həmçinin Hacı Bəxşəlini, Hacı Kərimi «uzunqulaq», bütövlükdə
ətraf hacı, məşədi və kərbəlayılar dəstəsini “ölülər” adlandırması
eyni məzmun və məna kəsb edir. İskəndərin dilində səslənən
“eşşək”, “uzunqulaq”, “ölü” sözləri kimi, “dəli” sözü də nadan-
lığın və mənəviyyatsızlığın adına, işarəsinə çevrilir. “Dəli yığın-
cağı”nda nadanlığın və mənəviyyatsızlığın dəlilik adı altında
ayrıca qələmə alınması müəllifə imkan verir ki, mövzunun özü-
nəməxsus bədii ifadəsinə nail olsun. Özünəməxsusluq, hər
şeydən qabaq, həqiqi dəlilərlə “ağıllı dəlilər”in qarşılaşdırılma-
sında ortaya çıxır.
“Dəli yığıncağı”nda biz əsl dəlilərdən qabaq “ağıllı də-
lilər”lə tanış oluruq. Və bu tanışlıq “Ölülər”də “diri ölülər”lə ta-
nışlığının ilk səhnəsini xatırladır. “Ölülər”də olduğu kimi, “Dəli
yığıncağı”nda da qəfil xəbər öz kefində olan və kefinin pozul-
masına qətiyyən imkan vermək istəməyən hacı, məşədi və kər-
bəlayılar mühitini təlatümə gətirir. Qəfil xəbər ondan ibarətdir
ki, Əmristan vilayətindən (yəni əmrlər və hökmlər vermək gü-
cündə olan bir vilayətdən) Lalbyuz adlı bir həkim gəlib. İmkanlı
adamlardan pul yığılmalıdır ki, dəlixana açılsın və Lalbyuz şə-
hərin dəlilərini orada (dəlixanada) müalicə etsin. Təlatüm şəhər
hakimi Həzrət Əşrəfin hüzurunda başlayır. Həzrət Əşrəfin hüzu-
runa çağrılan tacirlər “Pul! Pul!” deyib qışqıran hakimin qorxu-
sundan girməyə siçan deşiyi axtarırlar və rəzilliyin səciyyəvi
mənzərəsi yaranır. Məlum olur ki, “Poçt qutusu”ndakı Novruz-
əlinin köləliyi “Dəli yığıncağı”nda “bari, pərvərdigara, belə ha-
kimlərin sayəsini biz aciz bəndələrin başının üstündən əskik
eləmə” deyən Hacı Məhəmmədəlilərin köləliyinin yanında toya
getməlidir. Heç şübhəsiz, Hacı Məhəmmədəli, o cümlədən digər
imkanlı adamlar dəlixanadan ötrü qəpik də qoymağa razı deyil-
lər. Amma kölə xisləti ürəklərdə və beyinlərdə o qədər dərin kök
salıb ki, Həzrət Əşrəfin “pul!” hökmünə qarşı çıxmaq heç kimin
ağlına belə gəlmir. Hacı Məhəmmədəlilər nəinki Həzrət Əşrəfə,
199
həm də onun “dəstəklədiyi” doktor Lalbyuza təzim etməyi özlə-
rinə borc bilirlər. Hökm sahibləri qarşısında müti qula dönən bu
adamların əsas məsələyə – dəlilərin sağalması məsələsinə müna-
sibəti necədir? Onlar dəlilərin sağalmasını istəyirlərmi? Bu sual
“Ölülər”dəki məlum vəziyyəti yada salır. “Ölülər”dəki “diri
ölülər” heç də ölülərin hamısının dirilməyini istəmədikləri kimi,
“Dəli yığıncağı”ndakı “ağıllı dəlilər” də əsl dəlilərin hamısının
sağalmasını istəmirlər. Çünki ortada dəli qardaşın canısulu arva-
dını siğə eləmək kimi böyük bir maraq var. Və bu məsələyə heç
bir hakim qadağa qoymur. Marağın təmin edilməsi tədbirlərinin
başında isə kifayət qədər səlahiyyəti və nüfuzu olan Fazil Mə-
həmməd İbn Yaqub Küleyni durur. Fazil Məhəmməd olsa-olsa
qardaşı arvadı Pırpız Sonanın ağıllanmasını istəyir. Qardaşı
Molla Abbasın sağalıb “normal” adamlar cərgəsinə qoşulması
Fazil Məhəmmədin, söz yox ki, ürəyindən deyil. Molla Abbasın
sağalıb “normal” adamlar cərgəsinə qoşulması yar-yaraşıqlı Pır-
pız Sonanı siğə eləmək tədbirinin baş tutmaması və bununla da
Fazil Məhəmmədin istəyinin ürəyində qalması deməkdir.
Molla Abbas, aydın məsələdir ki, İskəndərə yaxın obrazdır.
Amma bu yaxınlıq yalnız onların idrak sahibi olmalarında deyil,
həm də idrak sahibi ola-ola özgə bir qiyafədə görünmələrindədir.
Obrazın özgə qiyafədə görünməsinin ümumilikdə C.Məmməd-
quluzadə yaradıcılığı üçün səciyyəvi poetika amili olduğunu nə-
zərə alan ədəbiyyatşünas Qorxmaz Quliyev yazır: “Azərbaycan
(bəlkə də dünya?!) ədəbiyyatında Şekspirin üzvi maska, ma-
hiyyət-maska bədii konsepsiyasını Məmmədquluzadə qədər ya-
radıcı şəkildə özününküləşdirən ikinci bir sənətkara təsadüf et-
mək müşkül məsəlidir” (178a, 148). Ayıq-sayıq İskəndər sövq-
təbii “ölü” qiyafəsində göründüyü kimi, ağıllıdan ağıllı Molla
Abbas da istər-istəməz dəli qiyafəsində görünməli olur. İskəndər
“ölü” donuna girib mühitə gülmək imkanı qazandığı kimi, Molla
Abbas da ətrafdakı adamlara gülmək imkanını məhz dəli donuna
girməklə qazanır.
Molla Abbasın dəli qiyafəsində çıxış etməsinin nədən doğ-
duğunu, nədən ötrü olduğunu doğru-düzgün başa düşmək üçün
200
Molla Nəsrəddinə yenidən qayıtmağa ehtiyac var. Molla Nəsrəd-
dini bir də yada salanda belə bir cəhətə diqqət yetirmək lazım
gəlir ki, o (Molla Nəsrəddin) həm dəlilərlə dəli dilində danışır,
həm də özünü ağıl dəryası sayanlar yanında aqil adam iddiasında
bulunmur. Dəlilər arasında özünü dəli kimi aparan Molla Nəs-
rəddin ağıllı adamın sualına də dəlidən doğru xəbər məntiqi ilə
cavab verir: “ – Dünyanın ortası haradır? – İndi mən durduğum
yer”. “ – Göydə nə qədər ulduz var? – Mənim eşşəyimin tükü
qədər”. Özünü ölülüyə və dəliliyə vuran Molla Nəsrəddin, heç
şübhəsiz, oyun oynayır. Gülmək və güldürmək üçün olan bu
oyunda ciddi olmaq, ağıllı adam ədası nümayiş etdirmək Molla
Nəsrəddinin yox, onun güldüyü, məsxərəyə qoyduğu dayaz
adamların işidir. Bəli, Molla Nəsrəddinin ətrafında ağıldan day-
az adamlar necə var, o şəkildə görünmək istəmirlər. Ağılsız
adam özünü alim kimi qələmə verir, vücudu üç qəpiyə dəy-
mədiyi halda qazi, vali, hətta padşah mərtəbəsinə yüksələn adam
özünü alicənab şəxs kimi göstərmək istəyir. Heç nə və heç kəs
öz yerində olmursa, demək, ətraf mühitdə özünü gizlətmək və
başqalaşmaq oyunu gedir. Və Molla Nəsrəddin məhz bu oyuna
qoşulur. Amma başqalarından fərqli olaraq, Molla Nəsrəddin ali-
cənab şəxs yox, nanəcib şəxs qiyafəsini seçir və bu qiyafədə gö-
rünməyə başlayır. Nanəcib şəxs qiyafəsində görünmək alicənab
şəxs qiyafəsində görünənləri məsxərəyə cəlb etməyin əlverişli
vasitəsinə çevrilir.
Molla Nəsrəddinin ikiləşmə oyununun dondan-dona,
cilddən-cildə girən ətraf mühitə adekvat cavab olduğunu nəzərə
alıb “Dəli yığıncağı”nda, ondan əvvəl isə “Ölülər”də bu oyunun
hansı şəkildə getdiyinə qısa nəzər salaq. “Ölülər”də alicənab
şəxs qiyafəsində görünməyin ən böyük ustası, şübhəsiz, Şeyx
Nəsrullahdır. Tək olub, öz-özünə danışdığı bir səhnədə Şeyx
Nəsrullah kimliyini, hansı məzhəbə qulluq etdiyini açıq-aydın
bildirir: “Camaatın qabağında mən özümü naxoşluğa vuranda
Şeyx Əhməd həmişə elə bilir ki, mən adamları ələ salıram;
amma bu biçarənin heç xəyalına gələ bilməz ki, mənim mərəzim
çox şiddətli mərəzdir” (175a, 407-408). Şəhvət düşkünü olan
201
Şeyx Nəsrullah öz istəyini vaxt itirmədən, dərhal ona görə
həyata keçirə bilir ki, o, özünün Allah adamı olduğuna Hacı
Həsənləri tam inandıra bilir. İnam (və qorxu) o qədər dərindir ki,
Şeyxin hər gecə bir qız siğə eləməsini Hacı Həsənlər “Allah ada-
mının savab iş görməsi” kimi qiymətləndirməyə məhkumdurlar.
Şeyx Nəsrullah kimi bir əjdaha ilə hakim və məhkum münasibə-
tində olan, başını itirib qarabasma halları keçirən Hacı Həsən-
lərin həmin məqamda (yəni İsfahan lotusunun əsarətində olduğu
bir vaxtda) alicənab şəxs qiyafəsində görünməsi xeyli çətinləşir.
Dona girməyin böyük ustası (Şeyx Nəsrullah) dona girməyin
qismən zəif nümayəndələrini vurub sıradan çıxarır. Şeyx Nəsrul-
lah vahiməsi Hacı Həsənlərin bütün paxırının açılmasına səbəb
olur. Paradoksal vəziyyət yaranır. İskəndərə lazım olan nəticə
(pərdənin götürülməsi və hər şeyin olduğu kimi görünməsi)
Şeyx Nəsrullah vasitəsilə mümkün olur.
Oxşar vəziyyətə “Dəli yığıncağı”nda da rast gəlirik. Molla
Abbasa lazım olan nəticə (Fazil Məhəmmədlərin paxırının açıl-
ması və hər kəsin necə var, o şəkildə görünməsi) Həzrət Əşrəfin
dəliləri sağaltmaq oyunu sayəsində mümkün olur. Xalqın dilini
bilməyən hakimin xalqın dərdinə çarə qılmaq oyunu (əslində isə
pul qazanmaq məqsədinə xidmət edən bir oyun) Fazil Məhəm-
mədlərin kürkünə birə salır. Oyun başlanan dəqiqədən Fazil Mə-
həmmədlərin beynini məşğul edən yalnız və yalnız dəli məsələsi
olur. Fazil Məhəmmədlər dəli qardaşların arvadlarını ələ ke-
çirmək tədbirlərini sürətləndirərkən dondan-dona, cilddən-cildə
girməyin neçə-neçə səhnəsi ilə qarşılaşırıq. Belə səhnələrdə
başqalaşmağın ən başlıca üsulu Allah, peyğəmbər və imam adın-
dan danışmaq olur. Pırpız Sonanın “mən imam sahibbəzzəmanı
axtarıram”, “mən imam sahibbəzzəmana ərə gedəcəyəm” sözlə-
rinin müqabilində Fazil Məhəmməd özünü imamın nümayəndəsi
elan edir: “Qızım, mən özüm imamın naibiyəm, mənim sözün
imamın sözüdü”(175a, 534). Fazil Məhəmməd bu cür sözləri
elə-belə demir. Hönkür-hönkür ağlaya-ağlaya deyir. Böyük coş-
qunluq və bəlağətlə moizə eləmək, arada göz yaşı axıdıb qulaq
202
asanları ehtizaza gətirmək məharətinə görə Fazil Məhəmməd
müəyyən qədər Şeyx Nəsrullahı yada salar.
Dəli qardaşların arvadlarına göz dikən başqa mötəbər şəxs-
lər də Fazil Məhəmməd kimi davranıb əsl simalarını möminlik
pərdəsi altında gizlədirlər. Qardaşı Sərsəm Heydərin arvadına
göz dikən Kərbəlayi Türbətin, qardaşı Həmzad Qurbanın arva-
dına göz dikən Məkkə Məhəmmədin əlindən təsbeh, dilindən
“sübhanallah” kəlməsi düşmür.
Əsl simasını məharətlə gizlədib çirkin əməllərdən çıxan
Fazil Məhəmmədlər arasında Molla Abbasın mövqeyinin nədən
ibarət olduğunu aydınlaşdırmağa çalışaq.
Qardaşı Fazil Məhəmməd kimi, Molla Abbas da ruhanidir.
Amma Fazil Məhəmməddən fərqli olaraq, Allah, peyğəmbər və
imam adından danışıb əlaltından şəxsi istəklərini həyata ke-
çirmək Molla Abbasın bacarmadığı bir işdir. Fazil Məhəmməd-
dən fərqli olaraq, Molla Abbas xurafatı həqiqət adına beyinlərə
yeritməyi vicdanına sığışdırmır. Bu vəziyyətdə ya susmalısan,
ya da vicdanın səsinə qulaq asıb öz sözünü deməlisən. Molla
Abbas öz sözünü deyə bilirmi? Suala cavab verməmişdən qabaq
əli təsbehli və ağzı dualı möminlərin bir-iki sözünü xatırladaq:
“And olsun Allaha, şeytan deyir vur başı-gözü yarılsın” (175a,
540). “And olsun Fatimeyi-Zəhraya, səni bu küçədə yıxıb o qə-
dər ayaqlaram ki, beynin torpağa qarışar!” (175a, 541). Bu cür
qəzəb və hədə-qorxu müqabilində Molla Abbasın xurafatı xu-
rafat adlandırıb ondan (xurafatdan) açıq-aşkar şəkildə danışması
baş tutan sevda deyil. Əlac eyhamlarla, atmacalarla danışmağa
qalır. Eyhamlarla, atmacalarla danışan Molla Abbas özünü dəli-
liyə vurmaq yolunu Pırpız Sona dəli olandan sonra seçməli olur.
Bu yolu seçməkdə Molla Abbasın bir məqsədi dəli arvadını qo-
rumaqdırsa, bir məqsədi də öz sərbəstliyini təmin etməkdir.
Molla Nəsrəddinin özünü dəliliyə vurması ilə Molla Abba-
sın özünü dəliliyə vurması arasında oxşarlıq göz qabağındadır.
Molla Nəsrəddində olduğu kimi, Molla Abbasda da dəli qiyafə-
sinə girmək ətraf adamların mötəbər şəxs donuna girməsinə bir
cavabdır. Fazil Məhəmmədlər mötəbər şəxs donuna girib ən
203
yuxarı mərtəbələrə can atırlarsa, Molla Abbas da dəli qiyafəsinə
girib həyatın dibinə enir, aşağılardan da aşağıda dayanan bir
dəstə xəstəyə qoşulur. Dəlilərə qoşulub onlarla birlikdə səfil-sər-
gərdan küçələri dolaşması Molla Abbasa dəli dilində camaatı
bəzi mətləblərdən hali etmək imkanı verir. Molla Abbasın ca-
maata dedikləri, təbii ki, möminlər arasında qəzəblə qarşılanır.
Möminlərdən Hacı Mədinə adlı biri deyir: “… bu babi oğlu babi
dünən küçədə camaatı başına yığıb, həzrətin tuman bağına lağ
eliyir ki, guya nəüzibillah, həzrət eşiyə çıxanda tuman bağını
tapşırardı sarbanına. Və çün tuman bağı da xeyli qiymətli imiş,
onun üçün də sarbanın gözü düşür tuman bağına və küffarın
qoşunu həzrəti şəhadətə yetirəndən sonra, sarban gəlir haman
tuman bağını həzrətin tumanından çıxartsın, həzrət əvvəl sağ əli-
ni, sonra sol əlini qoyur tuman bağının üstə, amma o haramzada
həzrətin əllərini kəsib, tuman bağını qəsb eləyir” (175a, 541).
Həzrətin tuman bağına aid lağlağı sözləri ruhani qiyafəsində
məscid minbərindən söyləmək ağıla sığmayan bir işdir. Dəli
qiyafəsində isə nə istəsən, danışa bilərsən. Məsciddə gülmək
şeytan əməli sayıldığı halda, küçə-bacada qarnın yırtılacan gülə
bilərsən. Özün ruhani ola-ola baş ruhani Fazil Məhəmmədin
moizəsinə şəkk eləmək nəticədə “səngsar” (daş-qalaq) olmaq de-
məkdir. Dəli qiyafəsində isə Fazil Məhəmmədin qabağında ma-
yallaq aşa, onun moizəsinə öz münasibətini bu yolla bildirə
bilərsən. Fazil Məhəmmədin imamın ilahi qüdrətinə həsr olunan
və özünün şəxsi istəyinə yönələn son moizələrindən biri belədir:
“…həzrət sahibül – əsr vəzzəman cümə günü Qaf dağının
dalından min övladı ilə düşmənin qabağına davaya çıxıb, elani-
müharibə edəcək… həzrətin ümmətinin törəyib artmağına böyük
zərurət müşahidə olunur… Bu vilayətdə olan dəli kişilərin öv-
rətləri bir surətdə ki… ərlərindən boş və azaddırlar, gərək öz ər-
lərinin qardaşlarına siğə olub, bu kəcavələrə əyləşsinlər, həzrətin
ziyarətinə müşərrəf olsunlar. Zəmani ki, həmin dəli kişilərin öv-
rətləri öz dəli ərlərinin qardaşlarına siğə oldular, xudavəndə –
zülcəlalın qüdrəti ilə bu övrətlərdən (dəlilərin üç övrətinə işarə
edir) yetmiş günün ərzində yetmiş min övlad ərsəyə gələcək və
204
bunlar o büzürgüvarın köməyinə gedəcəklər” (175a, 551-552).
Ağlı üstündə olanların hamısı bu moizəyə huş-guşla qulaq asır
və Fazil Məhəmmədin buyruğuna əməl edilməsini müqəddəs
borc bilir. Fazil Məhəmmədin dediklərinə Quran ayəsi kimi ba-
xanlar arasında dəlilərin arvadları da var. Həmin arvadlar Fazil
Məhəmmədin sözü tamama yetməmiş – siğə mərasimini gözlə-
mədən kəcavələrə tərəf cumurlar. Yəni “istədiyin yar idi, yetirdi
pərvərdigar” mənzərəsinin şahidi oluruq. Başa düşürük ki, öz
qayınlarına siğə olunmaq buyruğu dəli arvadlarının canına yağ
kimi yayılır. Siğə məsələsi dəli arvadlarının o qədər ürəyincədir
ki, hətta balalarının sahibsiz qalması belə onları (məsələn, Həm-
zad Qurbanın arvadı Səkinəni) yolundan saxlaya bilmir.
Həzrətin min övlad ilə düşmən qabağına davaya çıxmasına,
öz dəli ərlərinin qardaşlarına siğə olunan üç arvaddan yetmiş
gün ərzində yetmiş min övlad ərsəyə gələcəyinə qah-qah çəkib
gülən yalnız Molla Abbas və onun dəli yoldaşlarıdır.
Bəs dəli arvadlarının öz qayınlarına siğə olunması oyununa
Pırpız Sonanın münasibəti necədir? Bu oyunda Fazil Məhəmməd
əsas niyyətinə – Pırpız Sonanı öz caynağına keçirmək istəyinə
çata bilirmi?
Fazil Məhəmməd deyir: “Bəli, məlumdur ki, bu vilayətdə
hamıdan artıq dəliliyi ilə şöhrət qazanan mənim bədbəxt bəra-
dərim dəli Molla Abbasdır ki, onun biçarə övrəti Pırpız Sonanı
həzrətin ziyarətgahına aparmaq zəhməti mənim öhdəmə mü-
həvvəl olunubdu… Daxil olsun kəcavəyə qol-qıçı açıq, mömin
bəndələrin nəzərində küçə və bazarda dolanan Pırpız Sona”
(175a, 556) Fazil Məhəmmədin və başqa möminlərin gözləmə-
diyi bir vəziyyət yaranır – Pırpız Sona kəcavəyə tərəf getmir və
bu azmış kimi dəhşətli sözlər deyir: “Molla Abbas, qorxuram!
Molla Abbas, məni tut, mən qorxuram! Molla Abbas, o arvadlar
ki, öz ərlərini tullayıb, ərlərinin qardaşlarına qoşulub gedirlər, o
arvadların ucundan qorxuram dünya və aləm dağıla, külli-kufan
ola. Molla Abbas, qorxuram ulduzlar yerə tökülə. Vay, nələr
gördüm, Molla Abbas!” (175a, 556). Əsər boyu davam edən
ağıllı və dəli qarşılaşması bu səhnədə özünün ən təsirli nöqtəsinə
205
çatır. Bu səhnə bir daha göstərir ki, ağıllı və dəli qarşılaşmasını
müəllif vələdüzzinalıqla sadədilliyin, riyakarlıqla riyasızlığın,
idbar güclə bədbəxt gücsüzlüyün qarşılaşması kimi təqdim edir.
Bəli, səfil-sərgərdan kökə düşüb küçələri dolaşan Pırpız Sonalar
arxasız-köməksiz, bədbəxt adamlardır. Amma onlar hər cür ra-
hatlıqlarını itirsələr də, adamlıqlarını itirməyiblər. Molla Abbas
adamlıqlarını itirib, hər cür əxlaqsızlığı özlərinə rəva bilən Fazil
Məhəmmədlər arasında olmaqdansa, riyakarlıq nədir bilməyən
Cinni Mustafalar arasında olmağı daha şərəfli yol hesab edir.
Molla Abbas Fazil Məhəmmədin kəcavəsinə tərəf getməyən Pır-
pız Sonaya deyir: «İndi ki, getmədin, getmə, qoy o …qayın-bal-
dızlar əyləşsinlər kəcavələrə və yetmiş günün ərzində həzrətin
qoşunundan ötəri yetmiş min övlad əmələ gətirsinlər və həzrətin
düşmənini səğərin dib-bucağına vasil eləsinlər. Gedək biz də öz
yoldaşlarımızın içində qalaq. Doğrudur, onlar həzrətin zühuruna
inanmırlar, həzrətin zühurunda mayallaq aşırlar, amma heç ol-
masa, səni də çimdikləmirlər» (175a, 557). Pırpız Sonanı hər für-
sət düşdükcə çimdikləyən, ona canavar iştahası ilə tamah salan,
əlbəttə, Fazil Məhəmməd və onun mömin yoldaşlarıdır. Amma
burada bir suala da cavab vermək lazım gəlir: dəli qardaşların
arvadlarını siğə eləmək həzrətin ziyarətinə gedənlərin hamısı-
namı aiddir? Xeyr, hamısına aid deyil. Sadəcə olaraq, möminlər-
dən dördü – Fazil Məhəmməd, Hacı Bağdad, Kərbəlayı Türbət
və Məkkə Məhəmməd dəli qardaşların arvadlarını siğə eləmək
məsələsini ziyarət fürsətindən istifadə etməklə həyata keçirmək
istəyir. Siğə məsələsi baş tutmasa belə kəcavə yola düşməli və
həzrəti ziyarət etmək kimi müqəddəs vəzifə yerinə yetirilməlidir.
Və bu səhnədə müəllifin bir niyyəti qardaş arvadına göz dikən-
lərin mənəviyyatsızlığını diqqətə çatdırmaqdırsa, bir niyyəti də
amorallığın anormallığa, anormallığın amorallığa qatışıb gülməli
və ağlamalı bir vəziyyət yaratdığını göstərməkdir. Bu niyyətlə
müəllif xatırlatdığımız detallarla yanaşı, Çavuşun bir xurcun in-
san sümüyünü həzrətin türbəsinə aparması detalından da istifadə
edir. Doktor Lalbyuz ata yüklənmiş bir xurcun insan sümüyünü
görüb təəccüb içində gözləri bərələ qalanda Çavuş Ələlfəlah
206
sümük əməliyyatının hansı dərin mənalar daşıdığını belə izah
edir: “Cənab həkim, bu sümüklər cənnət-məkan atamın sümük-
ləridi… Bu sümükləri aparıram ətabəti-aliyata həzrətin türbəti-
mübarəklərinə tapşıram” (175a, 554). Əzizlərinin sür-sümüyünü
aparıb həzrətin qəbri yanında dəfn etməkdə Çavuş Ələlfəlahların
əsas niyyəti, yəqin ki, əsl mömin olduqlarını nümayiş etdir-
məkdir. Amma bu möminlik o qədər əndazədən çıxır ki, Ələl-
fəlahların dəli olduqlarına doktor Lalbyuzun zərrə qədər şübhəsi
qalmır.
Şəhər hakimi Həzrət Əşrəf kimi, doktor Lalbyuz da bədii
funksiyaca “Ölülər”dəki Şeyx Nəsrullaha bir az oxşar obrazdır.
Şeyx Nəsrullahın ölü diriltmək sərgüzəşti “diri ölülər”lə həqiqi
ölülərin müqayisəsinə necə kömək edirsə, doktor Lalbyuzun da
dəli sağaltmaq sərgüzəşti “ağıllı dəlilər”lə həqiqi dəlilərin müqa-
yisəsinə elə kömək edir. Və müqayisədə doktor Lalbyuzun gəl-
diyi qənaət (Fazil Məhəmmədlərin ağıldan kənar hərəkətlər et-
məsi barədə qənaət) son nəticədə oxucu və tamaşaçı qənaətinə
də çevrilir. Bu qənaətə əsərin lap axırında Molla Abbasın sözləri
ilə nöqtə qoyulur. Molla Abbas ziyarətə yola düşənləri nəzərdə
tutub deyir: “…indi mən həzrət sahibül-əsr vəzzəmanın xidməti-
nə müşərrəf olan bu camaatın hərəkətinə diqqət ilə tamaşa edib
deyirəm: Vallah və billah, biz “dəli yığıncağına” düşmüşük»
(175a, 557). Deməli, “dəli yığıncağı” dedikdə əsərdə daha çox
“ağıllı dəlilər” nəzərdə tutulur. O ki qaldı əsl dəlilərə, onlar
“ağıllı dəlilər”i daha yaxından tanıtmaqda əvəzsiz rol oynayır.
Maraqlıdır ki, Molla Abbas ikiləşdiyi kimi, həqiqi dəlilər
də ikiləşirlər. Molla Abbas idrak sahibi ola-ola dəlilik donuna
girdiyi kimi, həqiqi dəlilər də ən həlledici məqamlarda “ağıl” və
vicdan nümayiş etdirirlər. “Ağıllı dəlilər”in ağıldan kənar hərə-
kətlərinə Molla Abbasla bir yerdə qah-qah çəkib gülmək və
qardaş arvadlarını siğə eləmək əxlaqsızlığına Molla Abbasla bir
yerdə ağlamaq həqiqi dəlilərin “ağıl” və əxlaq nümayiş etdirmə-
sinin səciyyəvi ifadəsidir. Əlbəttə, Molla Abbas və həqiqi dəli-
lərin ikiləşməyi Fazil Məhəmmədlərin ikiləşməyindən fərqli
207
mahiyyət daşıyır. Fazil Məhəmmədlərin ikiləşməyi üzdə bir cür,
əməldə başqa cür olmaq təzahürüdür və bu ikiləşməyin mayası
riyakarlıqdan yoğrulub. Molla Abbas və həqiqi dəlilərin isə riya-
karlığından, üzdə bir cür, əməldə başqa cür olmasından söhbət
belə gedə bilməz. Dəli ona görə dəlidir ki, o, riya nədir, yalan
nədir – bilmir və onun sözündə, əməlində boya deyilən şeydən
əsər-əlamət belə olmur. Molla Abbasa gəlincə, bir daha qeyd
olunmalıdır ki, ruhani libasını bir kənara atıb, dəli libası gey-
məkdə onun bir niyyəti də əyri əməldən və saxta sözdən qaç-
maqdır. Əyri əməl və saxta sözdən qaçıb dəlilər içində pənah
tapmaqla Molla Abbas ağıllı və dəli çərçivələrini dağıdıb tökür,
oxucu və tamaşaçını doktor Lalbyuzun cavab axtardığı “ağıllı
kimdir, dəli kim?” sualı qarşısında qoyur.
Yeri gəlmişkən qeyd edək ki, ağıllı və dəli yerdəyişməsi, yə-
ni ağıllının dəli, dəlinin də ağıllı yerində görünməsi C.Məmməd-
quluzadənin Sovet dövründə qələmə aldığı başqa pyesində – “Ər”
komediyasında da özünü qabarıq şəkildə göstərir. Amma biz hə-
min əsərə ayrıca toxunmağı başqa bir vaxta, başqa bir yazıya sax-
layıb, “Ölülər” və “Dəli yığıncağı” ilə bağlı fikirlərimizi yekun-
laşdırmaq istəyirik.
Yekun olaraq bildiririk ki, “Ölülər” və “Dəli yığıncağı”
tragikomediyalarında obrazın ikiləşməsi xalq gülüş mədəniyyə-
tində obrazın ikiləşməsi ilə yaxından səsləşir. Səsləşmə, hər şey-
dən qabaq, baş qəhrəmanların Molla Nəsrəddinsayaq davranma-
sında özünü göstərir. Molla Nəsrəddin kimi hərəkət edərək Kefli
İskəndər “diri ölülər” arasında ölü qiyafəsini, Molla Abbas isə
“ağıllı dəlilər” arasında dəli qiyafəsini seçməli olur. İdrak sahi-
binin ölü və dəli kimi davranması dondan-dona girən, neçə-neçə
sifəti olan ətraf mühitin iç üzünü açmağa, düşüncə adamı ilə
kütlə arasındakı münasibətlərin gülməli və ağlamalı cəhətlərinin
dərinliklərinə enməyə yaxından kömək edir.
208
QAYNAQLAR
Azərbaycan dilində
1. Abbasov İ. Azərbaycan folkloru XIX əsr erməni mənbələ-
rində. Bakı: “Elm”, 1977, 156 s.
2. Abdulla B. Azərbaycan mərasim folkloru. Bakı: Qismət,
2005, 208 s.
3. Ağayev İ. “Molla Nəsrəddin”in poetikası. Bakı: Elm, 1985,
184 s.
4. Abdulla K. Sirr içində dastan və yaxud gizli Dədə Qorqud-
2. Bakı: Yeni Nəşrlər Evi, Elm, 1999, 288 s.
5. Abıyev A. Müqəddimə // Bəktaşi lətifələri və əhvalatları.
Bakı: Azərbaycan Bədii Tərcümə və Ədəbi Əlaqələr
Mərkəzi, 1992, s. 3-6
6. Acalov A. “Dəli Domrul” boyunun kökləri və mifoloji
simvolikası // Azərbaycan filologiyası məsələləri. Bakı:
Elm, 1983, s.222- 236
7. Acalov A. Ön söz // Azərbaycan mifoloji mətnləri. Bakı:
Elm, 1988, s. 7-34
8. Axundov M.F. Bədii və fəlsəfi əsərləri. Bakı: Yazıçı, 1987,
368 s.
9. Allah yıxan evi qızlar tikər. Nağıllar / Toplayıb tərtib
edənlər O.Əliyev, R.Xəlilov. Bakı: Yazıçı, 1994, 304 s.
10. Allahverdiyev M. Azərbaycan xalq teatrı tarixi. Bakı:
Maarif, 1978, 235 s.
11. Anar. Türk dünyasının nadir söz abidəsi // Kitabi-Dədə
Qorqud ensiklopediyası, I c. Bakı: Yeni Nəşrlər Evi, 2002,
s.16-23
12. Arif M. Gülüş gözəllikdir // S.Rəhman haqqında məqalələr
və xatirələr. Tərtib edənlər E.Sabitoğlu, A.Səfiyev. Bakı:
Qapp-Poliqraf, 2002, s. 8-12
13. Arif M. Azərbaycan xalq teatrı // Seçilmiş əsərləri: 3
cilddə, III c. Bakı: Elm, 1970, s. 49-63
209
14. Aslanov E. El-oba oyunu, xalq tamaşası. Bakı: İşıq, 1984,
275 s.
15. Aşıq Ələsgər. Şerlər və rəvayətlər / Toplayanı İ.Ələsgərov,
tərtib edənlər M.H.Təhmasib, Ə.Axundov. Bakı:
Azərbaycan. EA Nəşriyyatı, 1963, 490 s.
16. Ayrım bəzəmələri / Toplayıb tərtib edəni V.Vəliyev. Bakı:
Gənclik, 1983, 164 s.
17. Azərbaycan dastanları: 5 cilddə, I c. / Tərtib edənlər
M.H.Təhmasib, Ə.Axundov. Bakı: Lider Nəşriyyat, 2005,
392 s.
18. Azərbaycan folkloru antologiyası: 2 kitabda, I kitab /
Tərtib edəni Ə.Axundov. Bakı: Azərbaycan EA Nəşriyyatı,
1968, 301 s.
19. Azərbaycan folkloru antoloiyası: I kitab, Naxçıvan folkloru
/ Tərtib edənlər T.Fərzəliyev, M.Qasımlı. Bakı: Sabah,
1994, 388 s.
20. Azərbaycan folkloru antologiyası: II kitab, İqar-Türkman
folkloru / Tərtib edənlər Q.Paşayev, Ə.Bəndəroğlu. Bakı:
Ağrıdağ, 1999, 468 s.
21. Azərbaycan folkloru antologiyası: IV kitab, Şəki folkloru, I
c. / Tərtib edənlər H.Əbdülhəlimov, R.Qafarlı, O.Əliyev,
V.Aslan. Bakı: Səda, 2000, 498 s.
22. Azərbaycan folkloru antologiyası: V kitab, Qarabağ
folkloru / Toplayanlar İ.Abbaslı, T.Fərzəliyev, N.Nazim,
tərtib edən İ.Abbaslı. Bakı: Səda, 2000, 414 s.
23. Azərbaycan folkloru antologiyası: XI kitab, Şirvan folkloru
/ Toplayanı S.Qəniyev, tərtib edənlər H.İsmayılov,
S.Qəniyev. Bakı: Səda, 2005, 443 s.
24. Azərbaycan folkloru antologiyası: XII kitab, Zəngəzur
folkloru / Toplayanlar V.Nəbioğlu, M.Kazımoğlu,
Ə.Əsgər, tərtib edənlər Ə.Əsgər, M.Kazımoğlu. Bakı:
Səda, 2005, 464 s.
25. Atalar sözü / Toplayanı Ə.Hüseynzadə, tərtib edəni
H.Qasımzadə. Bakı: Yazıçı, 1985, 690 s.
210
26. Azərbaycan klassik ədəbiyyatı kitabxanası: 20 cilddə, I c.
Xalq ədəbiyyatı / Tərtib edənlər T.Fərzəliyev, İ.Abbasov.
Bakı: Elm, 1982, 510 s.
27. Azərbaycan məhəbbət dastanları / Tərtib edənlər
M.H.Təhmasib, T.Fərzəliyev, İ.Abbasov, N.Seyidov. Bakı:
Elm, 1979, 504 s.
28. Azərbaycan mifoloji mətnləri / Tərtib edəni A.Acalov.
Bakı: Elm, 1988, 196 s.
29. Azərbaycan nağılları: 5 cilddə, I c. / Tərtib edəni
M.H.Təhmasib. Bakı: Azərbaycan EA Nəşriyyatı, 1960,
325 s.
30. Azərbaycan nağılları: 5 cilddə, II c. / Tərtib edəni Ə.
Axundov. Bakı: Azərbaycan EA Nəşriyyatı, 1961, 374 s.
31. Azərbaycan nağılları: 5 cilddə, III c. / Tərtib edəni
Ə.Axundov. Bakı: Azərbaycan EA Nəşriyyatı, 1962, 282 s.
32. Azərbaycan nağılları: 5 cilddə, IV c./ Tərtib edəni
N.Seyidov. Bakı: Azərbaycan EA Nəşriyyatı, 1963, 287 s.
33. Azərbaycan nağılları: 5 cilddə, V c. / Tərtib edəni
Ə.Axundov. Bakı: Azərbaycan EA Nəşriyyatı, 1964, 288 s.
34. Azərbaycan nağılları: 2 cilddə, II c. / Toplayıb tərtib edəni
Ə.Axundov. Bakı: Azərbaycan Dövlət Nəşriyyatı, 1970,
325 s.
35. Azərbaycan xalq əfsanələri / Toplayıb tərtib edəni
S.Paşayev. Bakı: Yazıçı, 1985, 286 s.
36. Bayat F.Xoca Əhməd Yəsəvi və xalq sufizminin bəzi
problemləri. Bakı: Ağrıdağ, 1997, 101 s.
37. Bəhlul Danəndə lətifələri / Toplayıb tərtib edəni
N.Seyidov. Bakı: Azərnəşr, 1988, 86 s.
38. Bəktaşi lətifə və əhvalatları / Tərtib edəni A.Abıyev. Bakı:
Azərbaycan Bədii Tərcümə və Ədəbi Əlaqələr Mərkəzi,
1992, 136 s.
39. Bəydili C. Dəli, dəlilər // Kitabi-Dədə Qorqud ensiklo-
pediyası: 2 cilddə, II c. Bakı: Yeni Nəşrlər Evi, 2000, s. 84
40. Bəydili C.Türk mifoloji sözlüyü. Bakı: Elm, 2003, 418 s.
211
41. Bu yurd bayquşa qalmaz. Folklor nümunələri / Toplayıb
tərtib edənlər V.Nəbioğlu, M.Qaradaşlı, Ə.Əsgər. Bakı:
Yazıçı, 1995, 240 s.
42. Cavid H. Əsərləri: 4 cilddə, II c. Bakı: Yazıçı, 1982, 394 s.
43. Cavid H. Əsərləri: 4 cilddə, III c. Bakı: Yazıçı, 1984, 377 s.
44. Cəfər M. Mütəfəkkirin şəxsiyyəti. Bakı: Azərnəşr, 1966,
214 s.
45. Cəfərli M. Azərbaycan məhəbbət dastanlarının poetikası.
Bakı: Elm, 2000, 265 s.
46. Cəfərov N. "Kitabi-Dədə Qorqud"da islama keçidin
poetikası. Bakı: Yeni Nəşrlər Evi, Elm, 1999, 60 s.
47. Cəfərov N. Azərbaycanşünaslığa giriş. Bakı: AzAtam,
2002, 600 s.
48. Dava yorğan davasıymış. Molla Nəsrəddin lətifələri /
Tərtib edəni B.Abdulla. Bakı: Yazıçı, 1996, 272 s.
49. Dünya xalqlarının mifləri və əfsanələri / Tərtib edəni
A.Məmmədov, tərcümə edənlər Ç.Əlioğlu, A.Məmmədov,
A.Acaloğlu. Bakı: Çaşıoğlu, 2004, 352 s.
50. Əbülqazi Bahadır xan. Şəcəreyi-tərakimə / Tərcümə edəni
İ.Osmanlı. Bakı: Azərbaycan Milli Ensiklopediyası
Nəşriyyat – Poliqrafiya Birliyi, 2002, 146 s.
51. Əfəndiyev A. Müdriklik səlahiyyəti. Bakı: Gənclik, 1976,
192 s.
52. Əfəndiyev P. Azərbaycan şifahi xalq ədəbiyyatı. Bakı:
Maarif, 1981, 403 s.
53. Əhmədov B. Azərbaycan satirasının inkişaf problemləri.
Bakı: 2000, 296 s.
54. Əlişir Nəvai haqqında rəvayətlər / Tərcümə edəni F.Bayat.
Bakı: Yazıçı, 1994, 112 s.
55. Əliyev K. H.Cavid və xalq dramı // Hüseyn Cavidin
şəxsiyyəti və poetikası. Bakı: Yazıçı, 1997, s. 30-32.
56. Əliyev K. Azərbaycan romantizminin poetikası. Bakı: Elm,
2002, 272 s.
212
57. Əliyev K. “Dəli Domrul” boyu eposun strukturunda təsa-
düfdür, yoxsa zərurət? // “Dədə Qorqud” elmi-ədəbi top-
lusu, 2002, №4, s. 14-25
58. Əliyev O. Azərbaycan nağıllarının poetikası. Bakı: Səda,
2001, 191 s.
59. Əliyev R. Mif və folklor: genesizi və poetikası. Bakı: Elm,
2005, 224 s.
60. Əmrahoğlu A. “Aldanmış kəvakib”də mifik dünyagörüşü //
“Azərbaycan” jurnalı,  1987, №12, s. 26-30
61. Əmrahoğlu A. Ön söz // Dünya xalqlarının əfsanələri.
Tərtib edənlər A.Məmmədov, A.Acalov, Ç.Əlioğlu. Bakı:
Gənclik, 1990, s. 3-12
62. Əmrahoğlu A. Epik sözün poetik gücü. Bakı: Elm, 2000,
212 s.
63. Əsgərov Ə. Azərbaycan sehrli nağıllarında qəhrəman
(səciyyəsi və mənşəyi). Namizədlik dissertasiyası. Bakı:
1992, 164 s.
64. Əsgər Ə., Qıpçaq M. Türk savaş sənəti. Bakı: Yazıçı,
1996, 176 s.
65. Əylisli Ə. Seçilmiş əsərləri: 2 cilddə, I c. Bakı: Azərnəşr,
1987, 479 s.
66. Fərzəliyev T. Azərbaycan xalq lətifələri. Bakı: Elm, 1971,
123 s.
67. Fərzəliyev T. Lətifələrdən yazılı ədəbiyyatda istifadə //
Azərbaycan şifahi xalq ədəbiyyatına dair tədqiqlər, IV
kitab. Bakı: Elm, 1975, s. 58-91
68. Fərzəliyev T. Sovet folklorşünaslığında xalq yumoru və
satirası probleminin öyrənilməsi və tədqiqi məsələsinə dair
// Azərbaycan şifahi xalq ədəbiyyatına dair tədqiqlər, V
kitab. Bakı: Elm, 1977, s. 151-161
69. Fərzəliyev T. Azərbaycan atalar sözü və məsəllərinin özü-
nəməxsusluğu və bəzi digər xüsusiyyətlərinə dair // Azər-
baycan şifahi xalq ədəbiyyatına dair tədqiqlər, VI kitab.
Bakı: Elm, 1981, s. 26-49
213
70. Fərzəliyev T. Azərbaycan folklorunda xalq dram və oyun
tamaşaları // Azərbaycan şifahi xalq ədəbiyyatına dair
tədqiqlər, VII kitab. Bakı: Elm, 1987, s. 3-38
71. Göyər, səmənim, göyər. Folklor nümumələri / Tərtib edəni
B.Abdulla. Bakı: Gənclik, 1993, 184 s.
72. Hacıbəyov Ü. "Molla Nəsrəddin" // Seçilmiş əsərləri. Bakı:
Yazıçı, 1985, s. 521-522
73. Hacılı A. Mifopoetik təfəkkür fəlsəfəsi. Bakı: Mütərcim,
2002, 164 s.
74. Hacılar V. Gürcüstanda türk xalq ədəbiyyatı ənənələri.
Bakı: Səda, 2005, 303 s.
75. Hacıyev T. Sabir: qaynaqlar və sələflər. Bakı: Yazıçı,
1980, 175 s.
76. Hacıyev T. Dədə Qorqud: dilimiz, düşüncəmiz. Bakı: Yeni
Nəşrlər Evi, Elm, 1999, 216 s.
77. Haqverdiyev Ə. Azərbaycada teatr // Seçilmiş əsərləri: 2
cilddə, II c. Bakı: Azərbaycan Dövlət Nəşriyyatı, 1957, s.
388-404
78. Həbibbəyli İ. Cəlil Məmmədquluzadə: mühiti və müasir-
ləri. Bakı: Azərbaycan Dövlət Nəşriyyatı, 1997, 683 s.
79. Həkimov M. Xalq mövsümləri və aşıq sənəti // Azərbaycan
şifahi xalq ədəbiyyatına dair tədqiqlər, IV kitab. Bakı:
Azərbaycan EA Nəşriyyatı, 1975, s. 129-144
80. Həkimov M. Aşıq sənətinin poetikası. Bakı: Səda, 2004,
609 s.
81. Həqqi B. “Koroğlu”: tarixi-mifoloji gerçəklik. Bakı:
Nurlan, 2003, 316 s.
82. Həsənova L. Azərbaycan satirik məişət nağılları. Bakı:
Yazıçı, 1989, 84 s.
83. Hüseynoğlu K. Qədim Turan: mifdən tarixə doğru //
Azərbaycan şifahi xalq ədəbiyyatına dair tədqiqlər, XVII
kitab. Bakı: Səda, 2005, s. 21-69
84. Hüseynoğlu K. Azərbaycan şer mədəniyyəti. Bakı: Ozan,
1996, 88 s.
214
85. Xalqımızın deyimləri və duyumları / Toplayıb tərtib edəni
M.Həkimov. Bakı: Maarif, 1986, 392 s.
86. Xəlilov A. Mahmud Kaşqarlının “Kitabi divani lüğət-it
türk” əsərində paremioloji vahidlərin struktur-semantik
təhlili. Namizədlik dissertasiyasının avtoreferatı. Bakı,
2005, 30 s.
87. Xəlilov R. Azərbaycan və ərəb nağıllarında dualist ide-
yanın inkişafı // Azərbaycan şifahi xalq ədəbiyyatına dair
tədqiqlər, V kitab. Bakı: Elm, 1977, s. 162-173
88. Xürrəmqızı A. Azərbaycan mərasim folkloru. Bakı: Səda,
2002, 210 s.
89. İbrahimov İ. Atalar sözü və məsəllər // Azərbaycan şifahi
xalq ədəbiyyatına dair tədqiqlər, I kitab. Bakı: Azərbaycan
EA Nəşriyyatı, 1961, s. 118-177
90. İmanov M. Azərbaycan xalq gülüşünü öyrənməyin bəzi
məsələləri // Azərbaycan folklorşünaslığı məsələləri. Bakı:
Elm, 1989, s. 35-44
91. İsmayılov H. Aşıq yaradıcılığı: mənşəyi və inkişaf
mərhələləri. Bakı: Elm, 2002, 311 s.
92. Kazımov Q. Komik bədii vasitələr. Bakı: Yazıçı, 1983,
188 s.
93. Kazımov Q. Bədii ədəbiyyatda komizm üsulları. Bakı:
Maarif, 1987, 228 s.
94. Kitabi-Dədə Qorqud ensiklopediyası: 2 cilddə, I c. Bakı:
Yeni Nəşrlər Evi, 2000, 623 s.
95. Koroğlu / Nəşrə hazırlayanı M.H.Təhmasib. Bakı: Gənclik,
1982, 328 s.
96. Koroğlu. Paris nüsxəsi / Nəşrə hazırlayanı İ.Abbaslı. Bakı:
Ozan, 1997, 208 s.
97. Koroğlu. V.Xuluflu nəşri / Nəşrə hazırlayanı A.Nəbiyev,
tərtib edəni Y.İsmayılova. Bakı: Elm, 1999, 188 s.
98. Koroğlu X. Oğuz qəhrəmanlıq eposu. Bakı: Yurd, 1999,
243 s.
99. Köçərli F. Seçilmiş əsərləri. Bakı: Azərbaycan EA
Nəşriyyatı,  1963, 342 s.
215
100. Qafarlı R. Mif və nağıl. Bakı: ADTU Nəşriyyatı, 1999,
448 s.
101. Qaravəllilər, nağıllar / Toplayıb tərtib edənlər
H.M.Tantəkin, S.Vəliyev. Bakı:Yazıçı, 1988, 173 s.
102. Qarayev Y. Realizm: sənət və həqiqət. Bakı: Elm, 1980,
358 s.
103. Qarayev Y. Azərbaycan ədəbiyyatı: XIX və XX yüzillər.
Bakı: Elm, 2002, 740 s.
104. Qasımlı M. Ozan-aşıq sənəti. Bakı: Uğur, 2003, 308 s.
105. Qazax nağılları / Tərcümə edəni F.Əhmədov. Bakı: Azər-
baycan Dövlət Nəşriyyatı, 1988, 256 s.
106. Qəniyev S. Şirvan folklor mühiti. Bakı: Ozan, 1997, 260 s.
107. Mehdiyev N. Orta əsrlər Azərbaycan estetik mədəniyyəti.
Bakı: İşıq, 1986, 159 s.
108. Mehdi N., Mehdi D. Fəlsəfə tarixində fəlsəfə. Bakı:
Qanun, 2005, 276 s.
109. Məmmədquluzadə C. Əsərləri: 6 cilddə, I c. Bakı: Azər-
baycan Dövlət Nəşriyyatı, 1983, 348 s.
110. Məmmədov K. XIX əsr Azərbaycan şerində satira. Bakı:
Elm, 1975, 274 s.
111. Məmmədov K. XX əsr Azərbaycan gülüşü. Bakı: Yazıçı,
1989, 312 s.
112. Məmmədov B. Qarabağın baməzə adamları. Bakı: Yazıçı,
1992, 152 s.
113. Mirəhmədov Ə. Azərbaycan Molla Nəsrəddini. Bakı:
Yazıçı, 1980, 430 s.
114. Mirəhmədov Ə. Ensiklopedik lüğət. Ədəbiyyatşünaslıq.
Bakı: Azərbaycan Ensiklopediyası Nəşriyyat-Poliqrafiya
Birliyi, 1998, 240 s.
115. Molla Nəsrəddin lətifələri / Tərtib edəni Y.Məmmədov.
Bakı: Uşaq - gənclər Nəşriyyatı, 1956, 107 s.
116. Nağıyev C. "Koroğlu"nun Çin qaynaqları. Bakı: Asiya,
1998, 100 s.
117. Namazov Q. Azərbaycan aşıq sənəti. Bakı: Yazıçı, 1984,
192 s.
216
118. Nəbati S.Ə. Əsərləri / Tərtib edəni Ə.Hüseyni. Bakı: Azər-
baycan EA Nəşriyyatı, 1968, 332 s.
119. Nəbioğlu V. Azərbaycan bədii nəsrinin janr-üslub
təkamülü (XIX-XX əsrlər). Bakı: Elm, 2004, 264 s.
120. Nəbiyev A. El nəğmələri, xalq oyunları. Bakı: Azərbaycan
Dövlət Nəşriyyatı, 1988, 168 s.
121. Nəbiyev A. Azərbaycan xalq ədəbiyyatı, I hissə. Bakı:
Turan Nəşrlər Evi, 2002, 680 s.
122. Nəbiyev B. Çətin yollarda. Bakı: Elm, 2000, 780 s.
123. Oğuznamə / Nəşrə hazırlayanı S.Əlizadə. Bakı: Yazıçı,
1987, 223 s.
124. Orucov T. Qaravəllinin janr özünəməxsusluğu // “Dədə-
Qorqud” elmi-ədəbi toplusu, 2003, №1, s. 80-88
125. Öməroğlu İ. Azərbaycan mifologiyasında alma və onun
sakral gücü // III Uluslararası Folklor konfransının mate-
rialları. Bakı: Səda, 2005, s. 226-229
126. Ölüsü ilə ərəbcə, dirisi ilə rusca. Yeni dövrün bəzəmələri /
Toplayıb tərtib edəni E.Baxış. Bakı: Yazıçı, 1993, 168 s.
127. Özbək xalq nağılları / Tərcümə edəni A.Rzayev. Bakı:
Azərnəşr, 1987, 239 s.
128. Paşayev Q. Kərkük folklorunun janrları. Bakı: Elm, 2003,
320 s.
129. Paşayev S. Azərbaycan eposunun əfsanə qaynaqları. Bakı:
Azərnəşr,  2002, 163 s.
130. Rəşidəddin F. Oğuznamə / Tərcümə edəni R.Şükürova.
Bakı: Azərbaycan Dövlət Nəşriyyat-Poliqrafiya Birliyi,
1992, 72 s.
131. Rzasoy S. Oğuz mifinin paradiqmaları. Bakı: Səda, 2004,
200 s.
132. Rzasoy S. Oğuz mifoloji - epik dünya modelində xaos −
“yalançı dünya” // III Uluslarası Folklor konfransının
materialları. Bakı: Səda, 2005, s. 371-375.
133. Salmanov Ş. Azərbaycan sovet şerinin ənənə və novatorluq
problemi (1920-1932 -ci illər). Bakı: Elm, 1980, 185 s.
134. Sarabski H. Köhnə Bakı. Bakı: Yazıçı, 1982, 253 s.
217
135. Saraclı Aşıq Hüseyn. Şerlər, söyləmələr / Tərtibçi
S.Əfəndi. Bakı: Yazıçı, 1992, 208 s.
136. Sabir M.Ə. Hophopnamə. Bakı: Yazıçı, 1992, 558 s.
137. Seyidov M. Azərbaycan mifik təfəkkürünün qaynaqları.
Bakı: Yazıçı, 1983, 326 s.
138. Seyidov M. Yaz bayramı. Bakı: Gənclik, 1990, 96 s.
139. Seyidov N. Bəhlul Danəndə lətifələri haqqında // Bəhlul
Danəndə lətifələri. Bakı: Azərnəşr, 1988, s. 3-6
140. Səfiyev A. Komediya və həyat. Bakı: Yazıçı, 1983, 200 s.
141. Səfiyev A. Azərbaycan dramaturgiyası müasir mərhələdə.
Bakı: Ozan, 1998, 276 s.
142. Sən yadıma düşəndə. Xalq mahnıları / Tərtib edəni Mina-
xanım Təkləli. Bakı: Araz, 2003, 234 s.
143. Sultanlı Ə. Azərbaycan dramaturgiyasının inkişafı tari-
xindən. Bakı: Azərbaycan Dövlət Nəşriyyatı, 1964, 304 s.
144. Sultanov R. Nəsirəddin Tusi və onun "Əxlaqi-Nasiri" əsəri
// X.N.Tusi. Əxlaqi-Nasiri. Bakı: Elm, 1980, s. 3-31.
145. Şaman əfsanələri və söyləmələri / Tərtib edənlər
F.Gözəlov, C.Məmmədov. Bakı: Yazıçı, 1993, 144 s.
146. Şekspir V. Seçilmiş əsərləri. Bakı: Azərbaycan Dövlət
Nəşriyyatı, 1962, 363 s.
147. Şükürov A. Mifologiya, VI kitab: Qədim türk mifolo-
giyası. Bakı: Elm, 1997, 232 s.
148. Təhmasib M.H. Xalq ədəbiyyatımızda mərasim və
mövsüm nəğmələri. Namizədlik dissertasiyası. Bakı: ADU
kitabxanası, 1945, 133 s.
149. Təhmasib M.H. VII əsrə qədər Azərbaycan şifahi xalq
ədəbiyyatı // Azərbaycan ədəbiyyatı tarixi: 3 cilddə, I c.
Bakı: Azərbaycan EA Nəşriyyatı, 1960, s. 5-60.
150. Təhmasib M.H. Müqəddimə // Azərbaycan nağılları: 5
cilddə, I c. Bakı: Azərbaycan EA Nəşriyyatı, 1960, s. 5-16.
151. Təhmasib M.H. Müqəddimə // Molla Nəsrəddin lətifələri.
Bakı, 1965, s. 3-16.
152. Təhmasib M.H. Azərbaycan xalq dastanları. Orta əsrlər.
Bakı: Elm, 1972, 400 s.
218
153. Təhmasib M.H. İlk söz // Azərbaycan məhəbbət dastanları.
Bakı: Elm, 1979, s.3-32.
154. Təhmasib M.H. Məqalələr. Bakı: Elm, 2005, 218 s.
155. Türkmən nağılları / Tərcümə və tərtib edəni F.Əliyev.
Bakı: Azərnəşr, 1989, 272 s.
156. Vernadski G.V. Çingiz xanın Ulu Yasasının quruluşu
haqqında / Tərcümə edəni Ə.Əsgər. Bakı: Ağrıdağ, 2001,
39 s.
157. Vəliyev K. Sözün sehri. Bakı: Yazıçı, 1986, 303 s.
158. Vəliyev V. Azərbaycan folkloru. Bakı: Maarif, 1985,
414 s.
159. Vətən qürbətdə qaldı. Göyçə mahalından toplanmış folklor
örnəkləri / Toplayıb tərtib edən H.İsmayılov. Bakı: Yazıçı,
1993, 544 s.
160. Vurğun S. Əsərləri: 6 cilddə, II c. Bakı: Azərbaycan EA
Nəşriyyatı, 1960, 373 s.
161. Vurğun S. Vaqif / Azərbaycan ədəbiyyatı inciləri. Dramlar.
Bakı: Yazıçı, 1986, s. 559-574.
162. Zakir Q. Əsərləri. Bakı: Azərbaycan Dövlət Nəşriyyatı,
1953, 479 s.
163. Zaman zaman içində. Türk xalqlarının nağılları / Tərtib
edəni F.Gözəlov. Bakı: Yazıçı, 1993, 208 s.
164. Zeynallı H. Molla Nəsrəddin // Seçilmiş əsərləri. Bakı:
Yazıçı, 1983, s. 143-149
165. Zeynallı H. Azərbaycan nağılları haqqında. Ön söz //
Azərbaycan nağılları: 5 cilddə, I c. Toplayıb tərtib edəni
H.Zeynallı. Bakı: Şərq-Qərb, 2005, s. 7-20.
166a. Şah Abbasın arvadı. Nağıllar / Toplayıb tərtib edəni
F.Bayat. Bakı: Yazıçı, 1996, 244 s.
167a. Azərbaycan nağılları. 2 cilddə, I c. / Toplayıb tərtib edəni
Ə.Axundov. Bakı: Azərbaycan Dövlət Nəşriyyatı, 1970,
273 s.
168a. Kazımoğlu M. Xalq gülüşünün poetikası. Bakı: Elm, 2006,
268 s.
219
169a. Azərbaycan folkloru antologiyası: XVI kitab, Ağdaş
folkloru / Toplayıb tərtib edən İ.Rüstəmzadə. Bakı: Səda,
2006, 496 s.
170a. Cavid H. Əsərləri. 5 cilddə, II c. Bakı: Elm, 2007, 416 s.
171a. Cavid H. Əsərləri. 5 cilddə, III c. Bakı: Elm, 2007, 368 s.
172a. Cavid H. Əsərləri. 5 cilddə, IV c. Bakı: Elm, 2007, 296 s.
173a. Cavid H. Əsərləri. 5 cilddə, V c. Bakı: Elm, 2007, 352 s.
174a. Əliyev K. Hüseyn Cavid: həyatı və yaradıcılığı. Bakı: Elm,
2008, 324 s.
175a.Məmmədquluzadə C. Seçilmiş əsərləri. 2 cilddə, I c.
Naxçıvan: Əcəmi, 2009, 608 s.
176a. Məmmədquluzadə C. Seçilmiş əsərləri. 2 cilddə, II c. Nax-
çıvan: Əcəmi, 2009, 496 s.
177a.Həbibbəyli İ. Böyük demokrat yazıçı Cəlil Məmməd-
quluzadə // Məmmədquluzadə C. Seçilmiş əsərləri. 2
cilddə, I c. Naxçıvan: Əcəmi, 2009, s. 3-39
178a. Quliyev Q. Gülən faciə və ağlayan komediya: Şekspir və
Məmmədquluzadə. 1-ci məqalə // “Azərbaycan” jurnalı,
2008, № 7, s. 135-158.
179a. Quliyev Q. Gülən faciə və ağlayan komediya: Şekspir və
Məmmədquluzadə. 2-ci məqalə // “Azərbaycan” jurnalı,
2008, № 8, s. 137-158.
180a. Adorjan İ. “Dədə Qorqud kitabı”nın Macarıstandakı
keçmişi və önəmi // “Dədə Qorqud” elmi-ədəbi toplusu.
Bakı: 2007, № 1, s. 50-63.
181a. Anar. Anlamaq dərdi / Adamın adamı. Bakı: Azərbaycan
Dövlət Nəşriyyatı, 1977, s. 188-220.
220
Türk dilində
166. Artun E. Cemal ritüeli ve Balkanlardakı varyantları.
Ankara: Halk Kültürlerini Araştırma ve Geliştirme Genel
Müdürlüğü Yayınları, 1993, 142 s.
167. Aslan E. Masal araştırmaları ve Korkak Ali masalı
üzerinde bir inceleme // Milli folklor dergisi, 2001, № 52,
s. 33-45
168. Bayat F. Korkut Ata. Mitolojiden gerçekliğe Dede Korkut.
Ankara: Kara M Yayınları, 2003, 89 s.
169. Bayat F. Köroğlu. Şamandan aşıka, alptan erene. Ankara:
Akça Yayınları, 2003, 176 s.
170. Eroğan K. Türk kültürü ve Hacı Bektaş Veli. Ankara: Türk
Kültürü ve Hacı Bektaş Veli Yayınları, 1988, 110 s.
171. Gökyay O.Ş. Dedem Korkudun kitabı. İstanbul: Milli
Eğitim Basımevi, 2000, 1018 s.
172. Gölpınarlı A. Pir Sultan Abdalın heyatı ve seneti // Pir
Sultan Abdal. İstanbul: Varlık Yayınları, 1995, s. 5-22
173. Hüseynoğlu A. Ş. Novruz bayramında "Han bezeme" //
Türk dünyasında Nevruz. Üçüncü Uluslararası Bilgi
Şöleni. Ankara: Atatürk Merkezi Başkanlığı Yayınları,
1999, s. 161-168.
174. İnan A.Tarihte ve bugün şamanizm. Ankara: Türk Tarih
Kurumu Basımevi, 2000, 235 s.
175. İsmayılov H. Molla Nesreddin letifeleri // Nasreddin Hoca
Kitabı. İstanbul: Kitabevi, 2005, s. 55-64
176. Ocak A.Y. Osmanlı imparatorluğunda marginal sufilik:
kalenderiler. XIV-XVII yüzyıllar. Ankara: Türk Tarih
Kurumu Basımevi, 1992, 402 s.
177. Orkun H. Eski türk yazıtları. Ankara: Türk Tarih Kurumu
Basımevi, 1987, 962 s.
178. Ögel B. Türk kültürünün gelişme çağları. İstanbul: Türk
Dünyası Araştırmaları Vaqfı, 1988, 790 s.
179. Ögel B. Türk mitolojisi, I c. Ankara: Türk Tarih Kurumu
Basımevi, 1989, 444 s.
221
180. Roux J.P. Türklerin ve moğolların eski dini. Ankara: İşaret
Yayınları, 1998, 303 s.
180a. Bayat F. Türk mitolojik sistemi. Cilt 2. İstanbul: Ötüken,
2007, 368 s.
Rus dilində
181. Алексеев Н.А. Ранние формы религии тюркоязычных
народов Сибири. Новосибирск: Наука, 1980, 318 с.
182. Байбурин А. К., Топорков А.Л. У истоков этикета.
Ленинград: Наука, 1990, 166 с.
183. Барт Р. Мифология // Избранные работы. Семиотика,
поэтика. Москва: Прогресс, 1989, с. 48-131
184. Басилов В.С. Культ святых в исламе. Москва: Мысль,
1970, 144 с.
185. Бахтин М.М. Творчество Франсуа Рабле и народная
культура средневековья и ренессанса. Москва: Худо-
жественная Литература, 1965, 528 с.
186. Бахтин М.М. Литературно-критические статьи.
Москва: Художественная Литература, 1986, 544 с.
187. Бахтина В.А. Эстетическая функция сказочной Фан-
тастики. Саратов: Изд-во Саратовсокого Ун-та, 1972,
142 с.
188. Белкин А.А. Русские скоморохи. Москва: Наука, 1975,
191 с.
189. Борев Ю.Б. Комическое. Москва: Искусство, 1970,
270 с.
190. Боташева З.Б. Истоки карачаевского и балкарского
театров. Автореферат канд. диссертации. Москва:
2001, 23 с.
191. Волшебный рог. Мифы, легенды и сказки бушменов
хадзапи. Москва: Наука, 1962, 320 с.
192. Вулис А.В. В лаборатории смеха. Москва: Художест-
венная литература, 1966, 141 с.
222
193. Гёр-оглы. Туркменский героический эпос / Соста-
витель Б.А. Каррыев. Москва: Наука, 1983, 805 с.
194. Голосовкер Я.Э. Логика мифа. Москва: Наука, 1987,
218 с.
195. Гуревич А.Я. Проблемы средневековой народной
культуры. Москва: Искусство, 1981, 359 с.
196. Гусев В.Е. Эстетика фольклора. Ленинград: Наука,
1967, 320 с.
197. Даркевич В.П. Народная культура средневековья.
Москва: Наука, 1988, 344 с.
198. Живов В.М., Успенский Б.А. Царь и бог. Семиоти-
ческие аспекты сакрализации монарха в России //
Языкы культуры и проблемы переводимости. Москва:
Наука, 1987, с. 47-153
199. Жирмунский В.М. Тюркский героический эпос.
Москва: Наука, 1974, 726 с.
200. Зеленин Д.К. Религиозно-магическая функция фольк-
лорных сказок // Сборник статей С.Ф. Ольденбургу.
Ленинград: Наука, 1934, с. 220-249
201. Иванов В.В. Дуалистические мифы // Мифы народов
мира. Энциклопедия в 2-х т., т. Ы. Москва: Советская
Энциклопедия, 1980, с. 408-409.
202. Казахский фольклор в собрании Г.Н.Потанина. Алма-
Ата: Наука, 1972, 382 с.
203. Костюхин Е.А. Типы и формы животного эпоса.
Москва: Наука, 1987, 270 с.
204. Кун Н.А. Легенды и мифы древней Греции. Москва:
Просвещение, 1974, 463 с.
205. Лавонен Н.А. О древних магических оберегах (по
данным карельского фольклора) // Фольклор и этног-
рафия. Связи фольклора с древними представлениями
и обрядами. Москва: Наука, 1977, с. 73-81
206. Леви-Строс К. Как умирают мифы // Зарубежные
исследования по семиотике фольклора. Москва: Наука,
1985, с. 77-88
223
207. Литературный энциклопедический словарь. Москва:
Советская Енциклопедия, 1987, 752 с.
208. Лихачев Д.С. Смех как мировоззрение // Смех в
древней Руси. Ленинград: Наука, 1984, с. 3-71
209. Лотман Ю.М. Семиосфера. Санкт-Петербург:
Икусство-СПБ, 2001, 704 с.
210. Львова Э.Л., Октябрьская И.В., Сагалаев А.М.,
Устманова М.С. Традиционное мировоззрение тюрков
Южной Сибири. Новосибирск: Наука, 1988, 225 с.
211. Мелетинский Е.М. Герой волшебной сказки. Москва:
Изд-во Восточной Литературы, 1958, 264 с.
212. Мелетинский Е.М. Поэтика мифа. Москва: Наука,
1976, 407 с.
213. Мелетинский Е.М. Палеоазиатский мифологический
эпос. Цикл Ворона. Москва: Наука, 1979, 213 с.
214. Молдавский Д.М. Русская народная сатира. Ленинград:
Просвещение, 1967, 246 с.
215. Наговицын А.Е. Древние цивилизации: общая теория
мифа. Москва: Академический Проект, 2005, 656 с.
216. Народные русские сказки. Из сборника
А.Н.Афанасьева. Москва: Правда, 1982, 576 с.
217. Неклюдов С.Ю. О функционально-семиотической при-
роде знака в повествовательном фольклоре // Семи-
отика и художественное творчество. Москва: Наука,
1977, с. 193-228
218. Новик Е.С. Обряд и фольклор в Сибирском шамА-
низме. Москва: Наука, 1984, 304 с.
219. Новиков Н.В. Образы восточнославянской волшебной
сказки. Москва: Наука, 1974, 256 с.
220. Панченко А.М. Древнерусское юродство // Смех в
древней Руси. Ленинград: Наука, 1984, с. 72-80
221. Пиотровский М.Б. Коранические сказания. Москва:
Наука, 1991, 219 с.
222. Померанцева Э.В.Русская устная проза. Москва:
Просвещение, 1985, 272 с.
224
223. Понырко Н.В. Святочный и масленычный смех // Смех
в древней Руси. Ленинград: Наука, 1984, с. 154-205
224. Поспелов Г.Н. Теория литературы. Москва: Высшая
школа, 1978, 351 с.
225. Пропп В.Я. Русские аграрные праздники. Ленинград:
Изд-во Ленинградского Ун-та, 1963, 144 с.
226. Пропп В.Я. Фольклор и действительность. Москва:
Наука, 1976, 325 с.
227. Пропп В.Я. Проблемы комизма и смеха. Москва:
Искусство, 1976, 183 с.
228. Пропп В.Я. Исторические корни волешбной сказки.
Ленинград: Изд-во Ленинградского Ун-та, 1986, 365 с.
229. Пропп В.Я. Русская сказка. Ленинград: Изд-во
Ленинградского Ун-та, 1984, 335 с.
230. Путилов Б.Н. Героический эрос и действительность.
Ленинград: Наука, 1988, 225 с.
231. Соболева Н.В. Типология и локальная специфика
русских сатирических сказок Сибири. Новосибирск:
Наука, 1984, 172 с.
232. Сравнительный указатель сюжетов. Восточнослав-
янская сказка / Составители Л.Г.Бараг, И.П.Бере-
зовский, К.П.Кабашников, Н.В.Новиков. Ленинград:
Наука, 1979, 437 с.
233. Стеблева И.В. К реконструкции древнетюрской
религиозно-мифологической системы // Тюркологичес-
кий сборник. Москва: Наука, 1972, с. 213-228
234. Стеблин-Каменский М.И. Историческая поэтика.
Ленинград: Изд-во Ленинградского Ун-та, 1978, 174 с.
235. Тайлор Э.Б. Мифология // Первобытная культура.
Москва: Изд-во Политической Лит-ры, 1989, с. 121-177
236. Тимофеев Л.И. Основы теории литературы. Москва:
Просвещение, 1976, 548 с.
237. Токарев С.А., Мелетинский Е.М. Мифология // Мифы
народов мира. Энциклопедия в 2-х т., т. I. Москва:
Советская Энциклопедия, 1980, с. 11-20
225
238. Токарев С.А. Ранние формы религии. Москва: Изд-во
Политической Лит-ры, 1990, 622 с.
239. Турсунов Е.Д. Генезис казахской бытовой сказки.
Алма-Ата: Наука, 1973, 216 с.
240. Тэрнэр В. Символ и ритуал. Москва: Наука, 1983, 277 с.
241. Успенский Б.А. Царь и самозванец: самозванчество в
России как культурно-исторический феномен //
Художественный язык средневековья. Москва: Наука,
1982, с. 201-235
242. Фирщтейн Л.А. О некоторых обычаях и поверьях,
связанных с рождением и воспитанием ребенка у
узбеков южного Хорезма // Семья и семейные обряды у
народов Средней Азии и Казахстана. Москва: Наука,
1978, с. 198-210
243. Фрезер Д.Д. Золотая ветвь. Москва: Изд-во
Политической Лит-ры, 1980, 831 с.
244. Фрейденберг О.М. Происхождение пародии // Труды
по знаковым системам, в. ЫВ. Тарту: Тартуский Гос.
Ун-т, 1973, с. 490-497
245. Фрейденберг О.М. Миф и литература древности.
Москва: Наука, 1978, 605 с.
246. Фрейденберг О.М. Поэтика сюжета и жанра. Москва:
Лабиринт, 1997, 448 с.
247. Эльсберг Я.Е. Вопросы теории сатиры. Москва:
Советский писатель, 1957, 426 с.
248. Юдин Ю.И. Роль и место мифологических
представлений в русских бытовых сказках о хозяине и
работнике // Миф, фольклор, литература. Ленинград:
Наука, 1978, с. 16-37.
249. Мифы народов мира. Энциклопедия в 2-х т. т. II
Москва: Совесткая Энциклопедия, 1980, 672 с.
250. Окладников А.Р. «Эллэйада» Г.В. Ксенофонтова // Т.В.
Ксенофонтов. Эллэйада. Москва: Наука, 1977, с. 5-10.
226
BAŞLIQLAR
Ön söz........................................................................................3
“Ciddi” yöndə ikiləşmə.............................................................5
1. Dəyişən libas, dəyişən ad...............................................5
2. Qəhrəmanın oxşarı.......................................................17
3. Mənfi əvəzedici............................................................36
4. Yalançı qəhrəman.........................................................52
Komik yöndə ikiləşmə.............................................................70
1. Hökmdar və təlxək.......................................................70
2. Pəhləvan və yalançı pəhləvan......................................91
3.  Doğru və yalan..........................................................107
4. Ağıllı və axmaq..........................................................119
5. “Taraz” və nataraz......................................................144
Folklordan yazılı ədəbiyyata................................................159
H.Cavid dramaturgiyasında ikiləşmə.......................... 159
1. Hər kaşanədə, viranədə İblis......................................159
2. Hər  baxışda bir Mələk..............................................172
C.Məmmədquluzadə dramaturgiyasında ikiləşmə.......185
1. Ölü kimdir, diri kim?.................................................185
2. Ağıllı kimdir, dəli kim?.............................................197
Qaynaqlar..............................................................................208
227
MUXTAR KAZIMOĞLU
FOLKLORDA
OBRAZIN İKİLƏŞMƏSİ
Bakы – «Elm» – 2011
228
«ELM» REDAKSİYA-NƏŞRİYYAT
VƏ POLİQRAFİYA MƏRKƏZİ
Direktor: Ş. Alışanlı
Mətbəənin müdiri: Ə. Məmmədov
Formatı: 60x84 1/16. Həcmi: 14,25 ç.v.
Tirajı: 300. Sifariş №
Qiyməti müqavilə əsasında
«Elm» RNPM-nin mətbəəsində çap edilmişdir
(İstiqlaliyyət, 8) .
