 
 
Mündəricat   
MÜNDƏRICAT ................................................................................................................... 5 
"QABUSNAMƏ" VƏ ONUN MÜƏLLİFİ HAQQINDA ................................................. 7 
MÜQƏDDİMƏ .................................................................................................................. 32 
BIRINCI FƏSIL ................................................................................................................ 34 
ALLAHI DƏRK ETMƏK YOLU HAQQINDA ............................................................ 34 
İKINCI FƏSIL .................................................................................................................. 36 
PEYҒƏMBƏRLƏRİN YARANMASI HAQQINDA .................................................... 36 
ÜÇÜNCÜ FƏSIL ............................................................................................................... 38 
NE'MƏT SAHİBLƏRİNƏ MİNNƏTDARLIQ HAQQINDA ........................................ 38 
DÖRDÜNCÜ FƏSIL ......................................................................................................... 40 
İMKAN OLDUQDA İTAƏTİN ARTIRILMASI HAQQINDA ..................................... 40 
BEŞINCI FƏSIL ................................................................................................................ 43 
ATA VƏ ANAYA HÖRMƏT HAQQINDA ................................................................. 43 
ALTINCI FƏSIL ............................................................................................................... 45 
TƏVAZÖ VƏ BİLİYİN ARTIRILMASI HAQQINDA ................................................. 45 
YEDDINCI FƏSIL ............................................................................................................ 55 
NATİQLİK MƏHARƏTİNİ ARTIRMAQ HAQQINDA .............................................. 55 
SƏKKIZINCI FƏSIL ........................................................................................................ 62 
NUŞİRƏVAN ADİLİN NƏSİHƏTLƏRİNİN                                                  
XATIRLADILMASI HAQQINDA ............................................................................................ 62 
DOQQUZUNCU FƏSIL ................................................................................................... 66 
QOCALIQ VƏ CAVANLIQ QAYDALARI HAQQINDA ........................................... 66 
ONUNCU FƏSIL ............................................................................................................... 71 
ÖZÜNÜ İDARƏ ETMƏK VƏ YEMƏK QAYDALARI HAQQINDA .......................... 71 
ON IKINCI FƏSIL ............................................................................................................ 73 
QONAQ ETMƏK, QONAQ ҜETMƏK VƏ ONLARIN ŞƏRTLƏRİ HAQQINDA ...... 73 
ON ÜÇÜNCÜ FƏSIL ........................................................................................................ 77 
ZARAFAT, NƏRD, ŞAHMAT VƏ ONLARIN ŞƏRTLƏRİ HAQQINDA ................... 77 
ON DÖRDÜNCÜ FƏSIL .................................................................................................. 78 
EŞQBAZLIQ VƏ ONUN QAYDALARI HAQQINDA ................................................ 78 
ON BEŞINCI FƏSIL ......................................................................................................... 83 
KEF ÇƏKMƏK QAYDALARI HAQQINDA ............................................................... 83 
ON ALTINCI FƏSIL ........................................................................................................ 84 
HAMAMA ҜETMƏK QAYDALARI HAQQINDA ..................................................... 84 
ON YEDDINCI FƏSIL ..................................................................................................... 85 
YUXU VƏ İSTİRAHƏT HAQQINDA ......................................................................... 85 
ON SƏKKIZINCI FƏSIL ................................................................................................. 87 
 ..…………………………………………….   قابوسنامه / 6
OVA ҜETMƏK HAQQINDA ....................................................................................... 87 
ON DOQQUZUNCU FƏSIL ............................................................................................ 89 
ÇÖVKAN OYUNU HAQQINDA ................................................................................. 89 
İYIRMINCI FƏSIL ........................................................................................................... 90 
DÖYÜŞ HAQQINDA ................................................................................................... 90 
İYIRMI BIRINCI FƏSIL ................................................................................................. 93 
MAL-DÖVLƏT TOPLAMAQ QAYDALARI HAQQINDA ........................................ 93 
İYIRMI IKINCI FƏSIL .................................................................................................... 96 
ƏMANƏT SAXLAMAQ HAQQINDA ........................................................................ 96 
İYIRMI ÜÇÜNCÜ FƏSIL ................................................................................................ 98 
QUL ALMAQ VƏ ONLARIN ŞƏRTLƏRİ HAQQINDA ............................................. 98 
İYIRMI DÖRDÜNCÜ FƏSIL ........................................................................................ 104 
EV VƏ TORPAQ ALMAQ HAQQINDA ................................................................... 104 
İYIRMI BEŞINCI FƏSIL ............................................................................................... 106 
AT ALMAQ HAQQINDA .......................................................................................... 106 
İYIRMI ALTINCI FƏSIL .............................................................................................. 110 
EVLƏNMƏK HAQQINDA ........................................................................................ 110 
İYIRMI YEDDINCI FƏSIL ........................................................................................... 112 
ÖVLAD TƏRBİYƏ ETMƏK VƏ ONLARIN QAYDALARI HAQQINDA ............... 112 
İYIRMI SƏKKIZINCI FƏSIL ....................................................................................... 116 
DOST SEÇMƏK VƏ ONUN QAYDALARI HAQQINDA ......................................... 116 
İYIRMI DOQQUZUNCU FƏSIL .................................................................................. 119 
DÜŞMƏNDƏN EHTİYATLI OLMAQ HAQQINDA ................................................. 119 
OTUZUNCU FƏSIL ....................................................................................................... 125 
CƏZA VERMƏK VƏ ƏFV ETMƏK QAYDALARI HAQQINDA ............................. 125 
OTUZ BIRINCI FƏSIL .................................................................................................. 127 
ELM ÖYRƏNMƏK VƏ FƏQİHLİK
134
 HAQQINDA ............................................... 127 
OTUZ IKINCI FƏSIL .................................................................................................... 134 
TİCARƏT HAQQINDA ............................................................................................. 134 
OTUZ ÜÇÜNCÜ FƏSIL ................................................................................................. 139 
TİBB ELMİ QAYDALARI HAQQINDA ................................................................... 139 
OTUZ DÖRDÜNCÜ FƏSIL ........................................................................................... 146 
NÜCUM VƏ HƏNDƏSƏ ELMİ HAQQINDA ........................................................... 146 
OTUZ BEŞINCI FƏSIL .................................................................................................. 148 
ŞAİRLİK QAYDALARI HAQQINDA ....................................................................... 148 
OTUZ ALTINCI FƏSIL ................................................................................................. 152 
MUSİQİŞÜNASLIQ QAYDALARI HAQQINDA ..................................................... 152 
OTUZ YEDDINCI FƏSIL .............................................................................................. 155 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
ŞAHA XİDMƏT ETMƏK HAQQINDA ..................................................................... 155 
OTUZ SƏKKIZINCI FƏSIL .......................................................................................... 159 
NƏDİMLİK QAYDALARI HAQQINDA ................................................................... 159 
OTUZ DOQQUZUNCU FƏSIL ..................................................................................... 162 
KATİBLİYİN QAYDALARI VƏ ŞƏRTLƏRİ HAQQINDA ...................................... 162 
QIRXINCI FƏSIL ........................................................................................................... 168 
ŞAHA VƏZİRLİK ŞƏRTLƏRİ HAQQINDA ............................................................. 168 
QIRX BIRINCI FƏSIL ................................................................................................... 173 
SİPƏHSALARLIQ QAYDALARI VƏ ŞƏRTLƏRİ HAQQINDA .............................. 173 
QIRX IKINCI FƏSIL ..................................................................................................... 174 
ŞAHLIQ QAYDALARI VƏ ŞƏRTLƏRİ HAQQINDA .............................................. 174 
QIRX ÜÇÜNCÜ FƏSIL .................................................................................................. 183 
KƏNDÇİLİK VƏ BAŞQA BİLDİYİN PEŞƏLƏRİN QAY. HAQ. .............................. 183 
QIRX DÖRDÜNCÜ FƏSIL ............................................................................................ 184 
CAVANMƏRDLİK QAYDALARI HAQQINDA ...................................................... 184 
QEYD VƏ ŞƏRHLƏR .................................................................................................... 198 
MÜQƏDDIMƏ ................................................................................................................ 198 
 
http://duddud.com saytından yüklənilib 
 
 
 
 
 
 
 
 
"QABUSNAMƏ" VƏ ONUN MÜƏLLİFİ 
HAQQINDA 
 
Fars nəsrinin ilk mərhələsində elə kitab göstərmək olmaz 
ki, o, məzmununun rəngarəngliyi, dilinin səlisliyi, oxucular 
arasında qazandığı şöhrət nöqteyi-nəzərindən "Qabusnamə" ilə 
müqayisə edilə bilsin. "Qabusnamə"nin dönə-dönə başqa dilləra 
tərcümə edilməsinin əsas səbəblərindən biri də budur. 
 ..…………………………………………….   قابوسنامه / 8
"Qabusnamə" həyatın müxtəlif sahələrinə həsr edilmiş qırx 
dörd fəsildən ibarətdir. Allahın vəsfinə həsr olunmuş birinci 
fəsil və peyğəmbərlərin yaranmasına həsr edilmiş ikinci fəsil 
nəzərə alınmazsa, "Qabusnamə" başdan ayağa həyati məsələləri 
öyrətmək, yaşamaq qayda-qanunlarını. X-XI əsr feodal İran 
cəmiyyətinin yaşayış normalarına uyğun olaraq, təbliğ etmək 
arzusundan ibarətdir. "Qabusnamə" dünyanın isti-soyuğunu 
görmüş, acı-şirinini dadmış,  ara vermədən bir hökmdarın taxta 
çıxaraq başqa birisinin şahlığı itirdiyini görmüş, müxtəlif 
təriqətlər, dini çarpışmalar, saray çəkişmələri, ticarət 
hiyləgərlikləri, insan dəllallığı, qul alveri şahidi və iştirakçısı 
olmuş qoca bir atanın öz oğluna vəsiyyəti, nəsihət kitabıdır. 
Ömrünün sona çatdığını, öz dediyi kimi, "saç-saqqalına çəkilmiş 
ağ xətlərin ölüm fərmanı" olduğunu duyan ata oğlunun taleyi 
haqqında narahat olmağa başlayır. Mümkün qədər ayıq, 
gözüaçıq. öz mühitinə uyğünlaşmaq, çətin vəziyyətlərdən çıxıb 
bir parça çörək tapmaq, ya şahlıq taxtına oturub rəiyyət 
dolandırmaq üçün nələri bilmək lazım olduğunu oğluna 
öyrətmək fikrinə düşür, nəhayət, bu kitabı yazıb yadigar 
qoymaq qərarına gəlir. O, kitabın müqəddiməsində oğluna 
müraciətlə deyir: 
"Ey oğul, öz adımı bu dünyadan köçənlər siyahısında 
gördükdə, belə qərara gəldim ki, "köç naməsi" mənə çatmamış 
mən sənə bir "namə" yazım, orada dünyanın yaxşı və pis 
işlərini, dövranın düz və gəc gərdişini təsvir edim, fürsət əldən 
getməmiş yaxşı bir ad qoyum. Ata məhəbbəti naminə qoy o 
sənə də yar olsun [atadan oğula yadigar olsun]". 
"Ey oğul, zəmanə səni yumşaltmamış sən öz ağlının 
gözləri ilə mənim sözlərimi oxu və ona əməl et". "Amandır, sən 
çalış bu kitabda deyilənlərə qulaq as. Sən mənim dediklərimdən 
yaxşı fayda götürə bilməsən də, heç olmazsa mən atalıq 
borcumu yerinə yetirmiş olaram. Bir də elə adamlar tapıla bilər 
ki, onlar dəyərli sözlərə qulaq asıb ona əməl etməyi qənimət 
sayarlar" ("Qabusnamə", səh. 31). 
"Qabusnamə" müəllifi səhv etməmişdi. Öz övladını sırf 
"praktik" adam olmaq ruhunda tərbiyə etmək istəyən 
valideynlər, feodal-zadəgan adət-ən'ənələrini tələbələrinə 
aşılamaq istəyən müdərrislər rəiyyətlərini müti halda saxlamağı 
arzu edən hökmdarlar, qul alverindən mənfəət götürmək istəyən 
tacirlər, at saxlayan, torpaq bəsləyən dehqanlar, din xadimləri, 
sufilər, yazıçılar, katiblər, ümumiyyətlə, feodal cəmiyyətində 
özünə ağ gün ağlamaq istəyən hər bir adam "Qabusnamə"ni 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
oxumağa can atır, onda olan ibrətli, hikmətli hekayələri 
əzbərləməyə çalışırdılar. Az keçmədən kitab bütün Şərq 
ölkələrində, Orta Asiyada, Zaqafqaziyada, Kiçik Asiyada böyük 
şöhrət qazanır. Kitabda olan bir sıra tarixi hadisələr, feodal-
zadəgan münasibətləri və iqtisadi-siyasi əl-aqələrin şərhi, dini-
fəlsəfi mühakimələrin izahı alimlərin diqqətini cəlb etməyə 
başlayır, kitabı başqa dillərə tərcümə etmək təşəbbüsləri 
meydana çıxır. 
Görkəmli sovet alimi Y. E. Bertels "Qabusnamə"nin Şərq 
ölkələrində, o cümlədən Orta Asiyada böyük şöhrət tapdığını 
xüsusi olaraq qeyd edir1. 
Bu əsərin fars ədəbiyyatında tutduğu mövqeyi isə Məlik-
üş-şüəra Bahar özünün məşhur "Səbkşünasi" əsərində yüksək 
qiymətləndirir2. 
Bə'zi mənbələrə görə, "Qabusnamə" Ziyarilər xanədanının 
son hökmdarı Ünsürülməali Keykavus ibn İskəndər ibn Qabus 
ibn Vəşmgir ibn Ziyar tərəfindən 475-ci hicri qəməri (1082-
1083 miladi) ildə oğlu Gilanşaha bir "vəsiyyətnamə" ya 
"nəsihətnamə" kimi yadigar olaraq yazılmışdır. Keykavus 
haqqında tarixi mənbələr çox cüz'i mə'lumat verir. Bu 
mə'lumatın əksəriyyəti onun "Qabusnamə"də özü haqqında 
dediyi hekayətlərə, başına gəldiyi hadisələrə, xidmət etdiyi 
yerlərə, uşaqlıqda aldığı elm, tərbiyə və vərdişlərə əsaslanır. 
E'tiraf etmək lazımdır ki, Keykavus "Qabusnamə"də özü, atası, 
babası, anası və başqa qohumları haqqında, çox müfəssəl 
olmasa da, muəyyən mə'lumat vermişdir. 
Keykavus "Qabusnamə"nin birinci səhifəsində yazır: "...Bu 
kitabı tərtib edən əmir Ünsürülməali Keykavus ibn İskəndər ibn 
                       
 
 
 
 
 
 
 
1 Бах: Е. Э. Бертельс, "Кабус-намэ", М., 
1958, сящ.5-6. 
, سبك شناسى , جلد ملك الشعراء بهار 2
114دوم , تهران ص   
 ..…………………………………………….   قابوسنامه / 10
Qabus ibn Vəşmgir ibn Ziyar mövla əmirəlmö'minin öz oğlu 
Gilanşaha belə deyir". 
 Bir neçə səhifədən sonra ana xətti ilə kimlərdən olduğunu 
belə başa salır: 
"Ey oğul, bilməlisən ki, sənin valideyninin tayfası böyük 
və əsil-nəcabətli hökmdarlardandır. Baban Şəmsülməali Qabus 
ibn Vöşmgirdir. Nəslin Gilan şahlarından olan Keyxosrov və 
Əbul-Müəyyəd övladlarının xanədanlarındandır. Firdövsi 
onların tərcümeyi-halını öz "Şahnamə"sində təsvir etmişdir. Sən 
öz əcdadının yadigarısan. Sənin nənən, mənim anam, 
"Mərzbannamə" əsərinin müəllifi şahzadə Mərzban ibn Rüstəm 
ibn Şərvinin qızı idi. Onun on üçüncu babası Ənuşirəvan Adil 
padşahın qardaşı Kavus ibn Qubad idi. Sənin anan Məlik qazı 
Soltan Mahmud Nasirəddinin qızı idi. Mənim nənəm 
Deyləmilər hökmdarı Firuzanın qızı idi" ("Qabusnamə", səh. 
32). 
"Qabusnamə" müəllifinin öz əsil-nəsəbi haqqında verdiyi 
bu mə'lumat bir sıra tədqiqatçılar tərəfindən şübhə altına alınsa 
da, əksər mənbələr, xüsusilə "Qabusnamə" yayılıb şöhrət 
tapdıqdan sonra, burada verilən mə'lumatı əsas götürürlər. 
Məsələn, "İran tarixi..." kitabında oxuyuruq: "İbn-əl-Əsirin nəql 
etdiyinə görə, Mərdavic (Ziyarilər xanədanının ilk nümayəndəsi, 
Keykavusun ulu babalarından biri. -R. S.) iflasa uğramış 
deyləmli bir kəndli olmuş, əkinçiliyi ataraq muzdlu əsgərliyə 
getmiş, hərbi şöhrət qazanmışdır. Qısa demiş olsaq, o da vaxtilə 
Yəqub ibn Leys Səffari olduğu kimi, mütəqəllib idi".1  
 
                       
 
 
 
 
 
 
 
1 Н. В. Пигулевскап, А. КЗ. ЛкубовскиИ, И. П. Петрушевскии, Л. В. С т р о е в а, 
Л. М. БелениикиА. Историл Ирана с древнеиших времен до кониа 18 векац-
Изд. ЛГУ, 1958, сəһ. 129. 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Hamin kitabın aşağısında haşiyədə, çıxarış 1-də yazılır: 
"Mərdavicin Sasanilərdən olduğu haqqında əfsanə sonralar 
yaltaq tarixnəvislər tərəfindən yaradılmışdır". 
"Qabusnamə" müəllifinin dediyinə görə isə o, ata xətti ilə 
deyil (Mərdavic xətti ilə deyil), ana xətti ilə Sasanilərlə bağlı idi. 
Keykavusun anasının onüçüncü babası məşhur Ənuşirəvanın 
qardaşı olmuşdur. 
"Qabusnamə"nin bu barədə verdiyi mə'lumat da bə'zi 
tədqiqatçıların fikri ilə düz gəlmir1. 
Ümumiyyətlə, "Qabusnamə"də bu kimi tarixi şəxsiyyətlər, 
tarixi. hadisələr haqqında ixtilaf və ziddiyyətlərə tez-tez təsadüf 
edilir. Bu, əsasən, "Qabusnamə -nin özünə deyil, bu kitabla 
başqa mə'xəzlər arasındakı fərqlərə aiddir. Məsələn, 
"Qabusnamə"də müəllifin özünün hökmdarlığı haqqında heç bir 
mə'lumat olmadığı halda, onu bə'zi mə'xəzlər Deyləmilər 
hökmdarı adlandırır. "Qabusnamə"nin verdiyi mə'lumata görə, 
Sultan Modudun 1041—1048-ci illər arasında hökmdarlıq 
etdiyi, yə'ni təqribən səkkiz il əmir olduğu nəzərə alınsa, 
Keykavusun bütün bu illəri onun yanında nədim olduğu aşkara 
çıxar. Səlcuqilərin də 1041-ci ildə Deyləm və Təbəristana 
gəldikləri mə'lumdur. Buradan, tamamilə haqlı olaraq Y. E. 
Bertelsin dediyi kimi, elə bir ehtimal meydana çıxır ki, 
Keykavusun Qəznəyə Sultan Modudun yanına getməsinə səbəb 
məhz Səlcuqilərin Xəzər dənizi cənubuna etdikləri hücumlar 
olmuşdur. 
Keykavus 1021 -1022-ci illərdə anadan olmuşdur. Bu 
zaman Ziyarilər xanədanından Mənuçehr hakimiyyət başında 
idi. Mənuçehrün ölüm tarixi 1039-cu il yazılmışdır. Ondan 
sonra 1049-cu illərə qədər Ənuşirəvan əmir olmuşdur. 
Keykavus 1041-ci ildə iyirmi yaşında bir gənc ikən Qəznəya 
nədimliyə getmişdir. Ondan sonra isə onun hökmdarlığa çatması 
üçün heç bir tarixi şərait olmamışdır və "Qabusnamə"də də bu 
barədə bir işarə yoxdur. 
                       
 
 
 
 
 
 
 
1 Е. Э. Бертельс. "Кабус-намэ", сəһ. 266. 
 ..…………………………………………….   قابوسنامه / 12
"Qabusnamə" müəllifinin ölümü haqqında da tarixi 
dolaşıqlıq var. Məsələn, XV əsr tarixçisi Zəhirəddin onun 460-cı 
hicri, yə'ni 1067-1068-ci illərdə, Rzaqulu xan hidayət 462-ci, 
yə'ni 1069-1070-ci illərdə vəfat etdiyini qeyd edir. 
"Qabusnamə"  müəllifi özü isə kitabın 475-ci il, yə'ni 1082-
1083-cü illərdə yazıldığını söyləyir. 
"Qabusnamə"də mübahisəyə səbəb olan məsələlərdən biri 
də kitabın adıdır. Əsərin özündə kitabın necə adlandırıldığı 
barədə xüsusi bir göstəriş yoxdur. O, bütün Şərq və Qərb 
aləmində "Qabusnamə" kimi şöhrət tapmış, bütün dillərə bu ad 
altında tərcümə edilmişdir. Buna baxmayaraq tədqiqatçılar bu 
adın düzgün olmadığını irəli sürürlər. Məsələn, "Qabusnamənin 
son iki nəşrini hazırlayıb 1312  və  1320 -ci illərdə (1933 və 
1941) çap etdirmiş məşhur İran alimi Səid Nəfisi bu kitabın 
"Qabusnamə" deyil, əslində "Nəsihətnamə" adlandırıldığını 
iddia edir. 
"Qabusnamə"ni geniş müqəddimə və ətraflı şərhlə birlikdə 
ilk dəfə olaraq rus dilinə tərcümə etmiş məşhur sovet şərqşunası, 
mərhum Y. E. Bertels də S. Nəfisinin fikrini müdafiə edir1. 
Bunun tam əksinə olan fikirlər də vardır, yə'ni bir sıra alimlər 
Keykavusun bu kitabı məhz babası Qabusa həsr etdiyini yazır 
və onu əsaslandırmağa da çalışırlar. Məsələn. akademik A. 
Krımski bu məsələyə xüsusi bir fəsil ayırır və Qabusun guya 
həmin Keykavus olduğunu iddia edən Rzaqulu xan Hidayəti 
kəskin tənqid edir2. 
"Qabusnamə"nin doğrudan Keykavusun öz babasına həsr 
edib etmədiyi haqqında fikrimizi söyləməzdən əvvəl onu 
xatırlatmaq istəyirik ki, Rzaqulu xan Hidayətin nəşri əsasında 
çap olunmuş və bizim əlimizdə olan "Qabusnamə" nüsxəsində 
belə bir iddia yoxdur. Rzaqulu xan heç yerdə iddia etmir ki, 
"Qabusnamə" Keykavus tərəfindən öz babası Qabus ibn 
                       
 
 
 
 
 
 
 
1 Е. Э. Бертельс, "Кабус-намэ", М., 1958, сəһ. 27-28. 
2 А. К р ы м с к и й. История Персии, ея литературы и дервишской теософищ, т. I, М., 1912, 
сəһ. 530-531. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Vəşmgirin adına yazılmamışdır. A. Krımskinin bu nəticəsi 
bizim üçün tamamilə qaranlıq qalmışdır. Rzaqulu xan Hidayətin 
bizim əlimizdə olan nüsxəsində bunun tam əksi yazılmış və 
məhz "Qabusnamə"nin Şəmsülməali Qabusa həsr edildiyi 
deyilmişdir. Yalnız burada "Qabus" sözünün farsca hamin 
"Kavus olduğu qeyd edilmişdir, Rzaqulu xanın yazdığı 
müqəddimədə oxuyuruq: 
و نام جد  قابوس معرب آاووس است
او امير آاووس بن و شمگير بن 
مرداويج بن زياد ديلمی است و اين 
1طبقه را ديالمه آل زيار خوانند  
"Qabus (sözü) Kavusun ərəbiləşmişidir və onun babasının 
adı Əmir Kavus ibn Vəşmgir ibn Mərdavic ibn Ziyar deyləmidir 
və bu tayfa Al-ziyar deyləmiləri adlanır". 
Buradan göründüyü kimi, söhbət kitabın Keykavus 
tərəfindən yazıldığı haqqında getmir, əksinə onun babası 
Qabusun adının ərəbcə قابوس və onun farsca ekvivalentinin  
 olduğu haqqında gedir. Buna isə şübhə etməyə آاووس
dəyməz. Belə misallar tarixdə çoxdur və ərəblər bir çox fars 
adlarını öz əlifba və dil qanunlarına uyğunlaşdıraraq yazmışlar 
(məsələn, Bozorgmehr əvəzinə Bozorcmehr və s.). 
İndi istər sovet alimləri, istərsə də farsların özləri A. 
Krımskinin "Qabusnamə"nin Keykavus tərəfindən babası Qabus 
ibn Vəşmgirin xatirinə belə adlandırdığı fikrini qəbul etmir və 
kitabın belə adlandığını "səhv" və "anlaşılmazlıq" hesab edirlər. 
"Qabusnamə"nin nə üçün belə adlandığı məsələsi 
şərqşünaslar tərəfindən hələlik açıq buraxılmış və onun həlli 
gələcək tədqiqatçıların öhdəsinə buraxılmışdır. Azərbaycanlı 
oxuculara ilk dəfə olaraq təqdim edilən bu kitabın bu "qəribə" 
(Y. Bertels) adı haqqında yürüdülən mühakimə və nəticələr 
                       
 
 
 
 
 
 
 
رضاقلی خان هدايت ، قابوسنامه، ص  1
40 
 ..…………………………………………….   قابوسنامه / 14
tarixçilərin, təzkirəçilərin və Keykavusun özünün verdiyi cüz'i 
materiallar və məntiqi mühakimələr əsasında çıxarıldığından biz 
də həmin üsulla öz fikrimizi demək istəyirik. Fikrimizi sübut 
etmək, mühakimələrimizi əsaslandırmaq üçün hər şeydən əvvəl 
tarixlə, Keykavusun mənsub olduru xanədanın həyatı ilə tanış 
olmalı, tarixi faktları Keykavusun "Qabusnamə"də verdiyi 
mə'lumatlarla tutuşdurub məntiqi nətiçə çıxarmalıyıq. 
Ziyarilər ərəb xəlifəliyinin zəiflədiyi bir dövrdə, ərəblərə 
qarşı hər yanda arası kəsilmədən bir-birini əvəz edən üsyanlar 
dövründə meydana çıxmış, İranın cənubunda, Təbəristan və 
Gurganda həmişəlik olaraq ərəb xəlifəliyinə son qoya 
bilmişdilər. Ziyarilərin (928-1045)1 ilk nümayəndəsi sayılan 
Mərdavic (farscası: Mərd-aviz) hicri-qəməri 315, miladi ilə 
927/8-ci illərdə Xəzər dənizinin (Absükun) cənub" vilayətlərini 
ələ keçirməklə kifayətlənməyib, əvvəlcə İranın qərb ölkələrini 
tutmaq, sonra isə Bağdada gedərək xilafətə son qoymaq 
istəyirdi. 
İbn əl-Əsirin dediyinə görə Mərdavic iflasa uğramış bir 
kəndli olmuş, sonra əkinçiliyi buraxaraq muzdlu ordu sırasına 
getmiş və orada hərbi şöhrət qazanmışdı. Lakin Ziyarilər 
özlərini Sasanilər nəsli hesab edir, hər şeydə özlərini onlara 
oxşatmağa çalışırdılar. Məsələn, sülalənin banisi Mərdavic 
tacını Sasanilər kimi qızıldan qayıtdırır, ona tabe olan feodal 
valilərin başına isə gümüşdən taç qoyurdu, qızıl taxtda oturur, 
sasani şahları kimi böyük cah-cəlal, əzəmət və təntənəli qəbul 
günləri tə'yin edir, "səde" (od bayramı) keçirir, ordu üçün eyş-
işrət məclisləri düzəldir, Sasanilər kimi hakim şovinist ruhunu 
aşılamağa çalışır, ərəblərə, ərəblərə xidmət edən iranlılara, 
başqa tayfalarla qohumluq edənlərə amansız divan tuturdu. 
Mərdavic xidmətçiləri arasında təbərilər, deyləmilər, muzdlu 
hərbçilər xüsusi üstünlüyə malik idilər; türk və başqa tayfadan 
olan qulamlar isə əksinə, təhqir edilir, döyülür, haqq-nahaq tez-
                       
 
 
 
 
 
 
 
1 Бах:История Ирана с древнейших времен до конца 18 века, сəһ. 129. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
tez cəzalandırılırdı. Bütün bunlar hamısı türk tayfalarında 
Mərdavicə qarşı böyuk kin və düşmənlik hissləri oyadırdı. 
Mərdavicin qulamlara və başqa tayfalara tutduğu bu divan 
nəhayət onun ölümünə səbəb oldu. 
Məs'udi və İbn əl-Əsirin nəql etdiyinə görə, İsfahanda 
Mərdavicin bir dəfə türk tayfalarından olan qulamlara bərk acığı 
tutur, onların axurda atlara həddindən artıq çox xidmət 
etdiklərini, hayküy salaraq ona yatmağa mane olduqlarını 
bəhanə edir və cəza olaraq hamin türk qulamlarını cilovlayıb, 
bellərinə yəhər, ağızlarına yüyən vurub at kimi axura 
bağlanmalarını əmr edir. Həmin cavan türk qulamları 
Mərdavicin qara qulunu ələ alır, Mərdavicin qılıncını sındırıb 
qınına qoymağı tapşırırlar. Qara qul razı olur. Sonra Mərdavic 
hamamda olarkən qulamlar ona hücum edirlər (323 -934/5).  
Silahı sındırılmış lut Mərdavic qapının dalına şey doldurub 
özünü müdafiə etmək istəyir, lakin qulamlar taxtapuş tərəfdən 
girərək onu öldürürlər. 
Mərdavicin hamamda öldurülməsi ordu arasında böyük 
şaşqınlığa, qarma-qarışıqlığa səbəb olur. 
Onun valilərindən olan Buye (ərəbcə Buveyh) qardaşları 
bundan istifadə edib Şirazdakı orduları ilə hücuma keçib 
İsfahanı tutur və bir azdan sonra özlərini şah e'lan edirlər (935-
1055). İranın qərb ölkələri Ziyarilərin hakimiyyəti altından 
çıxır. Mərdavicin varisləri bundan sonra əsasən, doğma 
vətənləri Gürganda hökmranlıq etməli olurlar. 
Mərdavicin ölümündən sonra onun qardaşı, "Qabusnamə" 
müəllifinin böyük babası Vəşmgir taxta oturur, əvvəlki 
torpaqları geri qaytarmaq istəyirsə də bir şey edə bilmir. 
Sasanilərlə vuruşu da sülhlə nəticələnir. Vəşmgirin ləqəbinin nə 
uçun "duşməngir kimi" izah edilməsi aydın olmur. 
Rzaqulu xanın çap etdirdiyi "Qabusnamə"nin haşiyəsində 
Vəşmgir sözü "düşməngir", yə'ni "düşmən tutan" kimi izah 
edildiyi halda1, S. Nəfisi həmin sözün "Voşm" və "gir"dən 
                       
 
 
 
 
 
 
 
6رضاقلی خان هدايت ، قابوسنامه، ص  1  
 ..…………………………………………….   قابوسنامه / 16
əmələ gəldiyini, "bildirçin tutan" demək olduğunu yazır. Hələ 
indi də Astarabad və Gürganda bildirçinə "voşm" deyildiyi qeyd 
olunur. Buna görə muxtəlif mə'xəzlərdə Vəşmgir sözünə gah 
"Vəşmgir", gah "Veşmqir" (A. Krımski), gah "Vuşmaqir" (Y. E. 
Bertels) formasında təsadüf edilir. Fars mətnlərində hərəkələr 
qoyularkən birinci hərf gah zəmmə, gah fəthə ilə yazılır. 
Fikrimizə görə, həm "Vəşm" sözünün müxtəlif mə'naları, 
məsələn, surət, ideal, iynə ilə döydurməklə bədən üzərinə 
çəkilən şəkil və s., həm də o zaman şahlara verilən ləqəblər 
nöqteyi-nəzərindən Vəşmgir forması daha düzgündür. 
Vəşmgirin Bistun, Salar və Qabus adlı üç oğlu var idi. Vəşmgir 
öldükdən sonra Bistun (967-976), ondan sonra isə "Qabusnamə" 
muəllifinin babası, guya kitabın belə adlanmasına səbəb olmuş 
və Ziyarilər xanədanında ən böyuk şöhrət tapmış, ərəb xəlifələri 
tərəfindən Şəmsülməali, yə'ni "məal günəşi" ləqəbini almış 
Qabus taxta sahib olur . 
Hələ Bistun hakimiyyət başında olarkən Albuyələr 
Ziyariləri sıxışdırmış, onların torpaqlarının xeyli hissəsini zəbt 
etmişlər. Ziyarilərin ixtiyarında vətənləri Gürgandan başqa bir 
şey qalmamışdı. Bəlkə, Şəmsülməalinin Rüknəddövlənin qızını 
alaraq Buyə xanədanı ilə qohum olmasının səbəbi də bu idi. 
Şəmsülməali öz hakimiyyətini gücləndirmək, əldə qalmış 
torpaqları saxlamaq üçün bir tərəfdən Deyləmi hökmdarı Həsən 
Firuzanın qızını alır, digər tərəfdən Albuyələrlə də qohum olur, 
rəiyyətə qarşı qəddarlıq və amansızlıq göstərir, lakin bütün 
bunlara baxmayaraq Əzüdəddövlə tərəfindən məğlub edildikdən 
sonra on yeddi ildən çox 288 -270   Nişabura, Qəznəvilərə 
pənah apararaq orada sürgün kimi yaşamağa məcbur olur, yalnız 
 -388  ci ildə Qəznəvilərin köməyi ilə yenə hakimiyyət başına 
qaytarılır və öz torpağı Gürgan ona verilir. 
Buyə hökmdarı Əzüdəddövlə ilə Qabus arasındakı 
düşmənçiliyin səbəbi "Qabusnamə" kitabında yaxşı təsvir 
edilmişdir. Bu, tam mə'nasında daxili saray çəkişmələri, şahlıq, 
torpaq və hakimlik üstə doğma qardaşlar arasında gedən faciəli 
mənsəb düşmənçiliyi idi. 
Əzüdəddövlə öz qardaşı Fəxrüddövləni mirasdan məhrum 
etdikdə o, qaçıb yeznəsi Qabusun yanına gəlir. Əzüdəddövlə 
məktub yazaraq, Qabusdan Fəxrüddövlənin geri göndərilməsini 
və ya zəhər verib öldürülməsini tələb edir. Qabus bu təklifi 
qəbul etmir, üstəlik öz qızını ona ərə verib ikibaşlı qohum olur. 
Əzüdəddevlə ilə Qabus arasında düşmənçilik əmələ gəlir, 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
müharibə başlayır. Qabus məğlubiyyətə uğrayaraq Nişabura 
qaçmalı olur. Qabus, görünür burada, Nişaburda sürgündə 
olarkən öz yaradıcılıq işinə başlayır. Ərəb dilində gözəl, səlis, 
əsrinin tələblərinə uyğun əsərlər yazmağa başlayır, alim, yazıçı, 
münəccim, şair və müdrik adamlarla görüşərək o zamanın 
görkəmli şəxsiyyətləri ilə ünsiyyət saxlayır və yenidən 
hakimiyyət başına gəldikdə öz sarayını qəznəvilər kimi, elm, 
şe'r və mədəniyyət ocağına çevirməyə çalışır. 
Ümumiyyətlə, qeyd etmək lazımdır ki, IX-XII əsrlərdə 
Şərq ölkələrində dövlətin hansı qəbilə və hansı tayfa əlində, 
xilafət və ya yerli feodallar əlində toplanmasından asılı 
olmayaraq, ölkənin ağıllı və müdrik alimləri hakimiyyət 
mərkəzini həm də mədəniyyət mərkəzinə çevirməyə çalışır, bu 
vasitə ilə həm qılıncın şöhrətini artırmaq, həm elmin hörmətini 
qaldırmaq, həm fanatizmə qarşı mübarizə aparmaq, həm 
müxtəlif xalqların hüququnu müdafiə etmək, bir sözlə həm 
hakim təbəqəni tə'rifləmək, həm də ifşa edib pisləmək kimi bir-
birinə zidd olan iki məqsəd üçün istifadə edirdilər. Ona görə bu 
əsrlərdə alim və şairlərin saraya toplanması təsadüfi və 
təəccüblü deyildi. Həmin dövrdə bir sıra şahlar və hökmdarlar 
özləri də elmi, bədii və dini əsərlər yazırdılar. Bunlardan biri də 
Qabus idi. Qabusun yazdığı əsərlərin əksəriyyəti ərəb dilindədir. 
Qabusun ərəb dilini çox yaxşı bildiyini, ərəbcə qısa, yığcam, 
səlis, dolğun məzmunlu əsərlər yazdığını tə'rifləyir, onun 
hikmətli sözlərinin dillər əzbəri olduğunu deyirlər. Qabusun üç 
əsəri mə'lumdur. Onların ən məşhurları İmam Əbülhəsən Əli 
ibn-Yəzdadi tərəfindən "Qəraini-Şəmsülməali" və ya "Kəmaləl-
bəlağe" adı altında bir kitab şəklinə salınmışdır. 
Qabusun qələminin qüdrətini, sözlərinin kəskin, qısa və 
tutarlı olduğunu sübut etmək üçün həmin məcmuədə çoxlu 
misallar gətirilir, Y. E. Bertels də 1958-ci ildə çap etdirdiyi 
"Kabus-namə" kitabının müqəddiməsində ondan geniş surətdə 
istifadə etmişdir1. Biz də Bertelsin gətirdiyi bir-iki misaldan 
                       
 
 
 
 
 
 
 
1 Е. Э. Бертельс. "Кабус-намэ", М., 1958, сəһ. 10-20. 
 ..…………………………………………….   قابوسنامه / 18
istifadə etməklə Azərbaycan oxucularını Qabusun yaradıcılığı 
ilə tanış etmək istəyirik. 
Oufi Qabusun fikirləri yığcam yazmaqda mahir olduğunu 
göstərmək üçün belə bir əhvalat danışır. İki əmir Qabusun 
hökmünə tabe olmaq istəmir, Qabus katibə deyir ki, onlara 
xəbərdarlıq məktubu yazıb müti olmalarını məsləhət görsün. 
Dəbir (katib) məktubu yazıb qurtardıqdan sonra Qabus onun 
oxunmasını əmr edir. Məktub ona uzun və sözçülüklə dolu 
gerünür. Qələm, kağız istəyir və özü bu iki misranı yazır: 
علی قابوساال تعصين شمس ال  
 فمن عصی قابوسا يلقی بوسا
yəni: 
 
Gəlin yağı olmayın siz Qabusa  
Qabusa  ağ  olan  tez   batar yasa. 
 
Göründüyü kimi, Qabus uzun bir məktub əvəzinə iki misra 
ilə kifayətlənmiş, səs cəhətdən bir-birinə yaxın olan "Qabus" və 
"bus" sözlərinin həmahəngliyindən istifadə edərək onları qafiyə 
seçmişdir. 
Oufinin dediyinə görə, Qabusun fars dilində də bir neçə 
şe'ri vardır. Onlardan da bir-iki misal göstərək. Mənə elə gəlir 
ki, öz məzmunu cəhətdən onlar Qabusu xarakterizə etmək üçün 
daha çox səciyyəvidir. 
Hər yerdə Şəmsülməalinin farsca misal olaraq bu şe'ri 
göstərilir:1 
 کار جهان سراسر آز است يا نياز
 من بيش دل بيارم آز و نياز را
من بيست چيز را ز جهان بر گزيده 
 ام
 ذارم عمر دراز راتا هم بدان گ
                       
 
 
 
 
 
 
 
1 Е. Э. Бертельс."Кабус-намэ, М,. 1958, сящ. 18-19. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
شعر و سرود و رود و می خوشگوار 
 را
شطرنج و نرد و صيد گه و  يوز و 
 اباز ر
ميدان و گوی و بار گه و رزم و 
 بزم را 
 جود و دعا و نماز راو اسب و سالح
Bu şe'r bir sıra dəyişikliklə Səid Nəfisidə belə verilmişdir:1 
 کار جهان سراسر آزست يا نياز
 من بيش دل نيارم آز و نياز را
ت چيز را ز جهان بر گزيده هشمن 
 ام
 تا هم بدان گذارم عمر دراز را
ان و گوی و بار گه و رزم و ميد
 بزم را 
 اسب و سالح وجود و دعا و نماز را
شعر و سرود و رود و می خوشگوار 
 را
شطرنج و نرد و صيد و سگ و  يوز و 
 باز را
hər iki şe'rdən göründüyü kimi, onlar arasında müəyyən 
fərqlər vardır. İkinci misrada Y. Bertelsdə  بيارم 
olduğu halda, S. Nəfisidə düz olaraq نيارم -dir. 
Y. E. Bertels də bu sözün məhz "nəyaram" oxunmasının 
doğru olacağını həmin şe'rin aşağısında göstərir. Lakin mətnin 
özündə təshih etmir. Üçüncü misrada 
Y. Bertelsdə بيست yazıldığı halda.S.Nəfisidə تهش  
yazılmışdır. Biz Y. Bertelsdəki variantın düz olduğunu qəbul 
                       
 
 
 
 
 
 
 
سعبد نفيسی منتخب قابوسنامه طهران  1
14سر آغاز ص 1320  
 ..…………………………………………….   قابوسنامه / 20
edirik. Y. Bertelsdə və S. Nəfisidə son iki beyt yerlərini 
dəyişmişdir. 
Bundan əlavə شطرنج sözü ilə başlayan misra bir-
birindən fərqlidir. Bizim fikrimizə görə S. Nəfisidəki doğrudur. 
Y. E. Bertelsin səhifənin aşağısındakı qeydi məhz həmin 
misranın düz olmaması nəticəsində meydana çıxmışdır. Y. E. 
Bertels 17-ci qeyddə yazır ki, "saydıqda on doqquz çıxır". 
Y. Bertelsin gətirdiyi şe'rin شطرنج -lə başlayan 
misrasında سگ olmadığından və onun əvəzinə vəzn pozulmasın 
deyə گه yazıldığından (yə'ni  صيد و سگ əvəzinə  صيد
 yazıldığından) belə olmuşdur. Bütün bu təshihləri nəzərə گه 
alaraq həmin şe'rin sətri tərcüməsini aşağıdakı kimi veririk: 
 
Dünyanın işi başdan ayağa az və niyazdır, 
Mən isə az və niyazı ürəyimə də gətirmirəm. 
Mən dünyada iyirmi şeyi seçmişəm, 
Uzun ömrü bu iyirmi şeylə də keçirəcəyəm: 
Şe'r, nəğmə, musiqi, ləzzətli şərab, 
Şahmat, nərd, ov, it, qaplan və şahin, 
Meydan, top, şah sarayı, döyüş və kef məclisi, 
At, silah, səxavət, dua və namaz. 
 
Bundan əlavə, Qabusun farsca yazılmış daha bir neçə rübai 
və qit'əsi vardır. 
Qabus, yuxarıda deyildiyi kimi, özü ərəbcə, farsca gözəl 
yazmaqla bərabər, sarayını elm, mədəniyyət ocağına çevirməyə 
çalışmış və əsrinin bir çox böyuk alimlərini öz himayəsi altına 
almışdır. 
Öz dövrünün ən məşhur astronom və tarixçisi olan Əl-
Biruni (973-1048) Qabusa hörmət bəsləmiş və özünün "Şərq 
xalqlarının xronologiyası əsərində bunu açıq yazmışdır. 
Dövrünün ən böyük ensiklopedisti hesab edilən İbn-Sina 
zorla Qəznəvilər sarayına göndərilərkən Xarəzmdən qaçdıqda 
məhz Qabusun yanına gəlməyi qət etmiş, onun tərəfindən 
hörmətlə qarşılanmış və Qabus taxtdan salınana qədər onun 
sarayında olmuşdur. Qabusun sarayında özünə sığınacaq tapmış 
alimlər içərisində məşhur tarixçi-filoloq Sə'lib Nişaburi (961—
1038), Xosrovi, Qumri Gürgani və başqaları olmuşdur. Bütün 
bunlarla birlikdə, Qabus öz sarayında muzdlu məddah şairlərin 
toplanmasına sə'y etməmiş, Əl-Biruninin yazdığına görə, belə 
şairlərin yazdıqları tərifnamələri və mədhnamələri qeyri-
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
səmimi, saxta adlandırmışdır1. Lakin Qabusun özünün şe'r 
yazmasına, alimləri himayə etməsinə baxmayaraq, o, rəiyyətə 
qarşı çox qəddar olmuş, özünə yaxın adamların ən balaca 
günahlarını belə bağışlamayıb onlara ən ağır cəza vermişdir. 
Həmin zülmkarlığın nəticəsində saray adamları əlbir olaraq 
onun oğlu Mənuçehr Fələkül məalini atasını həbs etməyə 
məcbur etmiş, sonra isə Cənaşək qalasında öldürmüşlər. 
Bu əhvalatı Keykavus da öz "Qabusnamə"sində belə tesvir 
etmişdir: 
"Mənim babam Şəmsülməali haqqında nağıl edirlər ki, o 
çox qəddar adam imiş və heç kəsi bağışlamazmış. Çox pis adam 
imiş, pisliyindən qoşun ondan nifrət edirmiş. Onlar mənim 
əmim Fələkülməali ilə əlbir olurlar. O, məcburiyyət üzündən öz 
atasını həbs edir, çünki ordu ona demişdi: "Sən bu işdə bizimlə 
bir olmasan biz bu şahlığı özgələrə verəcəyik. Şahlığın öz 
xanədanının əlindən çıxacağını gördükdə, zərurət üzündən, 
şahlıq xatirinə bu işi elədi". 
Atasını həbs etdirdikdən sonra onun yerinə keçən 
Fələkülməali Mənuçehr də (1012-1039) o zaman şair və alimləri 
öz sarayına cəlb etmək ən'ənəsini davam etdirir. Məşhur şair 
Əbu əl-Məali Mənuçehrin sarayında olmuş və öz təxəllüsünü 
onun şərəfinə olaraq Mənuçehri götürmüşdür. Mənuçehr özünə 
möhkəm dayaq tapmaq məqsədi ilə (1014-cü ildən sonra) Soltan 
Mahmudun qızını alır. Beləliklə, əvvəllər Sasanilərə arxalanan 
Ziyarilər indi də Qəznəvilərə ümid bəsləyir. Lakin Qəznəvilərlə 
qohumluq Ziyarilər xanədanını məğlubiyyət və 
məhrumiyyətlərdən xilas edə bilmir. 
Feodalizm cəmiyyətində hökmranlıq edən zorakılıq, daxili 
çarpışmalar, yadelli basqınlar tezliklə Ziyarilər xanədanına son 
qoyur. Soltan Mahmud sağ olduğu müddətdə Ziyarilərə 
toxunmur, əksinə, kürəkəni olan Mənuçehr və onun yaxın 
adamlarından öz qəsbkarlıq və zəbtkarlıq məqsədləri üçün 
Hindistana və başqa ölkələrə yürüşlərdə istifadə edir. 
                       
 
 
 
 
 
 
 
1 Бах: Е. Э. Бертельс. "Кабус-намэ, М., 1958, сящ, 21-22. 
 ..…………………………………………….   قابوسنامه / 22
1039-cu ildə Mənuçehr ölür, onun yerinə Ənuşirəvan 
Şərəfülməali oturur və ölkəni öz qardaşı Dara və bəlkə də əmisi, 
yə'ni "Qabusnamə" kitabının müəllifinin atası İskəndərlə 
birlikdə idarə etməyə başlayır. 
1030-cu ildə Soltan Mahmud ölür, onun yerinə oğlu Soltan 
Məs'ud keçir və dərhal, xarici əzəmət və həşəmətinə 
baxmayaraq, Qəznəvilər dövlətinin daxilən zəiflədiyi, çürüdüyü 
bütün bəxyələr üzrə dağılmağa hazır olduğu meydana çıxır. 
Hələ uşaqlıqdan əyyaşlıq və rüşvətxorluğa öyrənmiş Məs'udun 
sərkərdəlik bacarıqsızlığı, ölkəni dolandırmağa layiq olmadığı 
özünü büruzə verir. Onsuz da hədsiz müharibə və ağır 
vergilərdən təngə gəlmiş rəiyyət artıq yeni zülm və ədalətsizliyə 
dözə bilmir, ağalarının qudurğanlığını görən yerli feodallar isə 
daha həyasızlaşır və camaata verdikləri əzab və əziyyəti, 
soyğunçuluğu qat-qat artırırlar. 
 XI əsr tarixçisi Beyhəqi öz tarix kitabında belə 
feodallardan biri olan Xorasan əmiri Əbulfəzl Surini belə 
xarakterizə edir:  
"Suri çox qəddar və azğın bir adam idi. O, Xorasanda əl-
qol açdıqdan sonra bütün ə'yan-əşrafı öldürüb, hədsiz miqdarda 
pul zəbt etdi. Onun zülmü zəif yoxsulların da axırına çıxmışdı. 
Saray məmurla rına və əmirə (Soltan Məs'ud nəzərdə tutulur.-R. 
S.) çox qiymətli hədiyyələr göndərməklə sonuncunun tam 
e'timadını qazanmışdı, buna görə arası kəsilmədən ondan edilən 
şikayətlər heç bir nəticə vermirdi. Əmir (Soltan Məs'ud.-R. S.) 
onun (Surinin. R. S.) əleyhinə deyilən heç bir sözə qulaq asmır 
və aldığı bəxşişləri onun öz artıq malı hesab edirdi"1. 
Demək lazımdır ki, başqa vilayətlərin vəziyyəti heç də 
bundan yaxşı deyildi. Həmin məsələyə toxunaraq "Qabusnamə" 
muəllifi yazır: 
"H e k a y ə t. Bil, ey oğul, Məs'ud şahlıq taxtına oturduqda 
şücaət və mərdanəlik xülyasına duşdü. Ölkə dolandırmaq 
                       
 
 
 
 
 
 
 
1 История Ирана с древнейших времен до конца 18 века, М., 1958, сящ., 145-146. 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
qaydalarını bilmədiyindən şahlıq əvəzinə kənizlərlə əyyaşlığa 
başladı. Ordu və xidmətçilər onun nə ilə məşğul olduğunu 
gördükdə qudurmağa başladılar, camaatın işi get-gedə xarab 
olmağa üz qoydu, ordu və rəiyyət mütilikdən çıxdılar"1. 
Yeznənin qayına verdiyi ən yaxşı xasiyyətnamə! 
Hekayədə sonra Məs'udun düzəlməsindən danışılır. Lakin 
tarix onun əksini göstərir. 
Soltan Mahmudun ölümündən bir neçə il sonra (1034/5) 
Soltan Məs'ud qohumluq münasibətlərinə baxmayaraq, 
Təbəristan və Gürganı ələ keçirmək üçün Ziyarilər üzərinə 
hücuma keçir, lakin müvəffəqiyyət qazana bilmir, Xorasana 
qayıtmalı olur. Səlcuqilər hər tərəfdən Məs'udu sıxışdırmağa 
başlayır. Bir neçə ildən sonra, yə'ni 1037-1038-ci illərdə səlcuqi 
Rüknəddövlə Əbutalıb Toğrul bəy Məs'udun ordusunu 
darmadarın edərək—Nişaburu zəbt edir. Məsciddə onun adına 
xütbə oxunur. Bu il Səlcuqi sülaləsinin başlanğıcı hesab edilir, 
Amma az keçməzmiş Məs'ud böyük ordu və fillərlə yürüşə 
başlayıb Səlcuqiləri Nişaburdan çıxarmağa müvəffəq olur və 
Səlcuqilər üzərinə geniş hücuma keçir. Lakin 1040-cı ilin 
mayında Dəndanək altında bir günlük vuruşmadan sonra tam 
məğlubiyyətə uğrayır və özünü zorla salamat qurtara bilir. 
Həmin ildən sonra Xorasanda Qəznəvilər sülalasinə son 
qoyulduğu kimi, Təbəristan və Gürganda da Ziyarilər 
xanədanına son qoyulur. 
Bə'zi tarixçilər Şərəfülməali Ənuşirəvandan sonra 
"Qabusnamə" müəllifi Keykavusun iyirmi bir il və oğlu 
Gilanşahın yeddi il hökmranlıq sürdüyünü qeyd edirlər2. 
                       
 
 
 
 
 
 
 
1 "Габуснамя", сящ.212. 
2 а)  ،رضا قليخان، هدايت، قابوسنامه
50ديباچه، ص   
   б) بدوی، امين عبدالمجيد، بحث در
 باره قابوسنامه،
 ..…………………………………………….   قابوسنامه / 24
Lakin bir çox alimlər buna e'tiraz edir. "Qabusnamə"də də 
biz bunlara aid heç bir işarə görmürük. Öz nəsilləri haqqında 
addımbaşı hekayələr danışan müəllif heç yerdə özünün şahlığına 
ya əmirlər əmiri (əmirul'üməra) olduruna kiçik bir işarə də 
etmir. Keykavusun nə vaxt evləndiyi, Sultan Mahmudun qızını 
nə vaxt aldığı və Gilanşahın nə zaman anadan olduğu da aydın 
deyildir. 
Bütün bu deyilənlərdən göründüyü kimi, Ziyarilər 
xanədanında ən məşhur, ən çox hökmranlıq sürmüş və şəninə 
çoxlu kitablar bağlanmış, mədhlər yazılmış bir şah varsa, o da 
həqiqətən "Qabusnamə" müəllifinin babası Şəmsülməali Qabus 
ibn Vəşmgirdir və yəqin ki, bir çox tədqiqatçıları 
"Qabusnamə"ni onun adı ilə bağlamağa vadar edən də məhz bu 
şan-şöhrətdir, çünki doğrudan da öz əsərlərini Şəmsülməaliyə 
həsr edən yazıçı və alimlər olmuşdur. Məsələn, Əl-Biruni, Səlib 
Nişaburi öz əsərlərinin bə'zilərini Qabusa ithaf etmişlər. Lakin 
bütün bunlara baxmayaraq Keykavus, bizim fikrimizə görə də, 
(S. Nəfisi, Y. N. Bertels və bir sıra başqa Şərq və Qərb alimləri 
bu fikri müdafiə edirlər) öz "Qabusnamə"sini babası 
Şəmsülməaliyə ithaf etməmiş və onun adına da yazmamışdır. 
Lakin indiyə qədər deyilən fikirlərdən fərqli olaraq, bizim bə'zi 
yeni mülahizələrimiz də vardır. Bu mülahizələrə deyilmiş 
fikirlərin tənqid və təhlilindən çıxarılan bir nəticə kimi də 
baxmaq olar. 
Fikrimizə görə, kitabın Keykavusun özü adlandırdığı kimi 
"namənin" və ya "nəsihətnamənin" titul vərəqində heç bir söz 
olmamış və o, sadəcə olaraq oğluna "məktub" kimi yazılmışdır. 
Oğula, ataya, dosta və sairəyə yazılan "namələrin", "məktubların 
məzmunundan asılı olmayaraq, heç bir xüsusi adı olmadığı 
kimi, əlbəttə, burada da ad olmamışdır. Bu fikri sübut etmək 
üçün yuxarıda Oufidən gətirilmiş misaldan da istifadə etmək 
olar. O yazır: "Ünsürülməali oğluna etdiyi nəsihətlər içərisində 
belə deyir..." və s. Əgər "Qabusnamə"nin əsl adı "Pəndnamə" və 
                                            
 
 
 
 
 
 
 
        260ص 1956تهران 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
ya "Nəsihətnamə" olsaydı, heç olmasa birisi onun adını çəkərdi, 
məsələn, Oufi-filankəs "Nəsihətnamə"sində belə yazır-deyərdi; 
ikincisi, bu adı dəyişdirib ona yenidən "Qabusnamə" adı 
qoymağa ehtiyac qalmazdı. Madam ki, mə'xəzlər, o cümlədən S. 
Nəfisinin adlarını sadaladığı Sənai Qəznəvi (bir hekayəni 
olduğu kimi nəzmə çəkmişdir)-"Hədiqətülhəqiqə", Məhəmməd 
Oufi-"Cəvameül-hekayat", Qazı Əhməd Qəffari-"Nigaristan", 
Nizami Gəncəvi-"Xosrov və Şirin". Fəridəddin Əttar Nişaburi-
"Əsrarnamə" və "Məntiqüt-Teyr", İbn İsfəndiyar-"Tarix-e 
Təbəristan", Xosrov Dehləvi-"Mətləül-Ənvar", Əbdürrəhman 
Cami-"Silsilətüz-Zəhəb", Məcdəddin Məhəmməd Hüseyni 
Məcdi-"Ziynətül-Məcalis" və Mühəqqiq Səbzəvarı adı ilə 
məşhur olan Məhəmməd Bağır "Rəvzətül-Ənvar" əsərində 
"Qabusnamə" dən geniş istifadə etmiş, lakin heç yerdə ona 
"Nəsihətnamə" və ya "Pəndnamə" demaəmişlər. "Qabusnamə" 
əsərinin özündə də onun necə adlandığı göstərilməmişdir. 
Kitabda tez-tez təsadüf edilən "mənim öyüdlərimə, 
nəsihətlərimə və s. qulaq as" kimi sözlər isə əsərin 
"Nəsihətnamə" və ya "Pəndnamə" adlandığına heç də dəlil ola 
bilməz. Biz tamamilə başqa tipli kitablarda, dastanlarda, 
naqıllarda, hətta tarix kitablarında böyüyün kiçiyə, atanın oğula 
yazdığı məktublarda, "namələrdə" belə ifadələrə çox rast gəlirik. 
Keykavusun özünün Qabus adlandırılması da təbiidir.Biz 
tarixdə belə paralelizmə az təsadüf etmirik. Məşhur 
Ənuşirəvanın atası Keykuvadın tarixdə yalnız I Qubad kimi 
tanınması kimə mə'lum deyildir? Keykavus öz əsərini babasının 
adına yaza bilərdimi?  
Biz yuxarıda Keykavus tərəfindən Şəmsülməaliyə verilən 
xasiyyətnaməni, onun qəddarlığını və oğlu tərəfindən tutulub 
əvvəl həbs edildiyini, sonra isə öldürülduyünü qeyd etmişdik. 
Qabus oğlu İskəndərə, yə'ni Keykavusun atasına da elə bir 
böyük yaxşılıq etməmişdi ki, onun xatirinə belə bir iş görülmüş 
olsun. Keykavus "Qabusnamə"də atası haqqında çox böyük 
razılıq hissi ilə danışır. Əgər Keykavus kitabı atasının adı ilə, 
məsələn, "İskəndərnamə" adlandırsaydı, bu daha çox inandırıcı 
olardı. Bu onun, heç olmazsa zəhmət haqqısı kimi səslənərdi. 
Axı Keykavusun bütün bilikləri yalnız atası İskəndərin sə'yi 
nəticəsində əldə edilmişdi və müəllif "Qabusnamə"də bir neçə 
yerdə atasına çox minnətdar olduğunu deməkdən çəkinmir. 
Şəmsülməali haqqında isə belə bir razılıq və ya minnətdarlıq 
yoxdur. Yalnız öz ata-babalarının adını çəkəndə onu da qeyd 
edir. Yeri gəlmişkən qeyd edək ki, ana tərəfi daha çox tə'riflənir, 
 ..…………………………………………….   قابوسنامه / 26
onlar bir tərəfdən Sasani, digər tərəfdən Qəznəvilərlə qohumluq 
əlaqələri ilə bağlıdır. Bundan əlavə, kitabın qarşısında qoyduğu 
məqsəd də onun Şəmsülməaliyə həsr edilə biləcəyinə əsas 
vermir. Kitabın başlıca məqsədi Gilanşaha xoşbəxt bir həyat 
qurmağa kömək etmək, ona bir ağ gün ağlamaqdır. Belə 
olduqda, ehtiyatlı, oğluna hər mühitə alışmağı məsləhət görən, 
hər şəraitdə fayda götürməyə çalışmağı təbliğ edən Keykavus 
kitabı dövrünün hökmdarlarının birinin adına bağlayıb oğluna 
yaxşı bir vəzifə də duzəldə bilərdi, Qəznəvilərlə qohumluğu 
daha möhkəmlədər, Səlcuqilərin könlünü ələ ala bilərdi. Kitabı 
Şəmsülməalinin adına yazmağın isə o dövrdə Keykavus uçün 
heç bir əhəmiyyəti yox idi. 
Bütün bu deyilənlərə əsasən biz elə güman edirik ki, 
kitabın əslində heç bir adı olmamışdır, sonradan onu haqlı 
olaraq, "Qabusnamə" adlandırmış və burada Qabus adı altında 
müəllifin babasını deyil, məhz özünü nəzərə almışlar. 
*    * 
* 
 
"Qabusnamə" əsərinin tarixi tədqiqi köstərir ki, o, az bir 
müddət içərisində böyük şöhrət tapmış, öz əsrindən başlamış 
indiyə qədər dönə-dönə üzü köçürülmüş, daş və mətbəə çapları 
olmuş və dünyanın bir çox mədəni dillərinə tərcümə edilmişdir. 
Şərqin böyük alim, şair, tarixçi və dövlət xadimləri yeri gəldikcə 
ona müraciət etmiş və hər kəs özünə lazım olduğu şəkildə ondan 
istifadə etmişdir. "Qabusnamə" bu gün də öz əhəmiyyətini 
itirməmişdir. O, öz əsrinin bir sıra tarixi hadisələrini 
aydınlaşdırmaq, o zamankı İran feodalizm cəmiyyətinin daxili 
ziddiyyətlərini açıb göstərmək, din və təriqət çarpışmalarını ifşa 
etmək üçün də müəyyən əhəmiyyətə malikdir. "Qabusnamə" 
müəllifin və onun mənsub olduğu, iflasa üz qoymuş mülkədar-
feodal təbəqəsinin əxlaqını, mə'nəvi yoxsulluğunu açıq-aydın 
göstərmək, din xadimlərinin-qazı, molla, rövzəxan və 
başqalarının ikiüzlülüyünü meydana çıxarmaq üçün də 
səciyyəvidir. 
"Qabusnamə" sovet oxucuları üçün məhz bu nöqteyi-
nəzərdən maraqlıdır. "Qabusnamə" müəllifinin bu barədə 
dediyinə isə şübhə etməyə heç bir əsas yoxdur. O, əsərin 
əvvəlindən sonuna qədər öz sinfini sədaqətlə müdafiə edir. 
Lakin bu kitab doğma oğulla olan məhrzəmanə bir söhbət, daha 
dəqiqi, dünyadan köçməkdə olan bir atanın oğluna vəsiyyətidir. 
Oğula da yalan danışmaq, özü də ölüm ayağında? Yox! 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Keykavus oğluna səmimi olmuş, öz bildiyini ona tam öyrətməyə 
çalışmış, düşündüklərini açıq demişdir. 
Kitab qırx dörd fəsildən ibarətdir və hər fəsil müəyyən bir 
məsələyə həsr edilmişdir. Hər fəsildə müəllif eşitdiyi və ya 
başına gəldiyi müxtəlif hekayətləri danışır və bunlardan 
müxtəlif nəticələr çıxarır.  
Dövrünün elə bir məsələsi yoxdur ki, "Qabusnamə" ona 
toxunmasın. Burada hər şey vardır: Allahın tanınması, 
peyğəmbərin yaranması, qumar oynamaq qaydaları, içki içmək 
şərtləri, qonaq olmaq və qonaq etmək, eşqbazlıq, zarafat və nərd 
atmaq, əmanət saxlamaq, qul almaq, mal satmaq, arvad 
saxlamaq, yatmaq, dincəlmək, hamama getmək, münəccim 
olmaq, ulduzların hərəkətini tə'yin etmək, qabaqcadan hər şeyi 
xəbər verə bplmək, şairlik, həkimlik, sufilik, nədimlik, vəzirlik, 
şahlıq, rəiyyətlik və s. haqqında müəllifin həm başqalarından 
öyrəndiyi, həm də özünün həyat təcrübəsində əldə etdiyi orijinal 
fikir və mülahizələr vardır. 
Kitab X-XI əsrlərdə İran feodal həyatını öyrənmək, o 
zamankı iqtisadi həyatı tədqiq etmək, elm və mədəniyyət 
səviyyəsi ilə tanış olmaq, şahların, əmirlərin qəddarlığını, 
ruhanilərin hiyləgərliyini nümayiş etdirmək üçün də maraqlıdır. 
Bu, Ziyarilər xanədanının son nümayəndəsinin son sözü, özünü 
ifşa məktubudur. Görün o, oğluna nələr deyir: 
"Bil, ey oğul, əgər təsadüf səni gətirib şah sarayı adamları 
içərisinə çıxarsa, sən ona xidmət etməli olsan və şah sənə 
yaxınlaşmaq istəsə, bu, sənin gözünü tutub başını 
gicəlləndirməsin, ondan uzaqlaşmağa çalış... Şah hansı gün sənə 
desə ki, arxayın ol, sənə zaval yoxdur, sən o günü daha çox 
qorx. Sən şahın hesabına piylənib yağlanıbsansa, demək, o səni 
kəsmək üçün belə kökəltmişdir" ("Qabusnamə", səh. 188). 
Vəzirlik haqqında danışarkən yazır: 
"Nə qədər sadiq və ehtiyatlı olsan da, yenə də həmişə 
şahdan qorx, hamıdan çox şahdan qorxası bir adam varsa, o da 
vəzirdir" ("Qabusnamə", səh. 202). 
Keykavusun din xadimlərinə münasibəti də qəribədir. O, 
din xadimi olmağı ən faydalı, ən xeyirli və ən qazanclı sənət 
hesab edir. Ümumiyyətlə, Qabus (Keykavus) hər şeyə yalnız və 
yalnız qazanc gözü ilə baxmağı oğluna təlqin edir və bunun 
üçün nə etmək lazımsa, hamısının yerinə yetirilməsini məsləhət 
görür. Məhz bunun xatirinə də din xadimlərinin hiyləgərliyini 
camaatı aldatmaq yollarını oğluna öyrətməyə çalışır. 
 ..…………………………………………….   قابوسنامه / 28
"H a ş i y ə. Ey oğul, əgər vaiz olsan, hafiz ol və əzbərdən 
çox şey bil. Xitabət kürsüsünə qalxdıqda tez otur, rəqibinin 
zəifliyinə əmin olmayınca mübahisəyə girişmə. Kürsüdə nə 
istəyirsən de, onu da iddia et. Sual verən olsa, qorxusu yoxdur, 
lakin fəsahətli danış, elə hesab et ki, sənin məclisində 
oturanların hamısı heyvandır. Nə istəyirsən de, lakin özünü 
çaşdırma... Müridlərin və nə'rə çəkənlərin olsun, qoy onlar 
məclisdə otursunlar, sən hər tə'sirli bir söz dedikdə nə'rə çəkib 
ah-fəryad qoparsınlar və məclisi qızışdırsınlar. Camaat 
ağlayanda sən də hərdən bir ağlamsın. Sözdə çaşsan, qorxma, 
salavat çevitdirib dua oxu..." ("Qabusnamə", səh. 156). 
Dini çəkişmələrdə təriqət, məzhəb mubəlliğlərinin bir-
birini necə ifşa etdiklərindən danışarkən müəllif yazır: 
"H e k a y ə t... Sahibin dövründə Zəneganda bir qoca var 
idi. Bu qoca adlı-sanlı şafei əshabələrindən idi. Özü din xadimi, 
müfti, vaiz olmaqla qazı yanında müşavirlik də edirdi. Zənegan 
rəisinin də ələvi, yə'ni Əli nəslindən olan bir oğlu var idi, o da 
vaiz və qazı yanında müşavir idi. Bunlar hər ikisi həmişə bir-
birini ifşa edər və minbərdən bir-birinə ağır sözlər deyərdilər. 
Bir gün bu ələvi minbərdən hamin qocanı "kafir" adlandırdı. 
Xəbəri hamin qocaya çatdırdılar, o da minbərdən hamin cavanı 
"haramzadə" adlandırdı. Bu xəbəri də ələviyə çatdırdılar..." və s. 
("Qabusnamə", səh. 66). 
Keykavusun "Qabusnamə"sində dövrünün bütün 
məsələləri öz əksini tapmış və tipik feodal-zadəgan nöqteyi-
nəzərindən həll edilmişdir. Bu, yalnız Keykavusun öz şəxsi fikri 
deyildir, onu atası İskəndər belə öyrətmişdir, ona da, şübhəsiz 
ki, atası Qabus belə demişdir. Başqa şah, feodal-zadəgan 
sülalələrinin də buna e'tirazı ola bilməz, çünki qədim İran 
şahlarının hamısı belə etmişlər, Keykavus babalarından belə 
eşitmişdir, oğluna da belə nağıl edir və öz təcrübəsində 
gördüklərini buraya əlavə edir. Amma bunlar məcburi deyildir. 
Əgər oğlu Gilanşah gözəl yaşamaq üçün bundan daha 
yaxşılarını taparsa, onu da etməlidir. Lakin Keykavusun fikrinə 
görə, o hər şeyi demişdir. Oğlu Gilanşah onun dediklərinə əməl 
etsə, xoşbəxt olar. 
Son fəsildə oxuyuruq: 
"Özümə nəyi bəyənmişəmsə, sənə də onu məsləhət 
görmüşəm. Əgər sən bunlardan daha gözəl adət və xasiyyət 
tapsan, elə ol ki, sənin üçün daha yaxşı keçsin, tapmasan, 
mənim bu nəsihət və öyüdlərimə canla-başla qulaq as və elə də 
et. Qulaq asmayıb qəbul etməsən, məcburi deyil. Allah kimi 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
xoşbəxt yaradıbsa, o oxuyub anlayar, çünki buradakıların hamısı 
hər iki dünyanın xoşbəxtləri üçün yazılmışdır" ("Qabusnamə", 
səh. 237). 
Doğrudan da, Keykavus nəyi bəyənmişsə, nəyi bilibsə, 
oğluna da onu məsləhət görmüşdur. Bu cəhətdən 
"Qabusnamə"yə Ziyari feodal-zadəgan təbəqəsinin din, fəlsəfə, 
elm, iqtisadiyyat və əxlaq "Qamusu" kimi də baxmaq olar. 
Keykavus öz sinfinin nöqsanlarını yaxşı görür, vəzifə, mənsəb, 
şan-şöhrət, var-dövlət naminə hər şeyə razı olan, əmisi 
Mənuçehr Şərəfülməali kimi öz atasını həbs edib qara 
zindanlara atan, babası Şəmsülməali Qabus kimi yaxın 
adamlarını, qohum-qardaşlarını qıran, miras xatirinə ata-
anasının ölümünü arzulayan çoxlu feodal-zadəgan balaları göz 
qarşısındadır. Lakin o, bunlara qarşı çıxa bilmir. Odur ki, 
müəllif oğluna yalvarıb deyir: 
"Amandır, miras xatirinə ana və atanın ölümünü arzulama" 
("Qabusnamə", səh. 47). 
Lakin yaxşı dolanmaq üçün Keykavus hər şey etməyə 
hazırdır, o, bunun üçün heç bir şeydən çəkinməməyi oğluna da 
məsləhət görür, yalan danışmaq, böhtan demək, saxta sənəd 
düzəltmək, ikiüzlülük etmək, qəsdən ağılsız və iste'dadsız 
olmaq, ümumiyyətlə, bütün vasitələrə əl atmağı mümkün hesab 
edir. O yazır: 
"Öz iste'dadınla qürrələnmə, dolanmaq üçün ağılsız və 
iste'dadsız olmaq lazımsa, ağılsız və iste'dadsız ol 
("Qabusnamə", səh. 54). 
"Ey oğul, sən doğru danışan ol, yalan danışan olma, özünü 
doğru danışan tanıt ki, işdir bir gün zərurət üzündən yalan 
deməli olsan, doğru qəbul etsinlər" ("Qabusnamə", səh. 61). 
"Kimə ehtiyacın varsa, özünü ona qarşı nökər və qul kimi 
apar" ("Qabusnamə", səh. 152). 
"Əgər xəttatlıqda qadir, başqalarının xəttini oxşatmaqda 
mahir olsan, bu çox gözəl sənətdir. Lakin bunu hər adama 
göstərmə ki, saxta xətt düzəltməkdə şöhrət tapmayasan və 
ağanda şübhə oyatmayasan, biri başqasının xəttini oxşatsa, 
tapmasalar, onu səndən görməsinlər. Kiçik şeylər üçün saxta 
kağız düzəltmə. Bir gün böyük qazanc üçün lazım olsa və 
düzəltsən, qoy heç kəsin gümanı sənə getməsin. 
Deyildiyinə görə, mahir və fazil katiblər xətt oxşatmaqla 
çox bilikli və təcrübəli vəzirləri məhv etmişlər" ("Qabusnamə", 
səh. 200). 
 ..…………………………………………….   قابوسنامه / 30
"Deməli, ağanın mal-dövlətini qoru, yesən, iki barmaqla ye 
ki, boğazında qalmasın" ("Qabusnamə", səh. 202). 
"Qabusnamə"də belə misallar çoxdur. "Qabusnamə" yalnız 
hakim təbəqələri ifşa etmək deyil, həm də tarix, fəlsəfə, o 
zamankı dövrün elm və mədəniyyətini, ictimai-iqtisadi həyatını 
öyrənmək nöqteyi-nəzərindən də maraqlıdır. Heç də təəccüblü 
deyildir ki, ümumiyyətlə Şərq, xüsusilə İran tarixi yazılarkən, 
onun elm və mədəniyyətindən, əxlaq, adət və ən'ənələrindən 
danışarkən istər-istəməz bu kitaba müraciət etməli olurlar. 
Həqiqətən "Qabusnamə" faktik material cəhətindən də diqqətə 
layiqdir. Əhatə etdiyi mövzular cəhətindən də çox maraqlıdır. 
Bu əsər ilk fars nəsri kitablarına aid olmaq, dilin səlisliyi, 
ibarələrin bədiiliyi, gətirilən hekayətlərin duzluluğu və ibrətli 
olması ilə də çox orijinaldır. "Qabusnamə" tibb, nücum, 
geodeziya kimi elmlərdən, şairlik, musiqişünaslıq kimi 
incəsənət nümunələrindən də bəhs edir. Keykavus tibb elmini 
çox sevdiyini deyir. Yəqin burada Şəmsülməali sarayında özünə 
sığınacaq tapmış İbn-Sinanın şöhrəti və tə'siri də böyük rol 
oynamışdır. 
Əsərin oxucuda nifrət, qəzəb, doğuran fəsillərindən biri qul 
alveri fəslidir. Burada adamların heyvan kimi müayinə edilməsi, 
arıq-kökluyü, qaşı, gözü, dodağı, dişi, dərisinin rəngi, irqi və 
sairə cəhətləri əsas götürülür. İnsan ləyaqəti əsl mə'kanda 
tapdalanır. Hətta heyvanlar kimi insanlar da çinslərə bölünür. 
Sonra hər tayfa və irq xüsusi xarakterizə edilir. 
"Qabusnamə"nin maraqlı fəsillərindən biri də 
"Cavanmərdlik" fəslidir. Burada müxtəlif fəlsəfi problemlərdən 
danışılır, müxtəlif sənətkarlıqda olan comərdliklərdən söhbət 
gedir, sufizmin mahiyyəti, dərvişlik kimi məsələlərdən bəhs 
edilir. "Qabusnamə" müəllifinin dərin də olmasa, çox müxtəlif 
mə'lumata malik olduğu, bir çox sənətləri praktiki bildiyi, nəsrlə 
gözəl yazdığı, şe'r deməkdə də əli olduğu aşkar görünür. Əsərdə 
yüzdən yuxarı alim, şair, tarixçi, münəccim, həkim, filosofun 
adı çəkilir ki, bu da Keykavusun bilik dairəsinin çox geniş 
olduğuna dəlalət edir. Əsərdə hikmətli ifadələr, ibrətli 
hekayətlər, tarixi müqayisə. və paralellər də çoxdur. Bunlar 
hamısı kitabın tarixi bir mənbə kimi istifadə edilməsini, ədəbi 
bir abidə kimi tədqiq edilib öyrənilməsini zəruri, bədii bir əsər 
kimi isə maraqlı oxunmasını tə'min edir. 
*    * 
* 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
"Qabusnamə" dünyanın bir çox dillərinə tərcümə 
edilmişdir, o cümlədən türk, fransız, alman və rus dillərinə 
tərcümələri vardır. Rus dilində kitabın 2-ci nəşri 1958-ci ildə Y. 
E. Bertels tərəfindən böyük müqəddimə və geniş izahla 
buraxılmışdır. Fars dilində on dəfəyə qədər çap edilmişdir1. 
"Qabusnamə" ilk dəfə olaraq Azərbaycan dilinə tərcümə 
edilir. Tərcümə üçün Səid Nəfisinin 1312 -ci şəmsidə çap 
etdirdiyi »قابوسنامه« -si əsas qəbul olunmuş və Rzaqulu 
xan Hidayətin nəşr etdirdiyi "Qabusnamə" ilə müqayisə 
edilmişdir. Müxtəlif nəşrlərdəki nusxə fərqlərini, ziddiyyətləri, 
ixtilafları aydınlaşdırmaq üçün Y. E. Bertelsin tərcüməsinin 
1958-ci il çapından istifadə edilmişdir. S. Nəfisi Rzaqulu xan 
hidayət və Y. E. Bertelsdə olan fərqlər və bizim tərcümədə 
qəbul olunmuş variant azərbaycanca tərcümədə ya səhifənin 
haşiyəsində göstərilmiş, ya sonda verdiyimiz şərh, izahat və 
qeydlərdə müqayisə edilmişdir. 
Ümid edirik ki, ilk dəfə olaraq Azərbaycan oxucularına 
təqdim edilən "Qabusnamə" ümumun hüsnirəğbətini qazanacaq 
və bu, onun hazırlanmasına sərf edilmiş əmək üçün ən yaxşı 
mükafat olacaqdır. 
 
 
 
 
 
 
 
 
                       
 
 
 
 
 
 
 
1 Няшри вя чапы щаггында бах: а) А. К р ы м с к и. 
Эюстярилян "сяри, сящ. 536-538;           б) Е. Э. Б е р т е л ь 
с, Кабус-намэ, сящ. 5. 
 
 ..…………………………………………….   قابوسنامه / 32
 
 
 
 
 
 
 
 
 
 
 
 
 
 
 
 
 
 
 
MÜQƏDDİMƏ 
...Bu kitabı tərtib edən əmir Ünsürülməali Keykavus ibn 
İskəndər ibn Qabus ibn -Vəşmgir ibn Ziyar1, Mövla 
əmirəlmö'minin öz oğlu Gilanşaha belə deyir: 
"Ey oğul, bil və agah ol ki, mən artıq qocalmışam, qocalıq 
və zəiflik məni əldən salmışdır. Saçsaqqalıma çəkilmiş ağ 
xətlərin ölüm fərmanı olduğunu görurəm və heç kəs bu fərmanı 
pozacaq qüdrətə malik deyildir. 
Ey oğul, öz adımı bu dünyadan köçənlər siyahısında 
gördükdə belə qərara gəldim ki, köç naməsi mənə çatmamış, 
mən sənə bir namə yazım, orada dünyanın yaxşı və pis işlərini, 
dövranın düz və gəc gərdişini təsvir edim, fürsət əldən getməmiş 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
yaxşı bir ad qoyum. Ata məhəbbəti naminə qoy o sənə yar olsun 
[atadan oğula yadigar olsun). 
Ey oğul, zəmanə səni yumşaltmamış, sən öz ağlının gözləri 
ilə mənim sözlərimi oxu və ona əməl et, onda sən xoşbəxt 
olarsan, hər iki dünyada (həm sağlıqda, həm öldükdən sonra) 
yaxşı ad qazanarsan. Amandır, sən çalış bu kitabda deyilənlərə 
qulaq as. O zaman mən atalıq borcumu yerinə yetirmiş olaram. 
Əgər sən mənim dediklərimdən yaxşı fayda götürə bil-məsən, 
başqa adamlar da var ki, onlar yaxşı sözləri eşidib, ona əməl 
etməyi qənimət sayırlar. 
Hərçənd zəmanə belə gətirib ki, heç bir övlad öz atasının 
nəsihətinə qulaq asmır, gənclərin qəlbində elə bir qəflət atəşi var 
ki, onlar qocalardan daha çox bildiklərini güman edirlər. Mən 
bunları bilsəm də, atalıq məhəbbəti məni susmağa qoymur. 
Odur ki, xoşuma gələn, təbiətimə uyğun olan sözləri toplayaraq 
fəsillərə ayırdım, daha qısa və layiq olanları bu kitaba 
köçürdum. Əgər əməl etsən daha gözəl, etməsən mən atalıq 
vəzifəsini yerinə yetirmiş olaram. Deyiblər: "Məsləhətçinin 
vəzifəsi deməkdir, qulaq asmasalar, inciməyinə dəyməz". 
Ey oğul, bil, insanların fitrətində elə bir xüsusiyyət vardır 
ki, onlar dünyada əldə etdiklərini həmişə ən əziz adamları üçün 
qoyub getməyə çalışarlar. Bu dünyada mənim əldə etdiyim bu 
sözlərdir, ən əziz adamım isə sənsən. İndi köçməyə 
hazırlaşarkən, əldə etdiklərimi sənə yadigar qoymaq istəyirəm. 
İstəyirəm, sən onları oxuyub xüdpəsəndliyə yol verməyəsən, 
yaramaz işlərdən çəkinəsən, elə yaşayasan ki, o sənin pak 
əcdadlarının adına layiq olsun. 
Ey oğul, bilməlisən ki, sənin valideynlərinin tayfası böyuk 
və əsil-nəcabətli hökmdarlardır. Baban Şəmsülməali Qabus ibn 
Vəşmgirdir. Nəsli Gilan şahlarından olan Keyxosrov2 və Əbul-
Müəyyəd3 övladlarının xanədanındandır. Firdövsi onların 
tərcümeyi-halını öz "Şahnamə"sində təsvir etmişdir, Gilan 
şahlığı sənin babalarına ondan yadigar qalmışdır. Sənin nənən, 
mənim anam "Mərzbannamə" əsərinin müəllifi şahzadə 
Mərzban ibn Rüstəm ibn Şərvinin4 qızı idi. Onun on uçüncü 
babası Ənuşirəvan5 Adil padşahın qardaşı Kavus ibn Qubad6 
idi, Sənin anan Məlik qazı Soltan Mahmud Nasirəddinin qızı 
idi7. Mənim nənəm deyləmilər hökmdarı Firuzanın8 qızı idi. 
Ey oğul, ağıllı ol, öz əcdadının qədrini bil, nanəcibliyə yol 
vermə. Hərçənd mən səndə yaxşılıq əlamətləri və xoşbəxtlik 
nişanələri görürəm, lakin bu sözləri təkrar etməyi lazım bilirəm: 
 ..…………………………………………….   قابوسنامه / 34
ey oğul, bil və agah ol, mənim getməyim yaxındır, sənin də 
mənim dalımca gəlməyin o qədər uzaq deyildir. Ona görə nə 
qədər ki, sağsan, gərək iş görüb fəaliyyət göstərəsən, bəlkə, 
beləliklə. əbədilik qazanasan. Əbədilik müvəqqətilikdən 
ustundur. Əbədiliyi isə yalnız bu dünyada qazanmaq olar. Bu 
dünya tarla kimi bir şeydir, yaxşıdan-pisdən nə əksən onu da 
biçəcəksən. Əbədilik sarayının binövrəsi müvəqqəti olan bu 
dünyada qoyulmalıdır. Yaxşı adamlar bu dünyada aslan təbiətli 
olarlar, pis adamlar isə it təbiətli. İt tapdığı şeyi oradaca yeyər, 
aslan isə ovladığını başqa yerdə. Bu dünya bir ovlaqdır, sən isə 
ovçu, sənin ovun da yaxşı əməllərin. Çalış indi yaxşılıq elə ki, 
son ra xeyrini görəsən... 
Ey oğul, onu da bil ki, bu nəsihətnaməni, bu qiymətli kitabı 
mən qırx dörd fəsildən ibarət yazdım 
Ümid edirəm ki, bu kitab onu yazana, oxuyana, köçürənə 
və dinləyənə xoşbəxtlik gətirəcəkdir. 
 
 
 
 
Birinci fəsil 
ALLAhI DƏRK ETMƏK YOLU HAQQINDA 
Ey oğul, bil və agah ol ki, dünyada olan, olmayan və ola 
bilən hər nə varsa, hamısını olduğu kimi adam dərk edə biləndir, 
yalnız o böyük yaradandan başqa. Onu dərk etməyə yol yoxdur, 
ondan savay nə varsa, hamısı dərk edilə bilər. Sən yalnız o 
zaman haqq-taalanı dərk edə bilərsən ki, özün dərketməz olasan. 
Dərk edilən naxış, dərk edən isə nəqqaş kimi bir şeydir, 
əgər maddə naxış qəbul etmirsə, heç bir nəqqaş onun üzərinə 
naxış vurmağı bacarmaz. Görmürsənmi, mum daşa nisbətən 
daha tez naxış qəbul edən olduğundan ondan möhrə 
hazırlayırlar, daşdan isə hazırlamırlar. Deməli, dərk edilmiş hər 
bir şeydə bir dərkolunma xüsusiyyəti var və o, yaradanın nəyə 
qabil olduğunu göstərir. Ona görə sən özünə bax, yaradana 
baxma. Sən yaradılmışa diqqət et ki, yaradanı əql ilə dərk edə 
biləsən. Ayıq ol, vaxtı əldən verməyəsən, çünki vaxt keçicidir, 
keçici şeyin isə əvvəli və sonu olar. 
Bağlı gördüyün bu dünyanın bağlılığına heyran olma və 
güman etmə ki, bu bağ həmişə açılmamış qalacaqdır. Sən 
yaradanın yaxşılıqları və ne'mətləri haqqında fikirləş, özü 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
barəsində fikirləşmə, çünki yolu o adam daha çox azmış olar ki, 
yol olmayan yerdə yol axtarsın. Peyğəmbər əleyhissəlam 
demişkən: "Allahın ne'mətləri haqqında fikirləşin, zatı haqqında 
fikirləşməyin". "Əgər bizi yaradan Allah şəriət sahibləri vasitəsi 
ilə öz bəndələrinə onun yolunu tapmağa cəsarət etmək ixtiyarını 
verməsə idi, heç kəsdə o cür'ət ola bilməzdi ki, Allah-taalanın 
dərk edilməsi haqqında bir söz deyə bilsin, çünki sən haqqı nə 
adlandırırsan adlandır, ona nə kimi sifət verirsən ver, bu, 
yaradanın ilahilik və rübubiyyətinə deyil, yalnız sənin acizlik və 
miskinliyinə dəlalət edər, çünki sən Allahı heç vaxt layiq olduğu 
qədər tə'rifləyə bilməzsən, belə olan təqdirdə sən onu necə dərk 
edə bilərsən? Əgər sən tövhidin nə olduğunu bilmək 
istəyirsənsə, bil ki, sənin üçün mümkün ola bilməyən hər şey 
onun üçün mümkündür, məsələn, təklik kimi. Kim təkliyin 
mahiyyətini anlasa, o, müşriklikdən azad olmuş olar. Təklik 
yalnız böyük yaradana xasdır, ondan başqa nə varsa, hamısı 
cütdür. 
Xüsusiyyətinə görə ikiləşən hər şey ya tərkibinə görə 
ikiləşər, cisim kimi, ya parçalanmağına görə ikiləşər ədəd kimi, 
ya cəmlənməsinə görə ikiləşər, sifət kimi, ya təzahürə görə 
ikiləşər, cövhər kimi, ya mənşəyə görə ikiləşər, əsli və fər'i kimi, 
ya məkana görə ikiləşər, fəza və boşluq kimi, ya vəhmə görə 
ikiləşər, ağıl və nəfs kimi, ya müvazinətə görə ikiləşə bilər, 
təbiət və surət kimi, ya qarşılaşmaya görə ikiləşə bilər, oxşarlıq 
və fərqlilik kimi, ya quruluşuna görə ikiləşə bilər, maddə və 
ünsür kimi, ya hadisənin başlanğıcına görə ikiləşə bilər, məkan 
və zaman kimi, ya həddinə görə ikiləşə bilər, ehtimal və qətilik 
kimi, ya qəbul edilmə nöqteyi-nəzərindən iki cür ola bilər, azlıq 
və çoxluq kimi, ya dərk edilmə nöqteyi-nəzərindən iki ola bilər, 
varlıq və yoxluq kimi. Bunlar nə qədər ziddiyyətli və əksli 
olsalar da, yenə ikilik əlamətinə malikdir və həqiqətdə onları tək 
adlandırmaq olmaz. Təklik yalnız Allah-taalaya aiddir. İkilik 
xüsusiyyəti olan nə varsa, onların heç biri Allah ola bilməz. 
Tövhidin mahiyyəti ondan ibarətdir ki, ürəyinə gələn hər şeyin 
Allah olmadığını biləsən, onların şəriki və tayı olmayan bir 
Allah tərəfindən yaradıldığını qəbul edəsən. 
 
 
 
 
 
 
 ..…………………………………………….   قابوسنامه / 36
 
 
 
 
 
 
 
 
 
İkinci fəsil 
PEYҒƏMBƏRLƏRİN YARANMASI HAQQINDA 
Ey oğul, bil ki, böyük yaradan bu dünyanı məqsədlə 
yaratmış hədərə yaratmamışdır, onu ədalət və hikmət əsasında 
qurmuşdur, çunki o varlığın yoxluqdan, xeyrin şərdən, bolluğun 
qıtlıqdan, gözəlliyin eybəcərlikdən daha yaxşı olduğunu bilirdi. 
O, bunların hər ikisini bilir və hər ikisini yaratmağa qadir idi, 
lakin o, yaxşılarını yaratdı, bildiyinin əksinə etmədi, hər şeyi 
vaxtında və ədalət əsasında yaratdı, cəhl, fəsad və nadanlıq 
əsasında yaratmadı. Beləliklə, dünyanın bünövrəsi hikmətlə 
qoyuldu. Hər nə gözəl idisə, onu da yaratdı. O, edə bilərdi ki, 
günəşsiz işıq versin, buludsuz yağış yağdırsın. tərkibsiz maddə 
yaratsın, ulduzlara ehtiyac olmasın, yaxşı və pis hadisələr 
cərəyan etsin, lakin dünya qanuna uyğunluq əsasında 
qurulduğundan o, səbəbsiz olaraq heç bir şey yaratmadı və bu 
səbəbi dünyanı nizama salan bir vasitə etdi. Bu vasitə ortalıqdan 
qalxsa, işləri nizama salan səbəb də ortalıqdan qalxar, səbəb 
ortalıqdan qalxdıqda isə bütün nəzm-nizam da pozular. hər bir 
işdə nizam olduğu kimi onu yaradan vasitə də lazım olar. 
Vasitəni ona görə yaratmışdır ki, biri hakim olsun, biri məhkum, 
biri ruzi verən olsun, biri ruzi yeyən. Bu ikilik isə Allahın 
təkliyinə dəlalət edər. Deməli, sən yalnız vasitəni görə bilərsən. 
Ona görə diqqətli ol ki, az və çoxluğu vasitədən deyil, vasitəni 
yaradan Allahdan biləsən. Əgər torpaq məhsul vermirsə, onu 
təqsirkar hesab etmə, əgər ulduz ədalətli gərdiş etmirsə, onu 
müqəssir sayma. Ulduzların ədalət və zülmdən nə qədər xəbəri 
var isə, yerin də məhsul yetirməkdən o qədər xəbəri var. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Torpaq şirin meyvə əkilən yerdə zəhər bitiirə bilmədiyi 
kimi, ulduzlar da öz bildiklərini edə bilməzlər, yaxşılığa adət 
etmiş olan pislik edə bilməz. 
Dünya hikmətlə bəzəndirilmiş olduğundan ona zinət də 
lazım idi. Bu dünyaya diqqətlə bax ki, onun zinətini görə 
biləsən. Bu zinət nəbatat, heyvanat, yemək, içmək, geyim və 
müxtəlif ne'mətlərdən ibarətdir. Bunlar hamısı hikmət əsasında 
yaradılmışdır, neçə ki, özü bu barədə deyir: 
"Biz yeri, göyü və onlar arasında nə varsa, hamısını 
əyləncə üçün yaratmadıq, onları biz hikmətlə yaratdıq"9. 
İndi ki sən dünyanın Allah tərəfindən hədərə 
yaradılmadığını bildin, onu da bilməlisən ki, bu yaradılan 
ne'mətlər kimə isə ruzi verilməsə idi mə'nasızlıq olardı. Ruzi 
ona deyərlər ki, sən çörəyi ehtiyacı olana verəsən ki, o da yeyə. 
Bax, ədalət buna deyərlər. O, insanları yaratmaq istədi ki, onlara 
ruzi versin, indi ki insanlar yaranıbdır, deməli, bütün ne'mətlər 
onlarındır. 
Lakin insanlara dövlət və qayda-qanun lazımdır, dövlət isə 
rəhbərsiz keçinə bilməz, çünki ədalət və qayda-qanun 
olmadıqda ruzi yeyən adam ruzi verənin qədir-qiymətini bilməz. 
Bu isə ruzi verənin nöqsanı olar ki, o, öz ne'mətini nadana verə. 
Ruzi verən nöqsansız olduğundan öz ruzi yeyənlərini nadan 
qoymadı. O özü Qur'anda belə deyir: "insanların bilmədiklərini 
onlara öyrətdi". 
O, peyğəmbərlər göndərdi ki, onlar bilik, ruzi yemək və 
ruzi verənə şükr etmək qayda-qanunlarını insanlara öyrətsinlər. 
Beləliklə, dünyanın əsası ədalətlə, ədalətin təkmilliyi hikmətlə 
hikmətin tamlığı ne'mətlə, ne'mətin bütövlüyü ruzi alanlarla, 
ruzi alanların kamilliyi yolgöstərici peyğəmbərlə tamamlansın. 
Peyğəmbərin ruzi alanlardan üstünlüyu orasındadır ki, 
onlar ruzi yeyənlərə ruziyə çatmaq yolunu göstərirlər. 
Deməli, əgər ağıl gözü ilə baxsan, görərsən ki, ruzi alan 
aldığı ruzi və ne'mət müqabilində, arzu və istəklərinin yerinə 
yetirilməsi xatirinə öz rəhbərinin haqqını e'tiraf etməyə və ruzi 
verəninə minnətdar olduğunu bildirməyə borcludur. Demək, 
peyğəmbərlərin haqq olduğuna inanmalısan, onlardan kömək 
ummalısan və Adəmdən tutmuş Məhəmmədə (xatəmə) qədər 
(Allah onların hamısına rəhmət eləsin) bütün peyğəmbərlərin 
düz danışan olduğunu qəbul etməlisən, dinin dediklərinə əməl 
etməlisən, şükr və niyazda ehmallıq göstərməlisən, haqqın 
buyruqlarını yerinə yetirməlisən ki, beləliklə, yaxşı ad qazanıb 
tə'riflənəsən. 
 ..…………………………………………….   قابوسنامه / 38
 
 
Üçüncü fəsil 
NE'MƏT SAHİBLƏRİNƏ MİNNƏTDARLIQ HAQQINDA 
Ey oğul, bil ki, ne'mət sahibinə minnətdarlıq lazımdır, bu 
hamıya vacibdir, özü də onun layiq olduğu qədər deyil, 
buyurulan qədər, çünki əgər hamı bütün ömru boyu yalnız 
şükürlə məşğul olsa, yenə onun layiq olduğunun mində birini 
yerinə yetirə bilməz. Əgər Allah-taala hər verdiyi ne'mət 
qarşısında azca belə şükür istəsə, bu olduqca çox olar, ona görə 
islam dinində taət beşdir, bunların ikisi yalnız varlılara, üçü isə 
hamıya aiddir. Bunlardan biri (haqqı) dildə iqrar edib ürəkdə 
təsdiq etmək, o biri beş dəfə namaz qılmaq, üçüncüsü isə 
otuzgünlük oruc tutmaqdır. 
Şəhadət haqdan başqa hər şeyi inkar etməyin dəlilidir, 
namaz bəndəliyi iqrar etmək üçün sidqlə deyilən söz, oruc isə 
Allah-taalaya verilən və'di təsdiq üçündür. Elə ki, dedin: mən 
bəndəyəm, gərək bəndəlik bağını da boynuna bağlayasan, elə ki 
dedin: o, ağadır. gərək ağanın buyruğuna da qulaq asasan. 
İstəyirsən ki, qulun sənə itaət etsin, sən də öz ağana itaət 
etməkdən boyun qaçırma, boyun qaçırsan, öz qulundan itaət 
gözləmə, çünki sənin öz quluna etdiyin mərhəmət Allahın sənə 
göstərdiyi mərhəmətdən çox ola bilməz. 
İtaət etməyən bəndə olma10, çünki itaət etməyən bəndə 
Allahlıq iddiasına başlar və tez məhv olar.  
 
B e y t 
 
Layiqlir  vurulsa   o  qulun   başı  
Ki, Allahlıq edə hər addım başı. 
 
Bil və agah ol ki, namaz və oruc Allaha xasdır, onda 
ehmallıq etmə, xasda ehmallıq edən xalqa aid olan bütün 
işlərdən məhrum olar. Onu da bilməlisən ki, bizim şəriət sahibi 
namazı bütün dinə bərabər hesab etmişdir: kim namazdan əl 
çəksə, o bütün dindən əl çəkmiş olar, dinsiz adam isə bu 
dünyada ölümə və rüsvay edilməyə, o dünyada isə Allahın 
qəzəbinə gəlməyə layiqdir. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Amandır, oğlum, dünyada boş şeylərə könül vermə və 
demə ki, namazı qılmamaq da olar. Əgər sən namazı din xatirinə 
qılmaq istəməsən, heç olmazsa sağlam düşüncə əsasında qıl. 
Bilməlisən ki, deyilənlərə görə, namazın bir neçə faydası vardır: 
birincisi, beş dəfə vacib namaz qılan adamın həmişə bədəni və 
paltarı təmiz olar, təmizlik isə, hər halda, natəmizlikdən 
yaxşıdır; ikincisi, o, təkəbbür və qeybətdən uzaq olar, çünki 
namazın əsasını təvazökarlıq təşkil edir, təbiətini təvazökarlığa 
alışdırsan, bədən də təvazö'karlığa adət edər. Bütün ağıllı 
adamlara mə'lumdur ki, kim kimin tayı olmaq istəyirsə, mütləq 
gedib ona qoşulmalıdır. Xoşbəxt və varlı olmaq istəyənlər 
varlılara uyğunlaşmalı, bədbəxt olmaq istəyənlər isə 
bədbəxtlərlə durub oturmalıdır Bütün ağıllı adamların fikrinə 
görə, islam dinindən qüvvətli heç bir dövlət, onun əmrindən 
qüdrətli heç bir qüvvət yoxdur. Deməli, əgər sən əbədi dövlət və 
ne'mət sahibi olmaq istəyirsənsə, dövlət sahibləri ilə yaxınlıq 
etməyə çalış və həmişə onların əmrlərini yerinə yetir, onların 
əksinə getmə ki, bədbəxt və günahkar olmayasan. 
Amandır, ey oğul, namazı ələ salma, onun rük'ətlərinin və 
səcdələrinin natamamlığına istehza etmə, bu nə dinə yaraşar, nə 
dünyaya. 
Ey oğul, onu da bilməlisən ki, oruc ildə bir dəfə edilən 
itaətdir, onu yerinə yetirməmək insafsızlıq olar. Ağıllı adamlar 
belə bir şeyi özlərinə rəva görməzler, gərək sən də görməyəsən. 
Orucluq ayı ifratsız keçə bilmir, lakin sən çalış ifrata yol vermə. 
Gördün ki, beş mö'təbər, inanılmış üləma oruc tutub, sən də 
onlarla birlikdə oruc tut, onlar oruclarını yeyəndə, sən də ye! 
Nadanların sözünə uyma, bil və agah ol ki, Allah-taalanın sənin 
ac və toxluğuna ehtiyacı yoxdur. Oruc Allah tərəfindən sənin 
var-dövlətinə və özünə vurulan möhürdən ibarətdir. Bu möhür 
mal və bədənin yalnız bir hissəsinə deyil, bəlkə bütün üzvlərinə 
vurulur: əl-ayağa, gözə, dilə, qulağa, qarına, tənasül alətinə. 
Bunların hamısını möhürləyir ki, bütün bu üzvləri fisq-fücur, 
nalayiq iş və bəd əməllərdən təmiz saxlaya biləsən, möhürün 
şərtlərini yerinə yetirə biləsən. 
Ey oğul, bil və agah ol: orucluğun ən böyük məqsədi 
ondadır ki, sən gündüz yeməyib axşama saxladığın çörəyi, 
gündüz özünə ayırdığını ehtiyacı olanlara verəsən ki, zəhmətinin 
faydasını görmüş olasan, elə bu zəhmət ona görə lazımdır ki, 
onun xeyri ehtiyacı olana çatsın. 
Ey oğul, diqqətli ol ki, hamıya aid olan bu üç itaatdə 
ehmallıq etməyəsən, çünki bu üç itaəti yerinə yetirməməyə heç 
 ..…………………………………………….   قابوسنامه / 40
üzr və bəhanə yoxdur. Lakin yalnız varlılara aid olan iki itaətdə 
üzürlü səbəb olduqda, ehmallıq etmək mümkündür. Bu barədə 
çox danışmaq olar, lakin zəruri nə vardısa, hamısını dedim. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dördüncü fəsil 
İMKAN OLDUQDA İTAƏTİN ARTIRILMASI HAQQINDA 
Ey oğul, bil ki, Allah-taala varlılar və seçilmiş bəndələri 
üçün daha iki dini vəzifə tə'yin etmişdir: bunlardan biri həcc, 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
digəri isə Zəkatdır. Buyurmuşdur ki, kimin imkanı varsa, onun 
evini ziyarət etsin, yoxdursa, etməsin. Görmürsənmi bu dünyada 
da şah sarayının qapıları yalnız dövlətli adamların üzünə açıq 
olur. 
Həccin şərti səfərə çıxmaqdır, yoxsullara səfərə çıxmağı 
əmr etmək isə nadanlıq olar, çünki imkansız səfərə çıxmaq 
təhlükəlidir. Lakin imkanın olduqda səfərə çıxmasan, dünyanın 
kef və ləzzəti natamam qalar. Dünyanın tam kef və ləzzəti 
ondadır ki, görmədiyin şeyləri görəsən, yemədiyin şeyləri 
yeyəsən, əntiqə və nadir şeylər alasan. Səfərə çıxmadan belə 
şeyləri əldə etmək mümkün deyildir. Səfərə çıxmış adamlar 
dünya görmüş, təcrübəli, ağıllı və xoşbəxt hesab edilirlər, çünki 
onlar eşidilməmiş sözləri eşitmiş, görülməmiş şeyləri görmüş 
olurlar. Yaxşı deyiblər: "eşitmək hara, görmək hara!". Heç kəs 
dünya görmüş adamları görməmişlərə bərabər tutmaz. Ona görə 
deyiblər ki: 
 
Şe'r 
Dünya görmüşləri ağıllı insan  
Dünya görməmişlə tutmamış yeksan! 
 
Deməli, dövlətlilərə səfəri ona görə vacib buyurubdur ki, 
onun verdiyi ne'mətin qədrini bilsinlər, bu neməti ağız ləzzəti ilə 
yeyib Allah-taalanın əmrini yerinə yetirsinlər və onun evini 
ziyarətə getsinlər. Lakin bunu yoxsul, imkansız və əli boş 
adamlara buyurmayıbdır. Bu barədə mən də aşağıdakı iki beytdə 
demişəm:  
R ü b a i 
 
Yar məni çağırmayıb, yer vermirsə eyvanda,  
"Yoxsulsan, gəlmə" deyib, xar edirsə hər yanda,  
Onda taqsır görməyin, bax, o böyük Allah da  
Öz evinə çağırmır, insan yoxsul olanda. 
 
Yoxsul həccə getsə, özünü təhlükəyə salmış olar. 
Dövlətlilərə aid işlərə baş qoşan yoxsul sağlam adama aid işlərlə 
məşğul olan xəstəyə bənzər və onun vəziyyəti biri dövlətli o biri 
yoxsul olan o iki hacının əhvalatına oxşar. 
Ə h v a l a t. Bir dəfə Buxara əmiri həccə getmək qərarına 
gəlir. O, çox varlı idi, karvan içərisində ondan dövlətlisi yox idi. 
Yüzdən yuxarı yüklü dəvəsi olan bu əmir bəzəkli kəcavədə 
oturub səhrada yırğalana-yırğalana, xumarlana-xumarlana yol 
 ..…………………………………………….   قابوسنامه / 42
gedirdi, ona nə lazım idisə hər şeyi var idi. Onunla birlikdə, 
dövlətlilərlə bərabər, yoxsullar dəstəsi də həccə gedirdi. Onlar 
Ərəfata11 çatdıqda, ayaqyalın, başıaçıq, ac-susuz, ayaqları qabar 
çalmış bir dərviş əmiri o təmtəraqla gördükdə üzünü ona çevirib 
deyir: "Qiyamət günü səninlə mənim mükafatım eyni olacaqdır, 
amma sən gör nə naz-ne'mət içərisində gedirsən, mən isə əzab 
və əziyyət içərisində?!" 
Buxara əmiri deyir: "Allah eləməsin mənimlə sənin 
mükafatımız eyni olsun, əgər mən bilsəydim, səninlə mənim 
mükafatımız hər ikisi eyni olacaq heç səhraya qədəm 
basmazdım. 
Dərviş soruşur: "Nə üçün?". 
Əmir deyir: "Ona görə ki, mən Allah-taalanın buyruğu ilə 
gəlmişəm, sən isə onun əmrinə müxalif hərəkət edibsən, məni 
çağırıblar, mən qonağam, sən isə tüfeyli. Çağırılmış qonaq ilə 
çağırılmamışın hörməti eyni ola bilərmi? Haqq-taala dövlətliləri 
çağırmış, yoxsullara isə belə demişdir: "Özünüzü öz əlinizlə 
təhlükəyə salmayın!". Sən Allahın əmri olmadan yoxsul, ac-
yalavac halda çöl-biyabana çıxaraq özünü təhlükə qucağına 
atıbsan, Allahın buyruğuna əməl etməmisən, nəyə əsasən sən 
əmrə baxanlarla bərabərlik elə bilərsən? Kimin imkanı olub 
həccə gedirsə o, Allahın da tapşırırını yerinə yetirmiş olur onun 
da nəziri qəbul, duası müstəcab olur".  
Ey oğul, əgər sənin də həccə getmək imkanın olsa, xəsislik 
etmə. həccə getmək üçün beş şərt lazımdır: qüvvət, ne'mət, vaxt, 
hörmət və əmin-amanlıq. Əgər bunlar sənə nəsib olsa, tam 
istifadə etməyə çalış. Bilməlisən ki, həcc yalnız kifayət qədər 
var-dövlət olan zaman məsləhətdir, onu gələn ilə tə'xirə 
salmağın günahı yoxdur. 
Lakin Zəkat o taətdəndir ki, imkan olan yerdə onu tə'xirə 
salmaq olmaz, onu verməmək üzrlü sayıla bilməz. Allah-taala 
Zəkat verənləri özünə yaxın hesab etmişdir. 
Başqalarına Zəkat verən adam rəiyyət arasındakı şah 
kimidir, o ruzi verən olar, başqaları ruzi yeyən!  
Haqq-taala belə lazım bilmişdir ki, bə'ziləri yoxsul olsun, 
bə'ziləri varlı. Əlbəttə, o istəsəydi, hamını varlı edə bilərdi, lakin 
ona görə iki təbəqə etdi ki, bəndələrinin şərəf və mövqeləri 
aydın olsun yuxarılar aşağılardan fərqlənsin. Şah da öz 
xidmətçilərindən birini güclü və ruzi verən etsə və bu xidmətçi 
başqasına ruzi vərə bildiyi halda, özü yeyib başqasına verməsə, 
şahın qəzəbindən arxayın ola bilməz. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Zəkata gəldikdə isə, demək lazımdır ki, onu ildə bir dəfə 
vermək məcburidir. Sədəqə məcburi olmasa da, lakin 
alicənablıq və insanpərvərlikdir, bacardığın qədər ver və xəsislik 
etmə, çünki sədəqə verənlər həmişə Allahın himayasi altında, 
əmin-amanlıqda olarlar, Allahın himayəsini isə həmişə qənimət 
hesab etmək lazımdır.  
Amandır, oğlum, ürəyində Zəkat və həcc haqqında şəkk və 
şübhələrə yol vermə, onları boş şey hesab edib demə ki, 
"qaçmaq, lüt olmaq, dırnağı tutmayıb, saçı vurdurmamaq nəyə 
lazımdır? Hər iyirmi dinardan nə üçün yarım dinar verim, Zəkat 
nə üçündür, qoyun və dəvədən də Zəkat olarmı, qoyunu nə üçün 
qurban kəsirlər?" 
Belə hikmətlərdə ürəyini təmiz saxla. Elə güman etmə ki, 
sən bilmədiyin şeydə xeyir ola bilməz onun xeyrini biz bilməyə 
də bilərik, sən Allahın buyruqlarını yerinə yetir, "niyə belə 
olur", "nə üçün belə edirlər"lə işin olmasın. 
Elə ki, bu əmrləri yerinə yetirdin, ondan sonra bilməlisən 
ki, ata-anaya hörmət də o böyük və izzətli Allahın 
əmrlərindəndir. 
 
 
 
 
 
 
 
Beşinci fəsil  
ATA VƏ ANAYA HÖRMƏT HAQQINDA 
Ey oğul, bil ki, bizi yaradan (onun cəlalı böyük olsun) 
dünyanı abad saxlamaq üçün nəslin artıb törəməsini lazım bildi 
və heyvani şəhvəti buna səbəb etdi. Deməli, sağlam düşüncəyə 
görə, övlad (öz səbəbinə) hörmət etməli və öz əsil-zatına 
ehtiram qoymalıdır, onun əsil-zatı isə ata və anadır. 
Demə ki: "ata-anamın mənim üzərimdə nə haqqı vardır, 
onların məqsədi öz şəhvətlərini söndürmək olub, mən 
olmamışam". Məqsədləri şəhvəti söndürmək olsa da, onlar sənin 
yolunda ölümə də getməyə hazır olarlar, bu isə şəhvətdən daha 
üstündür. 
Ana və ataya ən azı ona görə hörmət etmək lazımdır ki, 
onların hər ikisi səninlə yaradan arasında vasitədir. Deməli, sən 
 ..…………………………………………….   قابوسنامه / 44
özünə və yaradanına hörmət etdiyin qədər, öz vasitələrinə də 
hörmət etməlisən. Ağlı başında olan hər övlad heç vaxt ata və 
ana haqqını unutmaz. Allah-taala öz Kitabi-məcidində belə 
deyir: "İtaət ediniz Allaha, itaət ediniz peyğəmbərə və öz 
amirlərinizə"12. Bu ayəni bir neçə cür təfsir etmişlər. Onlardan 
birində belə oxumuşam ki, "amirlər" ana və atadır, çünki ərəb 
dilində "əmr" sözünün iki mə'nası vardır: iş və əmr. Amir ona 
deyərlər ki, həm ixtiyarı olsun, həm iqtidarı. Ata və ananda isə 
həm iqtidar var, həm ixtiyar. İqtidar- yedirdib bəsləmək, ixtiyar-
yaxşı şeylər öyrətməkdir. 
Ehtiyatlı ol, ey oğul, ata və ananın qəlbini incitmə, onların 
ürəyinə toxunma, çünki yaradan ana və atanı incidənə ağır cəza 
verir. Allah-taala deyir: "Onlara tfu demə, onları incitmə, onlara 
xoş söz lər de!". 
Əli Əmirəlmö'mindən (Allah ondan razı olsun) soruşdular 
ki, ana və atanın haqqı nə qədər olar? Dedi: "Onun nə qədər 
olduğunu Allah-taala peyğəmbər əleyhissəlamın ana və atasının 
ölümündə göstərmişdir. Çünki onlar peyğəmbər əleyhissəlamın 
peyğəmbərlik dövrünə qədər yaşasaydılar, peyğəmbər onları 
hamıdan şərəfli tutmağı vacib bilərdi, bu da onun dediyi: "Mən 
Adəm övladının ən şərəflisiyəm və bunda qürurum yoxdur"13 
sözü səhv görünərdi. 
Deməli, ana və atanın haqqını dini cəhətdən qəbul etməsən, 
ağıl və insanlıq nöqteyi-nəzərindən qəbul etməlisən. Ana və ata 
sənin əsl böyüdənin və tərbiyə verənindir, sən onların haqqını 
ödəməkdə kahıllıq göstərsən, bu ona dəlalət edər ki, sən heç bir 
yaxşılığa layiq deyilsən. Çünki aşkar xeyirxahlığın qədrini 
bilməyən adam dolayı xeyirxahlığın qədrini haradan bilər? 
Qədir bilməyən adama yaxşılıq etmək nadanlıqdır. Sən də 
nadanlıq adını qazanmağa çalışma. Öz övladının sənə qarşı neçə 
olmalarını arzulayırsansa, sən də öz ata və anana qarşı elə ol! 
Sən səni doğanla necə rəftar edibsənsə, səndən doğulan da 
səninlə elə rəftar edəcəkdir. Övlad meyvəyə bənzər, ana-ata isə 
ağaca. Ağaca nə qədər çox xidmət etsən, o qədər onun meyvəsi 
yaxşı və gözəl olar, ata-anaya da nə qədər cox hörmət edib 
onlardan utansan, o qədər də onların sənin haqqındakı duaları 
tez müstəcab olar, sən həm Allah yanında, həm valideynin 
yanında üzü ağ olarsan. 
Amandır, miras xatirinə ana və atanın ölümünü arzulama. 
Ata-anan ölməsə də, sənin ruzin yetişəcəkdir, çünki Hər kəsin 
qisməti özünə çatacaqdır. Artıq ruzi əldə etmək üçün özünü çox 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
da ora-bura vurma, ora-bura soxulmaqla ruzi artmaz, ona görə 
deyiblər: "Zəhmət çəkməklə yaşa, özünə əziyyət verməklə 
yaşama!". 
 Ruzi haqqında həmişə Allahdan razı qalmaq istəyirsənsə 
halı səninkilərdən yaxşı olanlara deyil, pis olanlara bax. 
Mal-dövlət cəhətdən yoxsul olsan, çalış ağıl və kamalca 
dövlətli ol, çünki ağıl-kamal zənginliyi var-mal dövlətliliyindən 
daha yaxşıdır. Ağıl ilə dövlət əldə etmək olar, dövlətlə ağıl 
qazanmaq isə olmaz. Cahil adam tez yoxsullaşa bilər, lakin ağlı 
oğru apara bilməz, su və od məhv edə bilməz. 
Beləliklə, əgər ağlın varsa, sənət öyrən, çünki biliksiz ağıl 
paltarsız bədən, simasız adam kimidir. Yaxşı deyiblər: "bilik 
ağlın aynasıdır. 
 
 
 
 
 
 
 
Altıncı fəsil 
TƏVAZÖ VƏ BİLİYİN ARTIRILMASI HAQQINDA 
Oğul, bil və agah ol ki, sənəti olmayan adamlar gövdəsi 
olub gölgəsi olmayan Muğilan14 ağacı kimi faydasız olarlar, nə 
özlərinə xeyir verərlər, nə başqalarına. Əsil-nəsəbli adamlar 
sənət və hünər sahibi olmasalar da, əsil-nəsəblərinə görə 
başqalarının yanında hörmətdən məhrum olmazlar. Pisi odur ki, 
nə cövhərin ola, nə hünərin! Lakin əsil-nəsəbli olanda çalış 
özünün müəyyən sənət və şöhrətin də olsun, çünki özünün 
şöhrəti olmaq əsil-nəsəb şöhrətindən daha yaxşıdır. Deyiblər ki, 
"Ləyaqət əql və ədəbdədir, əsil-nəsəbdə, deyildir!". Böyüklük 
mə'rifət və bilikdədir, haralı və kimlərdən olmaqda deyildir. Bil 
ki, sən ata və ananın şan-şöhrəti ilə kifayətlənməməlisən, çünki 
o, xarici bəzəkdir. Əsil ad-san ona deyərlər ki, onu öz iste'dad və 
bacarığınla əldə etmiş olasan, bu zaman səni "Zeyd", "Cəfər", 
"əmi", dayı" əvəzinə "müəllim", "alim", -"fəqih"15, "həkim" 
çağırarlar. Əgər əsil-nəsəbi olan adamın öz bacarıq və ləyaqəti 
yoxsa, o heç kəsin işinə yaramaz. Lakin bir adamda hər iki 
 ..…………………………………………….   قابوسنامه / 46
xüsusiyyət olsa, ondan bərk yapış əldən buraxma ki, o, hamının 
işinə yarayar. 
Onu da bil ki, bütün sənətlər içində ən gözəl sənət 
danışmağı bacarmaqdır. Böyük yaradan (cəlalı artıq olsun) 
insanı bütün məxluqatın ən şərəflisi yaratmış və onu on 
xüsusiyyətə görə16 (beşi bədənin daxilində, beşi xaricində), 
başqa canlılardan üstün yapatmışlır. 
Daxildə olan beş xüsusiyyət: təfəkkür, hafizə, təxəyyül, 
təsəvvür və danışıqdır, xarici beş xüsusiyyət: eşitmə, görmə, 
qoxu bilmə, toxunma və dad bilmə xüsusiyyətidir17. 
Bu xüsusiyyətlərdən heyvanlarda olanları insanlardakı 
kimi deyil, ayrı cürdür. Buna görə də insan başqa heyvanlara 
üstün gəlmiş və onların üzərində hökmranlıq əldə etmişdir. 
İndi ki, bunu bildin, gərək sən dilini gözəl danışmağa və 
yaxşı şeylər söyləməyə öyrədəsən, yaxşıdan başqa heç bir şey 
deməyə adət etdirməyəsən, çünki dilə nə öyrədibsən, nəyə adət 
etdiribsənsə həmişə onu da deyəcəkdir. Odur ki, deyiblər: "dili 
xoş olanın havadarı çox olar".  
Nə sənətin sahibi olursan ol, ancaq sözü yerində deməyi 
bil, çünki yersiz deyilən söz nə qədər gözəl olsa, yenə də çirkin 
görünər. Faydasız sözlərdən qaç,çünki faydasız sözlərdən 
həmişə ziyan gələr. Yalan iyi verən və hikmət ətri saçmayan 
sözlər deyilməsə, daha yaxşıdır. Müdrik adamlar sözü şəraba 
oxşatmışlar o, həm məst edər, həm məsti ayıldar18. 
Dindirilməmiş danışma, xahiş edilməmiş məsləhət verib nəsihət 
etmə, xüsusilə nəsihətə qulaq asmayana, elə adam axırda özü 
yıxılar. Camaat içində heç kəsə nəsihət etmə. Deyiblər ki: 
"adamlar içərisində. nəsihət məzəmmətə bərabərdir". Çoxdan 
yolunu azmışları düzəltmək fikrinə düşmə, bacarmazsan. Əyri 
bitmiş,qol-budaq atmış və yüksəlmiş ağacı kəsib yonmayınca 
düzəltmək olmaz. Söz deməkdə xəsislik etmədiyin kimi, 
imkanın olsa, mal verməkdə də xəsislik etmə,çünki adamlar 
sözə nisbətən mala daha çox şirnikərlər. Pis ad qazanmış 
yerlərdən uzaq gəz, bədxah dostdan və pis yola çəkən yoldaşdan 
qıraq qaç, özün haqqında səhvə yol vermə, elə yerə get ki, səni 
axtarsalar və orada tapsalar rusvay olmayasan. Malını elə yerə 
qoy ki,istəyəndə tapa biləsən19. 
Xalqın qəm və kədərinə gülmə ki, xalq da sənin qəm və 
kədərinə gülməsin, ədalətli ol ki, ədalət görəsən, xoş de ki, xoş 
eşidəsən. Şoranlıqda toxum əkmə ki, bar verməz, əməyin hədərə 
gedər, yə'ni namərd adama yaxşılıq etmək şoranlığa toxum 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
atmaq kimi şeydir. Lakin yaxşılığı layiq olan adamlardan 
əsirgəmə və yaxşılıq öyrədən ol ki, peyğəmbər əleyhissəlam 
demişdir: "yaxşılıq yolunu göstərən adam yaxşılıq edən adama 
bərabərdir". Yaxşılıq et və yaxşılığı öyrət, çünki bunlar bir-
birindən ayrılmaz ekiz qardaşdırlar. Yaxşılıq etməkdən peşman 
olma, çünki yaxşı və pisliyin mükafatı sənə hələ bu dünyada, o 
dünyaya getməmişdən əvvəl çatacaqdır. Bir adama yaxşılıq 
edən vaxt o adam nə qədər rahat olursa, sən də o qədər rahat 
olursan bir adama pislik etdikdə o nə qədər inciyirsə, sənin də 
qəlbin bir o qədər ağrı və sıxıntı duyur, buna görə sən heç kəsə 
pislik etmə. Həqiqət gözü ilə baxsan, görərsən ki, sən özün əzab 
çəkmədən heç kəsə ziyan vura bilməzsən və sənin öz xoşun 
olmadan heç kəs səndən yaxşılıq görə bilməz. Deməli, "yaxşı və 
pisin mükafatı o dünyaya getməmiş hələ bu dünyada yetişəcək" 
sözləri tamamilə doğrudur. Heç kəs mənim bu dediklərimi inkar 
edə bilməz. Kim bütün ömrü boyu birinə yaxşılıq ya pislik 
edibsə, dərindən düşünsə, o mənim haqlı olduğumu anlar və bu 
dediyim sözləri təsdiq edər. Deməli, nə qədər bacarırsansa, 
yaxşılığı heç kəsdən əsirgəmə, yaxşılıq axırda bir gün öz 
bəhrəsini verəcəkdir. 
H e k a y ə t. Eşitmişəm, Mütəvəkkilin20 Fəth adlı çox 
gözəl camallı, xoşbəxt və savadlı, tərbiyəli bir qulu var imiş. 
Mütəvəkkil onu oğulluğa götürmüş və doğma uşaqlarından daha 
çox sevərmiş. 
Bu Fəth üzməyi öyrənmək arzusuna düşür. Üzgüçülər 
çağrılır, Dəclədə21 ona üzməyi öyrətməyə başlayırlar. Fəth uşaq 
olduğundan üzməyi hələ yaxşı öyrənə bilməmişdi. Lakin bütün 
uşaqlar kimi, özünü elə göstərirdi ki, guya üzməyi öyrənmişdir. 
Bir gün müəllimindən gizlin Dəcləyə atıldı, su bərk 
axdıdığından Fəthi gicəllətməyə başladı. Fəth suya üstün gələ 
bilməyəcəyini anladıqda özünü suyun ixtiyarına verdi, suyun 
axarı üzrə camaatın gözündən itdi. Su bir müddət onu belə 
apardı. Dəclənin kənarında ovuqlar var idi, Fəth bu cür 
ovuqlardan birinin yanından keçərkən əl atıb, çox əlləşdikdən 
sonra özünü onun içinə sala bildi. Orada oturub öz-özünə dedi: 
"Görək Allah dalısın neyləyəcək, hələ ki özümü bu 
qaniçici suyun əlindən qurtarmışam". Yeddi gün o, bu ovuqda 
qaldı. Elə birinci gün Mütəvəkkilə xəbər verəndə ki, Fəth suya 
atılıb boğulmuşdur, o, taxtdan düşüb yerə oturmuş və üzgüçüləri 
çağıraraq demişdi: "Kim Fəthi ölü ya diri gətirsə, ona min dinar 
 ..…………………………………………….   قابوسنامه / 48
verəcəyəm". Sonra and içdi ki, nə qədər ki onu necə varsa, elə 
tapıb gətirməyiblər, yeməyə əl vurmayacaqdır. 
Üzgüçülər Dəcləyə gedib suya baş vurdular, ümid gələn 
hər yeri axtardılar. Nəhayət yeddinci gün, üzgüçülərdən biri 
hamin ovuğa rast gəldi, Fəthi görüb çox sevindi və dedi: 
"Burada ol, gedim qayıq gətirim". Oradan qayıdıb Mütəvəkkilin 
yanına gəldi və dedi: "Ya Əmirəlmö'minin, Fəthi diri gətirsəm, 
mənə nə verərsən? Dedi: "Beş min dinar nəqd verərəm". 
Üzgüçü dedi: "Fəthi diri tapmışam". Qayıq gətirib Fəthi 
apardılar. Mütəvəkkil əmr etdi üzgüçüyə verdiyi və'də dərhal 
əməl etsinlər. Sonra vəziri çağırıb dedi: "Get xəzinəmə, orada nə 
varsa, yarısını payla yoxsullara". Sonra dedi: "Yemək gətiriniz, 
axı o, yeddi gündür acdır". Fəth dedi: "Ya Əmirəlmö'minin, mən 
toxam". 
Mütəvəkkil dedi: "Dəclənin suyundanmı toxsan?". 
Fəth dedi: "Yox, mən bu yeddi günü heç ac olmamışam, 
çünki hər gün üzərində iyirmi çörək olan bir tabaq su üzərində 
aşağı axırdı, mən əlləşib ondan iki-üç dənəsini ələ gətirir, 
onlarla dolanırdım. Hər çörəyin üstünə yazılmışdı: "Məhəmməd 
ibn əl-Hüseyn əl-Əskaf". 
Mütəvəkkil əmr etdi şəhərdə car çəksinlər və desinlər ki, 
Dəcləyə çörək atan kimdirsə, qorxmasın gəlsin, Əmirəlmö'minin 
ona yaxşılıq edəcəkdir. Belə də car çəkdilər. Sabahısı gün bir 
kişi gəlib dedi. "Mənəm o adam". Mutəvəkkil dedi:"Sübut!". 
Kişi dedi: "Sübutum odur ki, hər çörəyin üzərində mənim adım 
yazılmışdır: "Məhəmməd ibn əl-Hüseyn əl-Əskaf". Mütəvəkkil 
dedi: "Doğrudur. indi de görüm, nə vaxtdan sən Dəcləyə çörək 
atırsan?" Məhəmməd ibn əl-Hüseyn dedi: "Bir ildir". 
Mütəvəkkil soruşdu: "Nə üçün belə edirsən?". Kişi dedi; 
"Eşitmişdim deyirlər: yaxşılıq elə, at suya, bir gün gələr, xeyrini 
görərsən. Mənim əlimdən başqa yaxşılıq gəlmirdi, elə bunu 
bacarırdım ki, onu da etdim və öz-özümə dedim: "görək xeyri 
nə olacaq". 
Mütəvəkkil dedi: "Eşitdiyini etdin, gördüyün işdə xeyir 
götürdün". Sonra Mütəvəkkil kişiyə Bağdadda bir malikanə və 
beş parça kənd bağışladı. Kişi hamin malikanəyə köçüb, varlı-
sanlı oldu. Onun övladından hələ indi də Bağdadda yaşayanı 
var. 
Mən əl-Qaim Bi-əmrillah22 dövründə həccə getmişdim, 
yaradan mənə öz evini ziyarət etmək imkanı vermişdi, onun 
övladını gördüm və bu əhvalatı Bağdadın qocalarından və 
ağsaqqallarından eşitdim. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Deməli, nə qədər bacarırsansa yaxşılıq etməkdən əl çəkmə 
camaata özünü yaxşılıq edən adam kimi tanıtdır, elə ki 
tanıtdırdın, və'dəxilaf olma, dildə bir şey deyib, ürəyində başqa 
şey tutma ki, buğda göstərib arpa satanlara oxşamayasan. 
Bütün işlərdə ədalətli ol, çünki özü ədalətli olanın qazıya 
ehtiyacı olmaz. 
Qəm və sevincini yalnız o adama de ki, qəminə qəmlənib, 
şadlığına şadlansın, qəm və şadlıqını adamlar içində büruzə 
vermə, hər yaxşı və pis şey üçün tez şadlanıb tez kədərlənmə. 
Belə iş uşaqlara yaraşar. Çalış hər xırda şey üstündə özündən 
çıxma. Böyük adamlar hər doğru və yalan üstündə öz 
yerlərindən oynamazlar. 
Nəticəsi şadlıq olan qəmi qəm, nəticəsi qəm olan şadlığı 
şadlıq hesab etmə. 
Ümidsizlik baş verdikdə ümidini itirmə, çünki ümidsizlik 
ümidlə, ümid ümidsizliklə bağlıdır. 
Dünyada bütün işlərin dəyişkən olduğunu bil. Nə qədər ki, 
sağsan haqqı inkar etmə. Kim səninlə höccətə başlasa susmaqla 
onu susdur, çünki axmaqların cavabı susmaqdır. 
Lakin heç kəsin əməyini itirmə, hər kəsə özünə layiq haqq 
qazandır. Xüsüsilə öz qohüm-qardaşının haqqını unutma 
bacardıqca onlara yaxşılıq elə, ailə və tayfanızın qocalarının 
hörmətini saxla, Peyğəmbər (Allah ona xeyir-dua versin) 
demişdir: "Peyğəmbər öz ümməti arasında necədirsə, ağsaqqal 
da öz tayfası arasında elədir". Lakin onlara çox da valeh olma 
ki, məziyyətlərini görə bildiyin kimi, eyblərini də görə biləsən. 
Başqasından təhlükə gözləyirsənsə, tez çalış ki, müvafiq 
şəkildə öz təhlükəsizliyini tə'min edəsən. 
Təhlükə gözlədiyin adamdan "heç bir şey edə bilməz" deyə 
arxayın olma, "heç bir şey olmaz" deyə zəhər içmək ağıllı iş 
hesab edilə bilməz. 
Öz iste'dadınla qürrələnmə, dolanmaq üçün ağılsız və 
iste'dadsız olmaq lazımsa, ağılsız və iste'dadsız ol, belə olmaq 
lazım deyilsə, o zaman bir sənət öyrən, öyrənməkdən və yaxşı 
sözə qulaq asmaqdan ar etmə, beləliklə sən arsızlıqdan 
qurtarmış olarsan. 
Yaxşı və pisə fikir ver, insanların müsbət və mənfi 
cəhətlərini öyrən, onların nədən və nə qədər xeyir götürüb ziyan 
çəkdiklərinə diqqət yetir və öz xeyrin üçün onlardan istifadə et. 
Bax gör, insanları zərərə yaxınlaşdıran nədir, ondan qaç və ona 
yaxınlaş ki, o, insanları xeyrə yaxınlaşdırır. 
 ..…………………………………………….   قابوسنامه / 50
Bədənini elm və sənət kəsb etməyə öyrət bilmədiyin şeyi 
öyrənməyə çalış. Bunun sənə iki faydası olar: ya bildiyin şeyi 
təcrübədən keçirmiş olarsan, ya bilmədiyin şeyi öyrənərsən. 
Sokrat23 demişdir: "Bilikdən daha zəngin xəzinə, pis 
xasiyyətdən daha rəzil düşmən ola bilməz, bilikdən daha böyük 
izzət, həyadan daha qəşəng zinət ola bilməz" 
Deməli, oğlum, sən bilik yollarını tapmalısan, elə 
etməlisən ki, hansı vəziyyətdə olursan ol, bir saatın belə elm 
öyrənmədən boş keçməsin; axı biliyi nadanlardan da öyrənmək 
olar. 
Əgər sən nadana qəlbinin gözü ilə baxıb, ağlının nəzəri ilə 
diqqət yetirsən onun xoşa gəlməz hərəkətlərini görərsən və 
bilərsən ki, nələri etmək lazım deyildir. İskəndər24 demişdir: 
"Mən xeyri yalnız dostlardan deyil, düşmənlərdən də götürürəm. 
Məndən çirkin bir xəta baş verdikdə, dostlar dostluq xatirinə 
onu ört-basdır edirlər ki, mən bilməyim, düşmənlər isə əksinə, 
düşmənçilik üzündən açıb deyirlər, mən də ondan xəbərdar 
olub, hamin pis işi bir daha təkrar etmirəm. Deməli, mən bu 
xeyri dostdan deyil, düşməndən görmüş oluram". Sən də o biliyi 
alimdən deyil, cahildən öyrənmiş olarsan. 
Elm və sənət öyrənmək, istərsə böyük olsun, istərsə kiçik, 
hamıya vacibdir, çünki insan öz tay-tuşları arasında üstünlüyü 
yalnız elm və sənətə görə əldə edə bilər. Tay-tuşlarda olmayan 
bir iste'dadı insan özündə gördükdə, həmişə üstünlük hiss edir, 
camaat da onu bilik və iste'dadına müvafiq olaraq başqalarından 
üstün tutur. Ağıllı adamlar bilik və iste'dadlarına görə tay-
tuşlarından daha üstün tutulduqlarını gördükdə çalışarlar ki, öz 
bilik və iste'dadlarını daha kamil etsinlər. Deməli insan belə 
edərsə, az keçməz ki, o, hamıdan böyük olar. 
Bilik əldə etmək tay-tuş üzərində üstünlük əldə etməkdir, 
elm və sənətdən əl çəkmək isə geriliklə razılaşmaq deməkdir. 
Bilik əldə edib sənət öyrənmək, bədəni tənbəllik 
xəstəliyinə tutmağa qoymamaq çox faydalıdır. Deyiblər ki, 
tənbəllik bədən üçün fəsaddır. Bədən sənin sözünə baxmırsa, 
ayıq ol, buna yol vermə, bil ki, bədən tənbəllik və rahatlığı 
sevdiyindən sənin sözünə baxmır. Bədənimizin hərəkəti təbii və 
özbaşına olmadığından və bədən istədiyi kimi deyil, əmr 
edildiyi kimi hərəkət etdiyindən, nə qədər ki, sən əmr 
etməmisən, heç vaxt sənin bədənin işləməyi arzu etməyəcəkdir. 
Deməli, sən bədənini sözə qulaq asmağa və sənə tabe olmağa 
zorla məcbur etməlisən, çünki öz bədənini sözə baxmağa vadar 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
edə bilməyənlər başqalarının da bədənini özlərinə tabe edə 
bilməzlər. Elə ki, öz bədənini sənə tabe olmağa məcbur etdin, 
sonra sənət öyrənməklə hər iki dünyanın ne'mətinə sahib 
olarsan. Hər iki dünyanın ne'məti sənətdə, bütün sənətlərin açarı 
elm və tərbiyədədir. Xüsusilə nəfsi tərbiyə etmək, təvazö'karlıq, 
pəhrizkarlıq, düz danışmaq, mö'minlik, təmiz adlı olmaq. 
başqalarına əziyyət verməmək və həyalı olmaq çox yaxşıdır. 
Hərçənd həyalılıq haqqında hədisdə deyilibdir ki: "həya 
imandan doğur", lakin çox yerdə utanmaq insana ziyan vurur. 
Elə utancaq olma ki, utancaqlıq üzündən vəzifəndə ehmallıq 
edib, öz işlərinə zərər vurasan. Çox zaman elə yerlər olur ki, 
məqsədə çatmaq üçün həyasızlıq etmək lazım gəlir. Lakin 
həmişə yalan danışmaq rüsvayçılıq etmək, sırtıq olmaq kimi 
harəkətlərdən utan, düz danışmaq, yaxşı işlər görməkdən isə 
utanma. Çox adam ancaq utancaqlıq üzündən arzusuna çata 
bilmir. 
Əgər utanmaq imandan doğursa, yazıqlıq da utancaqlıqdan 
doğur, ona görə utanmağın və utanmamağın hər ikisinin yerini 
bilmək lazımdır, məqsədə hansı uyğundursa, onu etmək 
lazımdır. Deyiblər ki: "yaxşının müqəddiməsi utancaqlıqsa, 
pisin də müqəddiməsi utancaqlıqdır". 
Nadan adamı adam hesab etmə əməlsiz alimi isə alim. 
Elmsiz pəhrizkarı zahid bilmə, cahil adamla isə dostluq etmə. 
Xüsusilə özlərini ağıllı hesab edən və öz avamlığı ilə lovğalanan 
axmaqlarla oturub durma. Müdrik adamlardan başqa heç kimlə 
ünsiyyət saxlama, çünki yaxşılarla ünsiyyət saxlayanın adı da 
yaxşıya çıxar. Görmürsənmi yağı küncüddən alırlar, lakin 
küncüd yağını bənövşə ya qızıl güllə qarışdırdıqda və ya bir 
müddət onlarla bir yerdə saxladıqda yaxşıların kəraməti 
sayəsində artıq ona küncüd yağı deyil, qızıl gül yağı və ya 
bənövşə yağı deyirlər!? 
Yaxşıların məsləhətlərini və onların yaxşı işlərini unudub 
naxələf çıxma, sən möhtac olan adama etdiyin yaxşılığı da 
başına vurma. Yaxşılığı başa vurmaq yaxşılıq etməmək kimi bir 
şeydir. Xoşxasiyyət və insanpərvər olmağı özünə peşə et, pis 
adətlərdən qaç və ziyankar olma, ziyankarlığın səmərəsi 
məhrumiyyət, məhrumiyyətin meyvəsi ehtiyac, ehtiyacın 
bəhrəsi alçalmaq olar. Cəhd et səni tə'rifləyən xalq olsun, mədh 
edən bir neçə cahil olmasın, çünki cahillərin mədh etdiyi, 
eşitdiyimə görə, alimlər içərisində pislənir. 
H e k a y ə t. Deyirlər ki, bir gün Əflatun25 şəhərin adlı-
sanlı adamları ilə bir yerdə oturub, söhbət edirdi. Birisi onun 
 ..…………………………………………….   قابوسنامه / 52
görüşünə gəlib salam verdi yanında oturub oradan-buradan 
danışdıqdan sonra dedi: Ey filosof,bu gün filankəsi gördüm, 
sənin barəndə danışır və tə'rifləyərək deyirdi: "Əflatun çox 
böyük filosofdur,indiyə qədər onun kimisi nə olub, nə də 
olacaqdır. İstədim onun tə'rifini sənə çatdıram". 
Filosof Əflatun bu sözü eşitcək başını aşağı salıb ağladı, 
bərk qanı qaraldı, halı pozuldu. O kişi dedi: "Ey filosof, mən 
sənə nə ağır bir söz dedim ki, halın belə pozuldu?". Filosof 
Əflatun dedi: "Ey xacə, şəxsən sən mənə elə ağır bir söz 
demədin, lakin bundan daha ağır müsibət olarmı ki, nadanın biri 
məni tə'rifləsin, mənim gördüyüm iş ona xoş gəlsin? Bilsəydim 
nə nadanlıq etmişəm ki, onun təbiətinə yaxın olmuş, xoşuna 
gəlmiş və məni tə'rifləmişdir, tövbə edib o işdən əl çəkərdim. 
Halımın pozulması ondandır ki, mən hələ də nadanam, çünki 
nadanların tə'riflədikləri adamlar yalnız nadanlar olar". 
Bu barədə bir hekayət də yadıma düşdü. 
H e k a y ə t. Deyirlər ki, Məhəmməd Zəkəriyya ər-Razi26 
bir dəstə şagirdi ilə gəzərkən bir dəliyə rast gəldi. Dəli 
Zəkəriyyadan başqa heç kəsə baxmadı, onu diqqətlə nəzərdən 
keçirdikdən sonra üzünə güldü. Məhəmməd Zəkəriyya geri 
dönüb evinə gəldi, əmr etdi əftimun27 dəmlədilər, onu içdi. 
Şagirdləri soruşdular: "Ay müəllim, bu otun dəmini nə üçün indi 
içdiniz?". Dedi: "O dəli güldüyü üçün. Əgər o, məndə öz halına 
oxşar bir şey görməsə idi, üzümə gülməzdi" Deyiblər: "hər quş 
öz tayı ilə uçar!". 
Bundan əlavə, tünd xasiyyət olub özündən tez çıxmağı adət 
etmə, bir az da helmin olsa yaxşıdır, lakin o qədər yumşaq olma 
ki. səni çox yumşaq və həlim olduğun üçün hop eləyib udsunlar, 
o qədər də sərt olma ki, sənə salam verməyə də qorxsunlar. 
Hamı ilə yola getməyi bacar, bu üsulla həm dostdan, həm də 
düşməndən istifadə edib arzuna çata bilərsən. Heç kəsi pislik 
etməyə öyrətmə, pislik öyrətmək pislik etmək kimi bir şeydir. 
Əgər günahsız olaraq biri səni incitsə, sən çalış onu incitmə, 
çünki özgəni incitməmək insanlığın bir hissəsidir. Deyiblər ki, 
əsl insanlıq camaatı incitməməkdir. Deməli, insan olmaq 
istəyirsənsə gərək adamincidən olmayasan adamlarla yaxşı 
rəftar edəsən. Gərək insan aynaya baxsın, görünüşü yaxşıdırsa, 
işi də görünüşü kimi yaxşı olmalıdır, çünki gözələ çirkinlik 
yaraşmaz, buğdadan arpa, arpadan buğda bitməməlidir. Bu 
barədə mənim bir dübeytim də vardır: 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Şe'r 
Gözəlim, bizə hey pislik edirsən,  
Neçin bəs yaxşılıq umursan bizdən?!  
Get, əzizim, get ki, səhv eyləyirsən-  
Arpa əkibsənsə, buğda biçməzsən! 
 
Aynaya baxdıqda özünü kifir görsən, yenə yaxşılıq et, 
çünki çirkinlik etsən kifirliyi artırmış olarsan. Bu isə çox pis 
şeydir. Bir çirkinlik üstünə bir də çirkinlik gəlsən, bir yerdə iki 
çirkinlik olar. 
Səmimi sözə qiymət verən, dünya görmüş, sınaqdan çıxmış 
dostların nəsihətinə qulaq as və öz məşvərətçilərinlə həmişə 
təklikdə məsləhətləş, çünki sənin onlardan ala biləcəyin fayda 
yalnız təklikdə ola bilər. Sən mənim bu dediklərimi oxuyub 
öyrənə bilsən və əməl etsən, o zaman nə qədər qabil olduğunu 
dərk edərsən, lakin bunu anlayandan sonra öz bilik və 
iste'dadınla lovğalanma. Hər şeyi öyrənib bildiyin halda, özünü 
bilməyən hesab et, çünki sən yalnız o zaman alim hesab edilə 
bilərsən ki, hələ də özünün nadan olduğunu başa düşəsən. Bu 
barədə belə bir hekayət də vardır. 
H e k a y ə t. Eşitmişəm, Xosrovun28 hakimiyyəti və 
Büzürcmehrin29 vəzirliyi dövründə Rumdan çox savadlı bir elçi 
gəlir. Xosrov o zamankı fars şahlarının adətinə görə taxta oturub 
elçini qəbul edir. Elçi öz e'tibarnaməsini təqdim etdikdən sonra 
şah da özünün Büzürcmehr kimi vəziri olduğunu göstərmək 
üçün e'tibarnaməni onun vasitəsilə alır və söhbət zamanı elçinin 
yanında Büzürcmehrə deyir: "Filankəs, dünyada nə varsa, 
hamısını sən bilirsən..." və istəyir o desin: "Bəli bilirəm", lakin 
Büzürcmehr deyir: "Xeyr, hökmdarım, bilmirəm". Xosrov pərt 
olur, elçidən utanır və soruşur: "Bəs hər şeyi bilən kimdir?". 
Büzürcmehr deyir: "hər şeyi hamı birlikdə bilir, hamı isə hələ 
anadan olmamışdır. 
Ey oğul, sən özünü hamıdan bilikli hesab etmə, elə ki, 
özünü bilməyən hesab etdin, bilən olarsan, əsil bilən ona 
deyərlər ki, bilmədiyini bilə. Sokrat, bütün böyüklüyünə 
baxmayaraq, demişdir: "Mən özümdən sonra gələcək böyük və 
ağıllı adamların mənə tə'nə vuracaqlarından və "Sokrat bir 
dəfəlik dünyanın bütün biliklərini öyrənmək iddiasında 
olmuşdur"-deyəcəklərindən qorxmasaydım, mütləq deyərdim ki, 
mən heç nə bilmirəm və öyrənməyə də acizəm, lakin bunu deyə 
bilmirəm, çünki bu mənim tərəfimdən çox böyük iddia olardı". 
 ..…………………………………………….   قابوسنامه / 54
Əbu Şükur Bəlxi30 bir beytdə özünün çox böyuk alim olduğunu 
tə'rifləyir, o beyt budur: 
 
Beyt 
O yerə çatmışdır indi elmim ki,  
Anlayıb bilməmişəm hələ nadanam. 
 
Ey oğul, nə qədər böyük alim olsan da, öz biliyinlə 
qürrələnmə, öhdəsindən gələ biləcəyin işlərdə də öz rə'yin 
haqqında böyük fikirdə olma, özləri haqqında böyük fikirdə 
olanlar həmişə peşmançılıq çəkərlər. Başqaları ilə 
məsləhətləşməyi özünə əksiklik hesab etmə, ağıllı qocalar və 
sınanmış dostlarla məsləhətləş. Bütün hikmət və 
peyğəmbərliyinə, müəlliminin və işlərini sahmana salanın 
Allah-taalanın özü olmasına baxmayaraq, Allah yenə də 
Məhəmməd Mustəfa səlləllahü əleyhi və səlləmə bununla 
kifayətlənməyə razılıq verməmiş və: "işlərində onlarla məsləhət 
et" demişdir. Demiş ki: "ya Məhəmməd, öz əshabə və 
dostlarınla məsləhət et, çünki sizdən hərəkət Allah olduğum 
üçün isə, məndən bərəkətdir". Bilməlisən ki, bir adamın rə'yi iki 
adamınkı kimi ola bilməz, bir göz iki gözün gördüyünü görə 
bilməz, görmürsənmi təbib xəstələndikdə və xəstəliyi 
şiddətləndikdə, nə qədər hazır həkim olur olsun, yenə də özü ilə 
kifayətlənməyib, başqa bir həkimi çağırar, onun məsləhəti ilə 
müalicə olunar. Yaxın bir adamın sənə işi düşsə, ona kömək 
etməyə çalış, rəqib və düşmənin olsa belə, yardım əlini və 
malını ondan müzayiqə etmə. İşi düzəlsə, etdiyin kömək onun 
sənə qarşı məhəbbətini artırar və ola bilər ki, o düşmən dönüb 
dost olsun. Görüşünə gələn söz ustadlarına hörmət edib, onlara 
bəxşiş ver ki, sənin görüşünə həris olsunlar (yə'ni tez-tez 
gəlsinlər). Adamların ən yazığı odur ki, alim olsa da, heç kəs 
onun görüşünə getməsin. 
Camaat ilə mehriban danış və qaş-qabağını turşutma. Qaş-
qabaqlı adam yaxşı sayılmaz. Adam nə qədər hikmət sahibi olsa 
belə, qaş-qabağını tökdükdə onun nə hikmətində hikmətlik 
qalar, nə sözündə gözəllik. Xülasə, bil ki danışmağın qaydası 
necədir və nədir, qalanına Allah kərimdir. 
 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
 
 
 
 
 
 
 
 
 
 
 
 
 
 
 
 
 
 
 
 
 
Yeddinci fəsil 
NATİQLİK MƏHARƏTİNİ ARTIRMAQ HAQQINDA 
Ey oğul, insan söz anlamağı və söz deməyi bacarmalı, pis 
adamlardan isə dilini saxlamalıdır. Ey oğul, sən doğru danışan 
ol, özünü doğru danışan tanıt ki, işdir bir gün zərurət üzündən 
yalan deməli olsan, doğru qəbul etsinlər. Lakin yalana oxşar 
doğru danışma. Doğruya oxşar yalan, yalana oxşar doğrudan 
yaxşıdır, çünki o yalana inanarlar, bu doğruya yox. Qəbul 
edilməyən doğrulardan qaç ki, rəhmətlik əmir Bus-Suvar31 Ğazi 
Şapur ibn əl-Fəzl ilə mənim başıma gələn əhvalat sənin də 
başına gəlməsin. 
H e k a y ə t. Ey oğul, bil ki, mən əmir Bus-Suvar 
dövründə, həccdən qayıtdığım il Gəncəyə cihad32 davasına 
getmişdim. Mən Hindistan cihadında çox iştirak etmişdim, indi 
də Rum33 cihadında iştirak etmək istəyirdim. Əmir Bus-Suvar 
böyuk şah idi, dediyini eyləyən, müdrik, ləyaqətli, ədalətli, 
 ..…………………………………………….   قابوسنامه / 56
şücaətli, fəsahətli, dini sevən, uzaq görən idi, yə'ni şahlara xas 
olan bütün müsbət xüsusiyyətlər onda var idi, çox ciddi adam 
idi, zarafatı xoşlamazdı. 
Məni görəndə çox hörmət etdi, mənimlə söhbətə başlayıb 
cürbəcür şeylər danışdı, mən də ona qulaq asırdım, lazım olan 
cavablar verirdim, Cavablarım onun çox xoşuna gəldi, mənə 
çoxlu kəramətlər göstərdi və geri qayıtmağa qoymadı. Mənə o 
qədər lütfkarlıq etdi ki, axırda mən də ürəkdən meylimi ona 
saldım, bir neçə il Gəncədə qaldım. Mən həmişə onun 
qonaqlıqlarında olurdum, şərab məclisində iştirak edirdim. O 
məndən müxtəlif şeylər soruşur, keçmiş şahların tarixi ilə 
maraqlanır, dünyanın vəziyyəti haqqında suallar verirdi. Bir gün 
bizim vilayət haqqında söz düşdü, hər yerin əcayib-qərayib 
adətlərindən soruşmağa başladı. Mən dedim: "Gürganın34 
yaxınlığında, dağın ətəyində bir kənd, bu kənddən uzaqda isə bir 
bulaq vardır. Kəndin arvadları su gətirmək üçün bir yerə 
toplanır, sonra həmin bulağa gedərək sərniclərini su ilə 
doldurur, başlarına qoyub qayıdırlar. Qadınlardan biri qabaqda 
sərnicsiz gəlir, yola diqqətlə baxır. O yerlərdə təsadüf edilən 
yaşıl bir qurd (cücü) var, ona rast gələndə götürüb kənara atır ki, 
suaparan qadınlar onu tapdalamasınlar. Kim hamin qurdu 
tapdalayıb öldürsə, başında olan sərnic suyu dərhal iylənir, ona 
görə suyu yerə boşaldıb geri dönmək, sərnici pak eyləyib 
yenidən su ilə doldurmaq lazım gəlir". 
Mən bu sözü dedikdə əmir Bus-Suvar üz-gözünü turşutdu, 
başını yırğaladı, bir neçə gün mənimlə əvvəlki kimi mehriban 
olmadı. Bir dəfə Piruzan35 Deyləm mənə dedi: "Əmir səndən 
gileylənib deyir ki, filankəs ciddi adama oxşayır, ancaq 
bilmirəm nə üçün mənə uşaq-uşaq sözlər danışır, onun kimi bir 
adam mənim kimi birisinə nə üçün yalan deyir?". 
Mən o saat Gəncədən Gürgana bir qasid göndərdim və əmr 
etdim ki, belə bir kəndin hamin yerdə olduğu və hamin cücü 
əhvalatının düzlüyü haqqında qazi rəis, xətib, üləma və bütün 
e'timadlı adamlar tərəfindən imza edilmiş bir arayış gətirsin. 
Dörd ay zəhmətdən sonra mən həmin arayışı alıb əmir 
BusSuvarın qarşısına qoydum. Oxuyub güldü və dedi: "Mən 
özüm bilirəm ki, sənin kimi adamdan yalan çıxmaz, xüsusilə 
mənim yanımda, lakin elə də doğru danışmaq lazım deyil ki 
inandırmaq üçün dörd ay zəhmət çəkib iki yüz mö'təbər adamın 
imzası ilə sənəd hazırlayasan!" 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Onu da bilməlisən ki, söz dörd cürdür: birini nə bilərlər nə 
deyərlər, birini həm bilərlər, həm də deyərlər, birini deyərlər, 
lakin bilməzlər, birini bilərlər, lakin deməzlər. Bilinməyən və 
deyilməyən sözlər dinə ziyanı olanlardır, bilmək lazım olmayıb 
deyiləsi sözlər: haqq-taalanın kitabında, peyğəmbər 
əleyhissəlamın hədislərində, elmi kitablarda, üləmanın 
əsərlərində olan sözlərdir, çünki belə sözlərin şərhi yalnız 
təqliddən ibarət olar, onlardakı ziddiyyət ixtilaf və çətinlikləri 
açıb göstərmək vəhydən xəbər vermək və ona bənzər kimi bir 
şeydir. Ona görə, kim belə şeyləri şərh etmək həvəsinə düşsə, 
xüdavəndi-aləm onun cəzasını verər həm bilməli, həm deməli 
sözlərə gəldikdə, onlar həm dinə, həm dünyaya lazım olan, yə'ni 
hər iki dünyada işə yarayan sözlərdir. Belə sözlərin həm 
danışana, həm də dinləyənə faydası olar. Bilib deyilməyəsi sözə 
misal onu göstərmək olar ki, böyük bir adamın və ya bir dostun 
sənin yanında bir eybi ola, ya ehtimal üzündən və ya işin 
gedişindən elə güman edəsən ki, o, şəriətə düz gəlmir, desən ya 
həmin böyük adamın qəzəbinə səbəb olarsan, ya o dostuna ziyan 
vurarsan, ya qara camaatın tə'nəsinə mə'ruz qalarsan. Belə bir 
söz bilib deyiləsi mümkün olmayan sözdür. Dediyim bu dörd 
növ sözün ən yaxşısı odur ki, onu həm bilmək olar, həm də 
demək. 
Lakin bu dörd növ sözün hərəsinin iki üzü vardır: biri 
gözəl, biri çirkin. Camaat arasında danışarkən gözəllərini danış 
ki xalqın xoşuna gəlsin və qabiliyyətinin dərəcəsi mə'lum olsun. 
Böyük və ağıllı adamları sözlərinə görə tanıyarlar, sözləri 
adamlara görə yox. Hər adam öz sözünün altında gizlənmişdir. 
Əli Əmirəlmö'minin (Allah ondan razı olsun) belə demişdir: 
"Hər kəs öz dilinin altında gizlənmişdir". Söz var bir cürə 
deyərsən, insanın ruhu təzələnər, başqa cürə deyərsən adamın 
qəlbi kədərlənər. 
H e k a y ə t. Eşitmişəm, bir dəfə Harun ər-Rəşid36 yuxuda 
görür ki, bütün dişləri tökülübdür. Səhəri yuxuyozanı çağırıb 
soruşur: "Bu yuxunun mə'nası nədir?". Yuxuyozan deyir: 
"Əmirəlmö'minin ömrü uzun olsun, bütün qohum-əqrəban 
səndən qabaq öləcək, belə ki, heç kəs qalmayacaqdır". Harun ər-
Rəşid deyir: "Bu yuxuyozana yüz çubuq vurun, o belə bir ağır 
xəbəri nə üçün mənim üzümə dedi, bütün qohum-qardaşım 
məndən əvvəl öləcəksə, onda mən kimə lazımam?!". 
Əmr etdi, başqa yuxuyozanı çağırdılar, yuxunu ona 
danışdı. Yuxuyozan dedi: "Əmirəlmö'mininin gördüyü bu yuxu 
göstərir ki, Əmirəlmö'minin bütün qohum-əqrabasından çox 
 ..…………………………………………….   قابوسنامه / 58
yaşayacaqdır". Harun ər-Rəşid dedi: "Ağlın hökmü eynidir, 
tə'bir hamin tə'birdir, lakin ibarələrdə böyük fərq vardır". Əmr 
etdi, hamin kişiyə yüz dinar versinlər. 
Deməli, sözün dalına-qabağına fikir vermək lazımdır, 
dediyin sözü ən gözəl tərzdə demək lazımdır ki, həm söz 
anladan olasan, həm söz anlayan. Əgər dediyin sözü anlamasan, 
səninlə o tutuquşunun nə fərqi var? O da söz deyə bilir, lakin 
söz anlayan deyil. Söz anlayan ona deyərlər ki, onun da sözünü 
başqaları anlasın, belələri ağıllı adamlar hesab edilər, əks halda 
insan deyil, heyvan zümrəsindən sayılarlar. Sözü böyük hesab 
et, söz göydən enmişdir, onun qədrini bil, yerində deyilməli 
sözü saxlama, de, lakin yersiz danışmaqla da onu qiymətdən 
salma ki, hikmətə zülm etmiş olmayasan! 
Nə desən düzünü de, mə'nasız müddəalarda olma. Hər 
müddəa üçün isə çox da sübuta can atma. Bilmədiyin elmdən 
dəm vurma, o elmdən çörək gözləmə, çünki sən elə elmdən, elə 
minbərdən məqsədinə çata bilməzsən, yalnız bildiyin elmdən 
məqsədə çata bilərsən. Bilmədiyin şeydən heç şey də əldə edə 
bilməzsən. 
Hekayət. Eşitmişəm, deyirlər ki, Xosrov37 (Ənuşirəvan) 
dövründə bir qadın Büzürcmehrin38 yanına gəlib bir məsələ 
haqqında ondan söz soruşur. Bu zaman Büzürcmehrin başı 
qarışıq imiş, deyir: "Ey qadın, sən soruşduğun şeyi mən 
bilmirəm". Qadın deyir: "Bunu bilmirsənsə, bəs nəyə görə bizim 
hökmdarın çörəyini yeyirsən?". Büzürcmehr deyir: "Bildiyim 
şeyə görə, şah yalnız bildiyim şeyə mənə bir şey verir. 
Bacarırsansa gəl özün hökmdardan soruş, gör o bilmədiyim şey 
üçün mənə bir şey verir, ya yox?!". 
Lakin işlərdə həddini aşma, ifratı zərərli hesab et, hər 
məsələdə orta olmağa çalış. Bizim şəriət sahibi deyibdir: "İşlərin 
xeyirlisi ortada olanıdır". Söz deyib iş görməkdə tələsmə. Mən 
ağır oturub yavaş tərpənmək üstə danlanmağı, yüngüllük edib 
tələsmək üstə tə'riflənməkdən üstün tuturam. Sənin yaxşı və 
pisliyinə dəxli olmayan sirləri öyrənməyə çalışma, özündən 
başqa heç kəsə sirr demə, desən, onu artıq sirr hesab etmə. Söz 
daxilən yaxşı olsa da, xaricən onu pisə yoza bilərlər, çünki 
insanların çoxu bir-birindən bədgüman olar. Hər işdə sözün, 
əməlin, vəziyyətin imkanına münasib olmalıdır. Hər nə desən, 
elə de ki, hamı sənin sözlərinin doğruluğunu təsdiq etsin. 
Söz ustaları yanında doğru adam kimi tanınsan da, özünü 
hörmətdən salmaq istəmirsənsə, heç bir şey haqqında şahid 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
olmağa razılıq vermə. Əgər versən canfəşanlıq gestərmə və 
könüllü olaraq şahidlik etmə. Hər deyilən sözə qulaq as, lakin 
əməl etməyə tələsmə, fikirləş danış. Dediyindən peşman 
olmamaq üçün əvvəl düşün, sonra sözü ağzından çıxar. 
Əvvəlcədən düşünə bilmək bacarmağa bərabərdir. 
İşinə yarasa da, yaramasa da, heç bir sözü dinləməkdən 
darıxma, beləliklə, qoyma söz qapıları sənin üzünə bağlansın, 
sözün faydasından məhrum olasan. Heç vaxt soyuq danışma, 
soyuq danışmaq elə toxumdur ki, onun meyvəsi düşmənlik olar. 
Alim olsan özünü nadan hesab et ki, bilik qapıları sənin 
üzünə açılsın. Nə qədər ki, sözün eybini və hüsnünü 
anlamayıbsan, heç vaxt onu kəsmə və ya tə'rifləmə. İstərsə 
böyük olsun, istərsə kiçik, hər kəslə öz dili ilə danış ki, 
hikmətdən xaricə çıxmayasan və dinləyicini darıxdırmayasan. 
Lakin danışarkən səndən dəlil və sübut tələb edilərsə, belə yerdə 
elə danışmalısan ki, onları razı sala biləsən və onların arasından 
canını salamat qurtara biləsən. 
Əgər sən söz ustadı olsan, özünü bildiyindən az 
göstərməyə çalış ki, söhbət vaxtı piyada olduğun meydana 
çıxmasın. Çox bilən, lakin az danışan ol, az bilib çox danışan 
olma. Deyiblər ki, susmaq salamatlığa, çox danışmaq isə 
ağılsızlığa bərabərdir. Çox danışan adam ağıllı olsa da, onu 
ağılsız hesab edərlər, az danışan ağılsız olsa da, az danışdığı 
üçün camaat onu ağıllı hesab edər. Nə qədər düz, təmiz və 
mö'min adam olsan da özünü öymə, çünki sənin özün 
haqqındakı şahidliyini heç kəs qəbul etməz, çalış səni xalq 
tə'rifləsin, nəinki özün özünü. Çox bilirsənsə, yalnız kara 
gələnini, işə yarayanını de ki, zənganlı ələviyə39 kimi sənə də 
ziyan gətirməsin, 
He k a y ə t. Eşitmişəm, deyirlər ki, Sahibin40 dövründə 
Zənganda bir qoca var idi. Bu qoca adlı-sanlı Şafei41 (Allah ona 
rəhmət eləsin) əshabələrindən idi. Özü din xadimi, müfti, vaiz 
olmaqla qazı yanında müşavirlik də edərdi. Zəngan rəisinin də 
ələvi, (yə'ni Əli nəslindən olan) bir oğlu var idi, o da vaiz və 
qazı yanında müşavir idi. Bunlar hər ikisi həmişə bir-birini ifşa 
edər və minbərdən bir-birinə ağır sözlər deyərdilər. Bir gün bu 
ələvi minbərdən hamin qocanı "kafir" adlandırdı. Xəbəri qocaya 
çatdırırlar, o da minbərdən hamin cavanı "haramzadə adlandırdı. 
Bu xəbəri də ələviyə çatdırdılar. Bərk özündən çıxdı, tez 
yerindən qalxıb Rey42 şəhərinə, Sahibin yanına getdi, hamin 
qocadan şikayət edib, ağladı və dedi: "Sizin dövrünüzdə 
 ..…………………………………………….   قابوسنامه / 60
yaramaz ki, peyğəmbər övladını "haramzadə" adlandırsınlar". 
Sahibin həmin qocaya açığı tutdu, qasid göndərib onu Reyə 
çağırtdırdı. Şəriət üləması və seyidlərlə birlikdə məhkəmə 
düzəldib qocaya dedi: "Ey şeyx, sən şafei (Allah ona rəhmət 
eləsin) imamlarının adamlarındansan, özün də alimsən, bir 
ayağın buradadır, bir ayağın gorda, heç sənə yaraşarmı, 
peyğəmbər övladına "haramzadə" deyəsən? İndi ki, bunu 
deyibsən, gərək sübut edəsən,yoxsa sənə şəriətin vacib bildiyi 
elə bir cəza verəcəyəm ki, xalq bundan ibrət alsın və heç kəs 
belə ədəbsizlik və hörmətsizliyə cəsarət etməsin". Qoca dedi: 
"Sözümün doğruluğuna sübutum həmin ələvinin özüdür, onun 
üçün onun özündən daha inandırıcı sübut ola bilməz. Lakin 
mənim sözümə görə, o, halalzadə və təmizdir, öz sözünə görə 
isə haramzadədir". 
Sahib dedi: "Bunu neçə sübut edə bilərsən?" Qoca dedi: 
"Bütün Zəngan bilir ki, onun anasının kəbinini atasına mən 
kəsmişəm, o isə məni minbərdən kafir adlandırmışdır. Əgər o bu 
sözü ürəkdən deyirsə o, zaman kafirin kəsdiyi kəbin haramdır, 
bu halda, onun öz dediyinə görə, o, haramzadədir; yox, əgər 
ürəkdən demirsə, deməli yalançıdır, ona tənbeh lazımdır". 
Sonra qoca əlavə etdi: "Hər halda ya yalançıdır, ya 
haramzadə. Peyğəmbər övladı isə yalançı olmamalıdır, necə 
istəyirsiniz, onu elə də adlandırın, şübhəsiz ki, bu ikisindən 
birisini qəbul etmək lazım gələcəkdir". 
O cavan bərk tutuldu, heç bir cavab tapa bilmədi. Bu sözü 
fikirləşməyib dediyi üçün ağrısını çəkdi. 
Ey oğul, söz danışan ol, söz güləşdirən olma. Söz 
güləşdirmək divanəlik kimi bir şeydir. Hər kimlə danışsan, 
diqqət et, gör, o sənin sözlərinin müştərisidir, ya yox. Əgər yağlı 
müştəri tapsan əl çəkmə, sözlərini sat, yox müştəri deyilsə, o 
sözü saxla, onun xoşuna gələn başqa şeylər danış, qoy dönüb 
sənin müştərin olsun. Lakin çalış adamla adam ol, insanla insan, 
çünki adam başqadır, insan başqa. Qəflət yuxusundan ayılanlar 
xalqla mən dediyim kimi rəftar edər. 
Bacardıqca söz deyib, söz eşitməkdən çəkinmə, çünki 
insanlar söz eşitmək vasitəsi ilə söz deməyi bacaran olarlar. 
Sübut: əgər uşağı anasından ayırıb zirzəmiyə salsalar, orada süd 
verib böyütsəlar, anası və dayası onunla danışmasalar, ona 
nəvaziş etməsələr, o heç kəsin səsini eşitməsə, böyüdükdə lal 
olar, lakin belə adam uzun müddət eşidib öyrəndikdən sonra 
yenə dilə gəlib danışar. Başqa bir s üb u t: anadan kar doğulan 
lal olar. Görmürsənmi, lalların hamısı kardırlar? 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Deməli, sözlərə qulaq as və yadında saxla, xüsusilə 
hökmdarların və alimlərin dedikləri hikmətli sözləri. Demişlər 
ki, alimlərin, hökmdarların nasihətlərinə qulaq asmaq ağlın 
gözünü işıqlandırar, çünki ağıl gözünün tutiya43 və sürməsi 
hikmətdir. Bu dediyim sözlərə canla-başla qulaq asıb onlara 
e'tiqad etmək lazımdır. 
İndi belə mə'nalı və nadir sözlərdən bə'zisi yadıma düşdü. 
Bu sözlər əcəm şahlarının şahı Ənuşirəvan Adilin dilindən 
deyilmişdir, mən onları bu kitabda ona görə xatırladıram ki, sən 
oxuyub öyrənəsən və onlara əməl edəsən. O padşahın sözlərinə 
və məsləhətlərinə əməl etmək bizə daha vacibdir, çünki biz o 
şahların nəslindənik. 
Bil, mən keçmiş xəlifələr haqqındakı xəbərlərdə belə 
oxumuşam ki, xəlifə Mə'mun44 (Allah ona rəhmət eləsin) 
Ənuşirəvanın məzarını ziyarətə getmişdi. Onun daxmasına45 
çatanda gördü ki, bədəni taxt üzərində çürüyüb torpağa 
dönmüşdür. Onun taxtının üzərində, daxmanın divarında pəhləvi 
dilində qızıl su ilə yazılmış bir neçə sətir yazı var idi. Mə'mun 
əmr etdi, pəhləvi dili bilən alimləri gətirdilər, onlar hamin 
yazıları oxudular və ərəb dilinə tərcümə etdilər. Hamin ərəb 
tərcüməsi əcəmdə məşhurdur. 
Birinci növbədə deyilirdi: "Nə qədər ki, mən sağ idim, 
Allahın bütün bəndələri məndən kömək alırdılar, elə bir adam 
olmamışdır ki, mənim qapıma gəlsin, mənim ne'mətimdən bir 
qismət aparmasın. Ölüm qarşısında aciz qaldığım zamanda isə 
bu sözləri divara yazdırmaqdan başqa heç bir çarə tapmadım. 
Dedim, əgər bir adam bir vaxt məni ziyarətə gəlsə, bu yazıları 
oxuyub yadda saxlasa, qoy o da mənim mərhəmətimdən 
məhrum olmasın, bu nəsihət və öyüdlər o adamın ayaq 
zəhmətinin mükafatı olsun". 
Bu nəsihətlər aşağıdakılardır. 
 
 
 
 
 
 
 
 ..…………………………………………….   قابوسنامه / 62
Səkkizinci fəsil 
NUŞİRƏVAN ADİLİN NƏSİHƏTLƏRİNİN                                                  
XATIRLADILMASI HAQQINDA 
Əvvəl demişdir: "Nə qədər ki, gecə-gündüz gəlib gedir, 
illərin dəyişilməsinə təəccüb etməyin". 
Və demişdir: "İnsanlar bir dəfə peşman olduqları işlərdən 
nə üçün bir də peşman olsunlar?" 
Sonra demişdir: "Həyatı arzu etdiyi kimi keçməyən adam 
nə üçün özünü diri hesab edir?". 
Sonra demişdir: "Sənə pis deyəni onu sənə xəbər 
gətirəndən daha tez bağışla!". 
Sonra demişdir: "Faydasız qulaq asan adamın başı 
başsağlığı verilən adamınkından daha çox ağrayar". 
Sonra demişdir: "Ziyan dəyənlər içərisində ən çox ziyan 
çəkən onu hesab et ki, ziyanını gözü ilə görmüş olsun". 
Sonra demişdir: "Alınıb-satılan qulu öz qarnının qulu olan 
adamdan daha azad hesab et!". 
Sonra demişdir: "Elmi olub ağlı olmayan adama elm 
əziyyət verər". 
Sonra demişdir: "Həyatdan dərs ala bilməyən adama heç 
kəs dərs verməməlidir, çünki əməyi hədərə gedər". 
Sonra demişdir: "Nadana hər şeyi qorumaq özünü öz 
nadanlığından qorumaqdan daha asandır". 
Bir də demişdir: "İstəyirsən xalq səni tə'rifləsin, sən də 
xalqı tə'riflə". 
Sonra demişdir: "İstəyirsən sənin xalqa sərf etdiyin əmək 
hədərə getməsin, xalqın sənə sərf etdiyi əməyi hədər etmə!". 
Sonra demişdir: "Dostunun az olmasını istəmirsənsə, kin 
saxlayan olma!". 
Sonra demişdir: "Artıq dərəcədə kədərli olmaq 
istəmirsənsə, paxıl olma". 
Bir də demişdir: "İncidilmək istəmirsənsə, özünə rəva 
bilmədiyini başqasına da rəva görmə". 
Sonra demişdir: "İstəyirsən ki, asudə yaşayasan, işlərini 
hadisələrin gedişinə uyğun qur". 
Sonra demişdir: "İstəmirsən ki, sənə divanə desinlər, 
tapılmayan şeyi axtarma". 
Sonra demişdir: "Həya-abırla yaşayıb dolanmaq 
nstəyirsənsə, başqalarını rüsvay etmə". 
Sonra demişdir: "Aldanmaq istəmirsənsə, görülməmiş işi 
görülmüş hesab etmə". 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Sonra demişdir: "İstəyirsən ki, sirrinin üstü açılmasın 
başqalarının sirrini açma". 
Sonra demişdir: "Dalda ələ salınmaq istəmirsənsə, əlin 
altında işləyənlərlə mülayim dolan". 
Sonra demişdir: "Uzun müddət peşman olmaq 
istəmirsənsə, nəfsinə tabe olma". 
Sonra demişdir: "Zirək olmaq istəyirsənsə, öz üzünü 
başqalarının aynasında gör". 
Sonra demişdir: "Qorxusuz yaşamaq istəyirsənsə, 
başqalarına yamanlıq etmə". 
Sonra demişdir: "İstəyirsən sənin qədrini bilsinlər, 
başqalarının qədrini bil". 
Sonra demişdir: "İstəyirsən sənin dediyinə əməl etsinlər, 
özün dediyinə əməl et". 
Sonra demişdir: "İstəyirsən xalq səni ağıllı hesab etsin, ağlı 
olmayan adama sirr vermə". 
Sonra demişdir: "İstəyirsən camaatdan üstün olasan, duz-
çörək verən ol". 
Sonra demişdir: "Nə üçün o adamı düşmən saymayasan ki, 
o özünün igidliyini xalqı incitməkdə görür?". 
Sonra demişdir: "Nə üçün o adama dost deyəsən ki, o sənin 
düşmənlərinlə dostluq edir?". 
Sonra demişdir: "İste'dadsız adamla dostluq etmə, 
iste'dadsız adam nə dostluğa yarayar, nə düşmənliyə" 
Sonra demişdir: "Özünü alim sayan nadandan uzaq gəz". 
Sonra demişdir: "Ədalətli ol ki, ədalət məhkəməsinə işin 
düşməsin". 
Sonra demişdir: "Haqq acı olsa da, onu dinləmək 
lazımdır". 
Sonra demişdir: "İstəyirsən düşmən sənin sirrini bilməsin, 
onu dosta demə. 
Sonra demişdir: "Xırdaçılıq edən və böyük ziyan verən 
olma". 
Sonra demişdir: "Ləyaqətsiz adamları diri hesab etmə". 
Sonra demişdir: "Sərvəti olmadan dövlətli olmaq 
istəyirsənsə, gözü tox ol". 
Sonra demişdir: "Hədərə alma ki, hədərə də satasan. 
Sonra demişdir: "Tay-tuşa möhtac olmaqdansa, ölmək 
yaxşıdır". 
Sonra demişdir: "Əclaf adamın çörəyi ilə dolanmaqdansa, 
acından ölmək yaxşıdır". 
 ..…………………………………………….   قابوسنامه / 64
Sonra demişdir: "Hər düşündüyünü etibarsız adama demə, 
lakin etibarlı adamdan da gizlətmə". 
Sonra demişdi: "Özündən aşağı adama möhtac olmaq 
böyük müsibətdir, suda boğulmaq alçaq adamdan kömək 
ummaqdan yaxşıdır". 
Sonra demişdir: "Bu dünya üçün çalışan təvazökar fasiq46 
o dünya üçün çalışan mütəkəbbir abiddən47 yaxşıdır". 
Sonra demişdir: "Ən nadan adam odur ki, birisi kiçiklikdən 
böyüklüyə çata, lakin ona yenə də kiçik kimi baxa". 
Sonra demişdir: "Ondan daha bədtər rüsvayçılıq olmaz ki, 
biri bilmədiyi şeyin doğruluğunu iddia edə, sonra yalançı 
olduğu meydana çıxa". 
Sonra demişdir: "Ən aldadılmış adam ona deyərlər ki, 
nağdı nisyəyə dəyişə". 
Sonra demişdir: "Ən alçaq adam odur ki, birinin ehtiyacı 
ona düşə, imkanı ola, lakin kömək etməyə". 
Sonra demişdir: "İstəyirsən ki, ədalətlilər sırasında adın 
çəkilsin, sənə tabe olanları imkanın daxilində yaxşı saxla". 
Sonra demişdir: "İstəyirsən ki, sənin adını nəciblər 
sırasında çəksinlər, tamahkar olma və tamahkarlığı yaxına 
buraxma". 
Sonra demişdir: "İstəyirsən qara camaat səni pisləməsin, 
onların işini tə'riflə". 
Sonra demişdir: "İstəyirsən ki, ürəklərdə özünə yurd salıb 
seviləsən və xalq səndən nifrət etməsin, xalqın xeyrinə danış". 
Sonra demişdir: "İstəyirsən ki, xalq arasında ən yaxşı və ən 
bəyənilmiş adam olasan, özünə məsləhət bilmədiyini 
başqalarına da məsləhət görmə". 
Sonra demişdir: "İstəyirsən ki, ürəyinə heç bir məlhəmlə 
sağalmayan yaralar vurulmasın, nadan adamla höccətə girişmə". 
Sonra demişdir: "Adamların ən yaxşısı olmaq istəyirsənsə, 
heç şeyi xalqdan əsirgəmə". 
Axırda demişdir: "İstəyirsən ki, dilin uzun olsun, əlini 
gödək et". 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Nuşirəvan Adilin öyüd və nəsihətləri bunlardan ibarətdir. 
Ey oğul, oxuyarkən, bu sözlərə xor baxma, bunlardan həm 
hikmət iyi gəlir, həm hökmdarlıq iyi, çünki bunlar həm 
həkimlərin1 sözüdür, həm hakimlərin. Bunların hamısını öz 
malın et. İndi nə qədər ki, cavansan öyrən, qocalanda özün 
qulaq asmaq istəməyəcəksən. Çünki qocalar elə şeylər bilərlər 
ki, onları cavanlar bilməzlər. 
 
 
 
 
 
 
 
 
 
 
 
 
 
 
 
 
 
 
                       
 
 
 
 
 
 
 
1 * Щяким - бурада алим, щикмят сащиби 
мя'насында ишлядилмишдир.-Р. С. 
 ..…………………………………………….   قابوسنامه / 66
 
Doqquzuncu fəsil 
QOCALIQ VƏ CAVANLIQ QAYDALARI HAQQINDA 
Ey oğul, cavan olsan da qocaağıl ol. Demirəm ki, cavanlıq 
etmə, lakin özünü ələ ala bilən cavan ol, dağınıq və ölüvay 
cavan olma, diribaş cavan yaxşı olar. Filosof Ərəstu48 demişdir: 
"Cavanlıq da dəliliyin bir növüdür, ona görə cavana dəliqanlı 
deyirlər". Bundan əlavə süst cavan olma, diribaşlıqdan bəla 
törəməz, amma süstlükdən törəyər. Bacardığın qədər 
cavanlıqdan istifadə et, qocaldıqda özün bacarmayacaqsan. 
Necə ki, bir qoca kişi demişdir: "Cavanlığımda yaman fikir 
çəkirdim ki, heyf, qocalığımda gözəllər məni sevməyəcəklər, 
indi qocalmışam, mən özüm onları istəmirəm"49. 
 
B e y t 
Böyük tanrım, coşqun cavan çağımda  
Gecə, gündüz bu idi fikrim, sözüm:  
Qocaldıqda kim sevəcəkdir məni?  
Qocalmışam indi, sevmirəm özüm! 
 
Nə qədər cavan olsan da, izzətli və böyük Allahı unutma, 
heç vaxt ölümdən arxayın olma, çünki ölüm qocalıq və 
cavanlığa baxmır. Bu barədə Əscədi50 belə demişdir: 
 
Yaşla olsa idi ölüm, hər zaman  
Qocalar ölərdi, ölməzdi cavan! 
 
Bil ki, doğulan mütləq öləcəkdir. Eşitmişəm ki: 
Hekayət. Bir şəhərdə bir dərzi var idi. Bu dərzi şəhər 
dərvazasının yanında dükan açmışdı. Qəbristanlığın yolu bu 
dükanın qabağından keçirdi. Dərzi mıxdan bir kuzə asmış və 
adət etmişdi ki, hər cənazə şəhərin darvazasından çıxarılanda, o 
kuzənin içərisinə bir daş salsın. Ay qurtardıqda kuzənin ağzını 
açıb daşları sayar, neçə adamın öldüyünü bilərdi. Sonra kuzəni 
boşaldar və yenidən daş salmağa başlardı. Bir gün çatdı, dərzi 
özü də öldü. Bir kişi dərzini çağırmaq üçün gəldi, onun 
öldüyünü bilmirdi. Dükanı bağlı gördükdə qonşusundan 
soruşdu: "Dərzi hardadır ki, qapısı bağlıdır?". Qonşusu cavab 
verdi: "Kuzədə". 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Ey oğul, ayıq ol, cavanlığına qürrələnmə. İstər taətdə51 
 ol, istərsə mə'siyətdə52, hər vəziyyətdə olursan ol, lakin o 
böyük yaradandan çəkin və bağışlanmanı istə, həmişə ölümdən 
qorx ki, ağır günahlarınla birlikdə dərzi kimi qəflətən kuzəyə 
düşməyəsən.  
Həmişə cavanlarla oturub durma, hərdən bir qocalarla da 
gəlib-gedişin olsun. Dost və aşnalarını həm cavan və həm 
qocalardan seç. Cavanlıq edib nalayiq bir iş görmək fikrinə 
düşsən qocalar ona mane olarlar, çünki qocaların bildiklərini 
cavanlar bilə bilməzlər. Hərçənd qocalara sataşıb gülmək 
cavanların adətidir, qocaların cavanlığa ehtiyacı olduqları üçün 
onları bu səbəbə görə ələ salıb hörmətsizlik etmək cavanlara 
yaraşmaz. Əgər qocalar cavanlıq arzu edirlərsə, cavanlar da, 
şübhəsiz, qocalıq arzusunda olarlar. Qocalar cavan olub, onun 
bəhrəsini də görüblər, lakin cavanların vəziyyəti daha çətindir, 
onlar bu arzuya çata da bilərlər, çatmaya da bilərlər. Diqqətlə 
baxsan, hər ikisinin bir-birinə ehtiyacı vardır. Hərçənd cavanlar 
özlərini hamıdan ağıllı, çoxbilən hesab edirlər, sən belə 
cavanlardan olma və qocalara hörmət et, onlara nalayiq sözlər 
demə, qocaların cavabı ağır olar. 
H e k a y ə t. Eşitmişəm, yüz yaşlı bir qoca varmış, beli 
bükülmüş, qəddi kaman tək əyilmiş, əsayə təkyə edərək 
gəlirmiş. Bir cavan onu ələ salmaq üçün deyir: "Ey şeyx, bu 
kamanı neçəyə alıbsan, de mən də alım". Qoca deyir: "Əgər 
ömrün olsa, səbr etsən, onu sənə havayı bağışlayarlar". 
Nə qədər ləyaqətli və iste'dadlı olsan da, yüngülbeyin 
qocalarla oturub durma, ağıllı-kamallı cavanlarla həmsöhbət 
olmaq yüngül qocalarla həmsöhbət olmaqdan yaxşıdır. Nə qədər 
cavansan cavanlıq et, qocaldın-qocalıq. Bu barədə iki beyt də 
mən demişəm: 
 
B e y t 
Dedim ört qapını, buyur otağa,  
Könlümə hakim ol, qəlbimə ağa!  
Dedi: "Get ağ saçı tutdur boyağa, 
Qocaldın, qoca ol, qoyulma lağa!" 
 
Cavanlara qocalıq yaraşmadığı kimi, qocalara da cavanlıq 
yaraşmaz. Qocalıqda cavanlıq eşqinə düşən məğlubiyyət zamanı 
qələbə şeypuru çalana oxşar, necə ki, mən "Zöhdiyyat"53da 
demişəm: 
 ..…………………………………………….   قابوسنامه / 68
"Qoca vaxtı eşqə düşüb cavanlığa başlamaq Məğlub ikən 
zəfər təbli çalmaq kimi bir işdir. 
Şıltaq qoca olma. Deyiblər ki, şıltaq qoca daha pis olar. 
Murdar şıltaq qocalardan özünü gözlə. Qocalığa qarşı cavanlığa 
nisbətən daha lütfkar ol! Çünki cavanın hələ qocalmaq ümidi 
var, qocanın isə ölümdən başqa bir gözləməsi yoxdur və başqa 
bir şey gözləyə də bilməz. Ona görə ki, sünbül ağardıqda onu 
biçməsələr özü tökülər, eləcə də meyvə dəydikdə dərilməsə özü 
düşər. Mən bu barədə demişəm: 
 
B e y t 
Əgər taxtın ayaqların ay üstünə belə qoysan,  
Süleyman54 tək dövlət və bəxt sahibi də əgər olsan,  
Ömrün başa çatan zaman, gərək yükü bağlayasan,  
Çünki meyvə yetişdimi ağacda saxlayanmazsan! 
 
Əli Əmirəlmö'minin də (Allah ondan razı olsun) demişdir: 
Ömr axıra yetəndə tez görünər nöqsanı, Elə ki sona çatdı, 
tərk eyləyər insanı. 
Onu da bilməlisən ki, səni həmişə olduğun kimi qalmağa 
qoymayacaqlar. Hisslərin kardan düşməyə başlayanda, görmə, 
danışma, eşitmə, qoxu bilmə, toxunma və dad bilmə qapıları 
sənin üzünə bağlananda nə sən öz həyatından bir ləzzət 
alacaqsan, nə də xalq sənin varlığından razı qalacaq, camaata 
yük olacaqsan. Belə yaşamaqdansa, ölmək yaxşıdır. 
Lakin elə ki qocaldın, gərək cavanlıq hoqqabazlıqlarından 
əl çəkəsən, çünki ölümə yaxın olduqca cavanlıqdan bir o qədər 
uzaqlaşırsan. İnsanların ömrü günəş kimidir: cavanların günəşi 
şərqdə, qocalarınkı isə qərbdə olar. Qərbdə olan günəşi isə 
batmış hesab et. Mənim dediyim kimi: 
 
B e y t 
Qocalığın əlində acizdir dünya şahı,  
Sinn altmışa çatdımı, demək yaxındır səfər.  
Gündüz namazı keçmiş, gəlmişdir əsr namazı,  
Əsr namazı getdimi, gecəninki tez gələr. 
 
Buna görə qoca cavanlıq fikrinə düşüb özünü cavan kimi 
aparmamalıdır. 
Həmişə qocalara qarşı mərhəmətli ol, çünki qocalıq elə bir 
xəstəlikdir ki, heç kəs onu yoluxmağa gəlməz, elə bir dərddir ki, 
ölümdən başqa heç bir həkim onu sağalda bilməz. Ona görə 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
qoca ölməyincə canını əziyyətdən qurtara bilməz, hər xəstəlikdə 
yaxşılaşmaq ümidi var, qocalıqdan başqa. O hər gün ağırlaşar və 
yaxşılaşmaq ümidi olmaz. Bir kitabda oxumuşam ki: "Adam 
otuz dörd yaşına qədər hər gün boyca və qüvvətcə artar, otuz 
dörddən qırx yaşa qədər olduğu kimi qalar, artıb əksilməz 
(Günəş də zirvəyə çatdıqda batana qədər yavaş hərəkət edir), 
qırxdan əlliyə qədər hər il keçmiş ilə nisbətən özündə daha çox 
zəiflik hiss edər, əllidən altmışa qədər hər ay keçmiş aylara 
nisbətən daha çox zəifləməyə başlar, altımışdan yetmişə qədər 
hər həftə keçən həftəyə nisbətən daha çox gücdən düşər, 
yetmişdən həştada qədər hər gün özünü dünənə nisbətən daha 
dis piss edər. Əgər həştaddan çox yaşasa, saatbasaat dərdi və 
əziyyəti artar".  
Nərdivanın pilləsi qırx olduğu kimi, ömrün də həddi qırx 
ildir, pilləkənın kəlləsində yuxarıya yol tapa bilmədiyin üçün 
qalxdığın yolla yenə də aşağı enməyə məcbur olacaqsan. 
Hər saat dərd və əziyyətinin üstünə yeni ağrı və sancı artan 
bir adam şadlana bilərmi? 
Ey oğul, görünür, qocalıqdan sənə çox şikayət etdim. Nə 
etməli? İnsanlar qocalıqdan çox gileylənərlər və bu heç də 
təəccüblü deyildir. Çünki qocalıq düşməndir, düşməndən isə 
şikayət edərlər. Necə ki, mən demişəm: 
 
N ə z m  
Ondan şikayət etsəm, təəccüblənmə məndən, 
O mənim duşmənimdir, giley olar düşməndən! 
 
Ey oğul, mənim ən yaxın dostum sənsən, düşməndən isə 
şikayəti yalnız dostlara edərlər. Allah qoysa, sən də mənim kimi 
bu şikayəti öz övladının övladına edəcəksən. Bu barədə mənim 
iki beytim də vardır: 
 
B e y t 
Qocalıqdan, ah, kimə edim şikayət?  
Sənsən dərman bu dərdə, digəri yoxdur.  
Ey qoca, gəl, dərdimi söyləyim sənə,  
Cavanların bu dərddən xəbəri yoxdur. 
 
Odur ki, qocalığın iztirabını qocalardan başqa heç kəs başa 
düşməz. 
H e k a y ə t. Atamın hacibləri55 içərisində bir hacib var idi, 
ona Kamil hacib deyərdilər, yaşı həştadı keçmiş bir qoca idi, at 
 ..…………………………………………….   قابوسنامه / 70
almaq istəyirdi. Mehtər ona bir cins at gətirdi, rəngi gözəl, özü 
kök, əliayağı düz idi. Haçib atı gördükdə bəyəndi, 
qiymətləşdilər, lakin dişlərinə baxdıqda, qoca olduğunu bildi, 
almadı, başqa birisi aldı. Mən ona dedim: "Ey hacib, filankəs 
alan atı sən nə üçün almadın?" Dedi: "O cavan bir adamdır, 
qocalıqdan xəbəri yoxdur, o at isə zahirən cözəldir, əgər elə 
adam belə bir ata vurulursa, üzrlü hesab edilə bilər. Lakin 
mənim qocalıq əzab və əziyyətindən xəbərim var, qocalığın nə 
olduğunu bilirəm, qoca at alsam, bu, mənim üçün üzrlü 
sayılmaz". 
Ey oğul, çalış, qocalıqda bir yerdə özünə məskən sal. 
Qocalıqda səfərə çıxmaq yaxşı iş deyildir, xüsusilə yoxsul üçün. 
Çünki həm qocalıq düşməndir, həm yoxsulluq. İki düşmənlə 
yola çıxmaq isə ağıllı adama yaraşmaz. Lakin əgər təsadüfən və 
ya zərurət üzündən səfərə çıxmalı olsan, Allah-taala sənə rəhm 
edib qürbətdə işini düz gətirsə, bu, bir yerdə oturub qalmaqdan 
yaxşıdır, belə halda öz doğma yurdunun havası başına vurmasın, 
harada işin düz gətiribsə, orada da özünə məskən sal. Harada 
sənə yaxşı keçirsə, oranı da özünə vətən hesab et. Doğrudur 
deyiblər ki, "Vətən ikinci anadır", lakin buna çox da aludə olma 
və öz işlərinin yaxşı getməsinə çalış. Deyiblər ki, "xoşbəxtləri 
xoşbəxtlik özü çəkər, bədbəxtləri isə doğma yurd". Lakin elə ki, 
işlərinin yaxşı getdiyini gördün, əlinə faydalı bir peşə keçdi, 
çalış onu əldən buraxma, özünü orada möhkəmlət. Elə ki, 
möhkəmləndin, artıq şey tələb etmə, qorx ki, artıq əvəzinə, 
azlığa düşməyəsən! Deyiblər: yaxşı qoyulmuş şeyi daha yaxşı 
qoyma ki, artıq tamahlıq üzündən daha pis vəziyyətə 
salmayasan. Lakin gün keçirib dövran sürməkdə başı pozuq 
olma. İstəyirsən dost-düşmən gözündə qədir-qiymətin olsun, 
gərək xalq arasında əsil-nəsəbin, dərəcə və rütbən aydın olsun. 
Avara həyat keçirmə, öz yaşayışına fikir ver, ifrata varma. 
 
 
 
 
 
 
 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Onuncu fəsil 
ÖZÜNÜ İDARƏ ETMƏK VƏ YEMƏK QAYDALARI 
HAQQINDA 
Ey oğul, bil ki, adi adamların işlərində müəyyən bir qayda-
qanun, nizam-intizam olmaz, onlar bir şeyin vaxtı olub 
olmadığına fikir verməzlər. Ağıllı və böyük adamlarda isə hər 
işin öz vaxtı olar, gecəgündüzün iyirmi dörd saatını öz işləri 
arasında bölərlər. İşlər bir-birinə qarışmasın deyə, onların 
hərəsinə müəyyən vaxt və hədd-hüdud qoyarlar. Onların 
xidmətçiləri də bilər ki, nə vaxt nə ilə məşğul olmaq lazımdır ki, 
işlər öz qaydasında getsin. Hər şeydən əvvəl yemək haqqında. 
Bil ki, bazar adamlarının adəti gecə çox yeməkdir və onun 
böyük ziyanı vardır, həmişə mə'dələri qıcqırır. Hərbi adamların 
 ..…………………………………………….   قابوسنامه / 72
peşəsi elədir ki, onlar vaxta baxmazlar, harada və nə vaxt 
tapsalar, orada da yeyərlər, bu isə heyvan adətidir, çünki harada 
ələf tapsalar, orada da yeyərlər. Böyük və əsil-nəsəbli adamlar 
isə kecə-gündüzdə bir dəfə yeyərlər. Bu, özünü saxlamaq 
(pəhriz) qaydasıdır, lakin bu, adamı zəiflədib qüvvətdən salar. 
Deməli, elə etmək lazımdır ki, böyük və hörmətli adam səhər 
tezdən xəlvətdə bir şey yeyib, sonra dişarı çıxsın və günorta 
namazına qədər öz işləri ilə məşğul olsun. 
Yemək vaxtı çatdıqda kim səninlə bir yerdə çörək 
yeyəcəksə, de, onları çağırsınlar ki, gəlib səninlə birlikdə 
yesinlər. Lakin yeyərkən tələsmə, təmkinlə ye və süfrə başında,  
şəriətdə deyildiyi kimi, adamlara hədis danış, lakin başını aşağı 
sal, camaatın tikəsinə baxma. 
Hekayət. Eşitmişəm, deyirlər ki, bir dəfə Sahib Əbbad56 öz 
nədimləri və yaxın adamları ilə birlikdə çörək yeyirmiş. 
Oradakılardan biri kasadan bir tikə götürür, Onda tük var imiş. 
Sahib görüb deyir: "Tükü tikəndən götür". O adam tikəsini yerə 
qoyur, durub gedir. Sahib əmr edir, onu geri qaytarırlar. Sahib 
soruşur: "Filankəs, nə üçün çörəyi yeməmiş süfrədən qalxdın"? 
O addm deyir: "Tükü tikəmdə seçən bir adamın çörəyini yeməyi 
özümə layiq bilmədim". Sahib o sözdən bərk utanır. 
Lakin həmişə özünə fikir ver, bir səbrlə gözlə, sonra əmr 
et, xörək gətirsinlər, Böyük adamlarda iki adət vardır: bə'ziləri 
əvvəlcə özünün, sonra isə başqalarının kasalarının verilməsini 
əmr edər, bə'ziləri isə əksinə, əvvəlcə başqalarının, sonra isə öz 
kasasının verilməsini buyurar. Bu kəramət, o isə siyasət 
üsuludur. 
Əmr et, müxtəlif xörəklər hazırlasınlar, həm turşu olsun, 
həm şirini. Elə et ki, çox yeməyə adət etmişlər də, az yeyənlər 
də sənin süfrəndən tox qalxsınlar. Əgər sənin qarşında yemək 
olsa, başqasının qabağında olmasa, öz qarşında olan yeməyi ona 
göndər. Süfrə başında üzünü turşutma, qaş-qabaqlı oturma, 
xörək hazırlayıb mizi sahmana salanlarla dalaşma, demə ki, "nə 
üçün filan xörək yaxşıdır, filan yemək pis". Belə sözləri başqa 
zaman, sonra da demək olar. 
İndi ki çörək yemək şərtlərini bildin, şərab içmək üsulunu 
da bil, çünki onu da nizama salmaq üçün xüsusi qayda-qanun 
vardır. 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
 
 
 
 
 
 
 
 
 
 
 
 
 
 
 
 
On ikinci fəsil 
QONAQ ETMƏK, QONAQ ҜETMƏK VƏ ONLARIN                             
ŞƏRTLƏRİ HAQQINDA 
Yad adamları hər gün qonaq etməyə çalışma, çünki hər gün 
qonaqlıq xərcini çatdırmaq olmaz. Bax gör, ayda neçə dəfə 
qonaqlıq edə bilərsən, üç dəfə edə bilsən, bir dəfə et, lakin 
həmin üç qonaqlığın xərcini bir qonaqlığa sərf et, qoy süfrəndə 
heç bir eyb olmasın və eyb axtaran adamların ağzı sənin süfrən 
haqqında bağlansın. Evinə qonaq gəldikdə onu qarşılamaq üçün 
adam göndər, ona mehribanlıq et. Hər kəsə özünə layiq qayğı 
göstər, necə ki Əbu Şükur deyir: 
    Şe'r 
Qonaq ya dost olsun və yaxud düşmən,  
Gərək layiqincə hörmət edəsən 
Meyvə varsa, xörəkdən əvvəl meyvə gətir yesinlər bir az 
ara ver, sonra xörəkləri süfrəyə düzdür, lakin özün oturma, qoy 
qonaqlar sənə bir dəfə, iki dəfə desinlər "otur", əgər qonaq çox 
böyük deyilsə və sənin oturmağın münasibsə, yalnız bundan 
sonra onların təklifini qəbul edib yemək ye və hamılan aşağı 
otur. Qonaqdan üzr istəmə, çünki qonaqdan üzr istəmək qara 
camaat və bazar əhlinin xasiyyətidir və hər saatbaşı demə ki, 
"filankəs, heç yemirsən, yaxşı ye, utanma, bağışla, sənin üçün 
 ..…………………………………………….   قابوسنامه / 74
elə bir şey hazırlaya bilməmişəm, inşAllah gələcəkdə 
xəcalətindən çıxaram və s.". Belə sözlər adlı-sanlı adamların 
sözü deyil, bu, ildə yalnız bir dəfə qonaqlıq verə bilən, məsələn, 
bazar əhli kimi adamların sözüdür. Belə sözlərdən adamlar 
utanar və çörək yeyə bilməz və sənin süfrəndən yarımac, 
yarımtox durarlar. Bizim Gilanda60 yaxşı bir dəb vardır: elə ki, 
qonağı evə apardılar qabağına süfrə açıb yanına kuzələrdə su 
qoydular, qonaq sahibi olan ev yiyəsi və xidmətçilərin hamısı, 
yalnız bir nəfərdən başqa, çıxıb gedərlər. O bir nəfər uzaqda 
dayanıb qonağa lazım olan qulluğu edər, beləliklə, qonaq 
istədiyi qədər yeyib qurtardıqdan sonra ev yiyəsi qayıdar61 
Ərəblərdə də qayda belədir. 
Qonaqlar xörəyini yeyib qurtardıqdan və əllərini yuduqdan 
sonra, əmr et, gülab və ətir gətirsinlər. Qonağın nökər və 
xidmətçilərinə də yaxşı bax, çünki adamı tə'rifləyib rüsvay edən 
onlar olar. Əmr et, məclisə çoxlu ətirli göyərtilər qoysunlar, 
gözəl mütrüblər gətirsinlər. Yaxşı şərabın yoxdursa, qonaq 
etmə, çünki onsuz da özü şərab içir. Gərək içki və musiqi gözəl 
olsun ki, xörəyində nöqsan olsa, eybini onlar örtə bilsin. İçki 
günah olduğu üçün elə etmə ki, həm günah işlə məşğul olasan, 
həm də kef çəkmə yəsən. 
Elə ki, mənim bu dediklərimin hamısını etdin, qonaqların 
haqqını yerinə yetirmiş olarsan. 
Qonaqların bu haqqını sən özün üçün vacib hesab 
etməlisən. 
H e k a y ə t. Belə eşitmişəm ki, İbn Müqlə62 Bəsrənin 
divan işlərini Nəsr ibn Mənsur Təmimiyə63 tapşırır. Bir il 
keçdikdən sonra geri çağırıb ondan hesabat tələb edir. O çox 
dövlətli bir adam idi və onun dövlətində xəlifənin gözü var idi. 
Elə ki, hesab verir, onun ayağında çoxlu mal qaldığı aşkara 
çıxır. İbn Müqlənin oğlu deyir: "Ya bu malı ödə, ya zindana 
get"! Nəsr deyir: "Ya mövlana, mənim malım vardır, lakin 
burada deyildir, bir ay mənə aman ver. Bu qədər mal üçün 
həbsxanaya getmək mənə yaraşmaz". 
Müqlənin oğlu bilirdi ki, o kişinin bu qədər malı verməyə 
imkanı vardır və doğru söyləyir, ona görə deyir: 
"Əmirəlmö'minindən əmr yoxdur və sən bu malları verməyincə 
başqa yerə gedə bilməzsən, hələlik burada, mənim sarayımda 
hücrələrin64 birində otur, bu bir ayı mənim qonağım ol". Nəsr 
deyir: "Əmrinə razıyam". Sonra ibn Müqlənin sarayında məhbus 
kimi qalır. Təsadüfən ramazan ayının əvvəli imiş. Axşam olanda 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
İbn Müqlə deyir: "Filankəsi gətirin, bizimlə orucunu açsın". 
Xülasə, Nəsr bütün ramazan ayını onun yanında iftar edir. Elə 
ki, orucluq bayramı qurtarır və bir neçə gün keçir, Müqlənin 
oğlu xəbər göndərir ki, "malın gətirilməsini yubadırlar, nə tədbir 
görək?" Nəsr deyir: "Mən qızılları vermişəm". Müqlənin oğlu 
deyir: "Kimə veribsən?" Nəsr deyir: "Sənə vermişəm". 
Müqlənin oğlu təəccüb edib Nəsri çağırtdırır, ona deyir: "A kişi, 
sən qızılı kimə veribsən?". Nəsr deyir: "Mən qızıl verməmişəm, 
lakin bir ay pulsuz sənin çörəyini yemişəm, sənin çörəyinlə tam 
bir ay oruc açıb, sənin qonağın olmuşam, indi bayram çatdıqda 
mənim zəhmət haqqım budur ki, məndən qızıl istəyirsən?" 
Müqlənin oğlu gülüb deyir: "Qəbzini alıb salamatlıqla get, mən 
o malı sənə diş muzdu verdim, sənin əvəzinə o qızılı mən özüm 
qoyaram". 
Beləliklə, Nəsr malını müsadirə olunmaqdan xilas etdi. 
Deməli, xalqın minnətini götürən, xoşsifət, gülərüz ol, 
lakin yersiz gülmə, şərab az iç və qonaqlardan tez məst olma, 
Elə ki, gördün qonaqlar kefləniblər, bu zaman öz məharətini 
göstər, onların sağlığına badələr qaldır və ləzzətlə iç, qonaqlarla 
mehriban olub zarafatlaş, şuxluq et, lakin yersiz gülən olma, 
çünki yersiz gülmək dəlilik kimi bir şeylir. 
Qonaq sərxoş olduqdan sonra getmək istəsə, bir iki dəfə 
qalmasını xahiş et, qayğıkeşlik göstər, qoyma getsin, üçüncü 
dəfə icazə ver getsin. 
Əgər sənin qulamlarından bir xəta baş versə, bağışla, 
qonaqların yanında danlama, üzünü turşudub onlarla dava-
dalaşa başlama və demə ki, "bu niyə belə pisdir, bu niyə belə 
yaxşıdır". Əgər bir şey sənin xoşuna gəlməyibsə, başqa vaxt 
deyə bilərsən belə etməsinlər. Bu dəfəlik isə gərək özünü 
saxlayıb dözəsən. Əgər qonağın min axmaqlıq edib nalayiq 
sözlər desə, hamısını bağışla və ona layiqincə xidmət et, H e k a 
y ə t. Eşitmişəm, bir dəfə xəlifə Mö'təsim65 öz qarşısında bir 
günahkarın boynunun vurulmasını əmr edir. O kişi deyir: "Ya 
əmirəl-mö'minin, o böyük Allah xatirinə mənə bir içim su verib 
qonaq edin, yaman susuzam, sonra nə istəyirsiniz onu da edin". 
Mö'təsim and xatirinə əmr edir ona su versinlər. O kişi suyu 
içdikdən sonra ərəb adətinə görə deyir: "Ya əmirəlmö'minin, 
Allah sənin payını artıq eləsin, mən bu bir içim su ilə sənin 
qonağın oldum, indi isə insanlıq naminə qonağı öldürməzlər, 
məni öldürməyi əmr etmə, bağışla ki, sənin əlinlə tövbə etmiş 
olum". Mö'təsim deyir: "Doğru deyirsən, qonağın haqqı 
 ..…………………………………………….   قابوسنامه / 76
böyükdür, səni bağışladım, bundan sonra bir daha xəta etmə ki, 
sənə də qonaqlıq haqqını yerinə yetirmək vacibdir". 
Lakin qonaqlıq haqqı haqq qanan, qədir bilən adamlar 
üçündür, yoxsa bu o demək deyildir ki, hər qabağına çıxanı, ya 
hər tüfeylini evinə aparıb, yedirdib içirdəsən, əzizləyib yola 
salasan ki, nə var bu mənim qonağımdır. Kimə yaxınlıq edib, 
kimə ürək verməyi bilmək lazımdır. 
H a ş i y ə. Əgər qonaq olsan, hər kəsə qonaq olma ki, ada-
sana ziyanı vardır. Qonaq getdikdə ac getmə, tox da getmə ki, 
bir şey yeyə biləsən və süfrə sahibinin ürəyinə dəyməyəsən. 
Şərab iç, lakin ifrat etmə, eyib olar. Süfrə sahibinin evinə 
getsən, dostlarının evlərindən olsa da, elə yerdə otur ki, ora 
sənin yerin olsun, sırtıq olma, o evdə, süfrə başında və mey 
məclisində füzulluq etmə və süfrə xidmətçilərinə demə ki, "ay 
filankəs, filan nimçəni, filan kasanı filan yerə qoy", özünü elə 
göstərmə ki, guya mən də bu ev adamıyam. Üzlü qonaq olma, 
camaatın kasa və nimçəsinə göz tikmə. Öz nökərlərinə süfrədən 
bir şey vermə ki, deyiblər: "Süfrədən pay səfillikdir". Şərab 
düşkünü olma, elə et ki, yol gedərkən sənin sərxoşluğunu 
bilməsinlər, elə keflənmə ki, insanlıq simasını itirəsən. Məstliyi 
evində et, dilinə bircə qədəh şərab dəyibsə, nökərlərin yüz 
günah etsələr və tənbihə layiq olsalar da, yenə onlara cəza 
vermə, çünki heç kəs onu tərbiyə tədbiri kimi qəbul etməz, hamı 
deyər ki, kefli olduğu üçün belə edir. Nə istəyirsənsə, şərab 
içməmiş et, onda bilərlər ki, məqsədin budur, içdiyin üçün deyil. 
Sərməst nə etsə, onu sərxoşluğa yozarlar, deyərlər ki, dəliliyi 
tutub. Deyirlər: "Əlcünün-fünun", yə'ni "dəlilik cürbəcür olar". 
Sərməstliyin növü müxtəlifdir: çoxlu əl çalıb ayaq yerə 
döymək, ağlamaq, gülmək, mahnı oxumaq, yeməkdə şitini 
çıxarmaq, zayvaqlayıb çox danışmaq, danışmayıb hey susmaq, 
mehribanlıqda həddini aşmaq, qulluq göstərməkdə ifrata 
varmaq, bunların hamısı sərməstlikdir, ya dəlilik. 
Bütün bu dediklərimdən özünü qoru, ailə üzvlərindən və 
qullarından başqa heç bir yad adamın qarşısında sərməstlik 
etmə. Hərçənd cavanlara yüngül musiqi xoş gəlir, onu sevirlər, 
çalırlar və çalınmasını tələb edirlər, lakin əgər sən xanəndə və 
mütrüb çağırsan təkcə yüngül hava oxumalarını istəmə, qoy səni 
diringəçi və mey düşkünü hesab etməsinlər. 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
 
On üçüncü fəsil 
ZARAFAT, NƏRD, ŞAHMAT VƏ ONLARIN ŞƏRTLƏRİ 
HAQQINDA 
Bil, ey oğul, deyiblər: "zarafat şərrin müqəddiməsidir", 
yə'ni zarafat bütün bəlaların bələdçisidir.  
Bacardıqca şit zarafatlardan qaç, əgər zarafat etsən, heç 
olmazsa, məst vaxtı etmə, belə halda şərr və bəla daha çox olar. 
İstər ayıq ol, istərsə məst-nalayiq zarafatlardan və söyüş 
söyməkdən utan, xüsusilə nərd və şahmat oynadıqda, çünki bu 
iki oyunda adamlar daha tez əsəbiləşir və zarafata az davam 
gətirirlər. Çox nərd və şahmat oynamağı özünə adət etmə 
oynamalı olsan, hərdənbir oyna, quş, qoyun, qonaqlıqdan və ya 
bunlardan daha kiçik olan bir şeydən oyna. Girov və puldan 
oynama, puldan oynamaq tərbiyəsizlikdir və qumar hesab 
edilər. Oynamağı yaxşı bilirsənsə, qumarbazlıqda ad qazanmışla 
oynama ki, sən də qumarbaz kimi tanınarsan; oynayırsansa. 
özündən daha adlı-sanlı və daha şöhrətlisi ilə oyna. 
Nərd və şahmatda nəzakət qaydası belədir ki, gərək sən 
əvvəlcə zərə əl atmayasan, qoy hərif istədiyini götürsün. Əgər 
nərd oynasan, zərləri qoy əvvəlcə rəqib götürsün, şahmatda da 
ilk gedişi ona ver. Lakin türklər, cığalbazlar, xidmətçilər, 
arvadlar, uşaqlar və tündxasiyyətli adamlarla girovdan oynama, 
içindən cəncəl çıxar. Zərin xalları üstündə rəqiblə mübahisə 
edib hay-küy qaldırma, and içmə ki, filanı atmışdım. Andın 
doğru olsa da, camaat onu yalan güman edər. Bütün şərr və 
fəsadın əsası zarafat dır; zarafat etməkdən özünü qoru. Hərçənd 
zarafat nə günahdır, nə eyib. Peyğəmbər də zarafat edib. 
Aişənin evində bir qarı var idi, bir gün peyğəmbərdən 
soruşdu: "Ey Allahın elçisi, mənim üzüm behiştə gedənlərinki 
kimidir ya cəhənnəmə", yə'ni: "Mən behiştliyəm, ya 
cəhənnəmlik?" Deyiblər ki: "Allahın elçisi zarafat edərdi, lakin 
həm də doğrusunu deyərdi". Sonra peyğəmbər zarafatyana 
qarıya demişdir: "O dünyada heç bir qoca qadın behiştdə 
olmayacaqdır". Qarının kefi pozulur, ağlamağa başlayır. 
Peyğəmbər gülərək deyir: "Ağlama, mənim sözümdə xilaf ola 
bilməz, doğru dedim ki, heç bir qoca behiştdə olmayacaqdır, 
çünki qiyamət günü hamı qəbirdən cavan qalxacaqdır". Qarının 
könlü açılır. Zarafat etmək olar, lakin söyüş söymək yaramaz. 
 ..…………………………………………….   قابوسنامه / 78
Əgər söyüş söyməli olsan, barı az söy və öz taylarına de ki, 
cavab qaytarsalar, eyib olmasın. Şit zarafat etdikdə də ona 
ciddilik qarışdır, lakin söyüşdən qaç. Doğrudur. hər zarafatda 
bir şitlik olar, lakin həddini bilmək lazımdır. Hər nə desən onu 
da eşidərsən, xalqa nə edirsənsə, onu da xalqdan gözləməlisən. 
Lakin heç kəslə dalaşma, dalaşmaq kişi işi deyil, arvad və uşaq 
işidir. Əgər, işdir, biri ilə dalaşmalı olsan, bildiyin və bacardığın 
hər şeyi etmə, elə dalaş ki, barışığa yer qalsın. Çox da sırtıq və 
inad olma. Alçaq adamların ən pis xasiyyəti sırtıqlıq və inaddır. 
Ən gözəl sifət təvazökarlıqdır. Təvazö elə bir vergidir ki, heç 
kəs ona həsəd etməz. Hər sözbaşı demə: "a kişi!", çünki 
səbəbsiz olaraq "a kişi" deyən adam, kişini kişilikdən salmış 
olar. 
Şərab içmək, zarafat etmək, eşqbazlıq-bunların hamısı 
cavanların işidir, lakin işlərin əndazəsini bilsən, bunları elə 
gözəl təşkil etmək olar ki, camaat sənə irad tuta bilməz. 
İndi ki, şərab içmək, zarafat etmək, nərd və şahmat 
haqqında bir neçə söz deyildi, istər-istəməz məhəbbət, eşqbazlıq 
qaydaları və onların şərtləri haqqında da bə'zi şeylər demək 
lazım gəlir. 
Yerinə yetirib yetirməyəcəyini bilmirəm, çünki, ürəyə 
hökm etmək çətin işdir.  
 
 
 
 
 
 
 
On dördüncü fəsil66  
EŞQBAZLIQ VƏ ONUN QAYDALARI HAQQINDA 
Aşiq olmaq barədə bil, ey oğul, kimin təbiəti zərif olmasa, 
o aşiq də ola bilməz. Eşq təbiətin zərifliyindən doğur, 
zəriflikdən doğan hər şey isə, şübhəsiz, zərif olar. Odur ki 
deyiblər: 
Təbiət lətif olduqda, mə'lum şeydir ki, o, zərif təbiətə 
qoşulmağa meyl köstərəcəkdir. 
B e y t 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Bu eşqdir, incəlik, lətiflik istər, 
Hər yerdə özü tək zəriflik istər. 
 
Görmürsənmi, cavanlar qocalara nisbətən daha tez aşiq 
olurlar? Çünki cavanların təbiəti qocalarınkına görə daha 
incədir. Bir də ki, heç kobudtəbiət, bədniyyət adam aşiq ola 
bilməz. Bu elə bir xəstəlikdir ki, ona yalnız incə ruhlu adamlar 
tutular. 
İstər kobudtəbiət ol, istərsə incətəbiət, çalış aşiq olma. 
Aşiqlik çox başı bəlalı bir işdir, xüsusilə yoxsulluqda. Hansı 
yoxsul aşiq olsa, öz canına qəsd etmiş olar. Bil ki, aşiqlik və 
yoxsulluq mütləq can vermək kimi bir şeydir xüsusilə qocalıq 
vaxtı, çünki qoca pul xərcləməsə məqsədə nail ola bilməz. 
Mənim dediyim kimi: 
 
R ü b a i 
Pulsuz idim, tutmuşdum bu azardan,  
Pulsuzluqdan məhrum oldum o yardan.  
Bu halıma uyğun bir məsəl də var:  
"Pulsuz gedən boş qayıdar bazardan". 
 
İşdir, əgər bir vaxt birindən xoşun gəlsə, ürəyinə salıb onun 
haqqında fikirləşmə, həmişə qəlbinə eşqə qalib gəlməyi öyrət, 
heç zaman şəhvət əsiri olub iztirab çəkmə. Bu ağıllı adamların 
işi deyil, çünki aşiqlikdə insan ya vüsalda olar, ya fəraqda. Bil, 
bir saatlıq vüsal, bir illik fəraq oduna yanmağına dəyməz. 
Aşiqlik şirin də olsa, başdan ayağa məşəqqət, ürək ağrısı, iztirab 
və əziyyətdir. Fəraqda olsan əzabdasan. Mə'şuq ilə bir yerdə 
olsan, sevgilin hal əhlidirsə, ürəyini çəkəcək, naz-qəmzəsi ilə 
səni əldən salacaq. Onun şıltaqlığı sonra isə fəraq qorxusu 
vüsaldan da ağır olacaqdır, çünki ardınca fəraq gələn vüsal 
fəraqdan daha ağır olar. Fərzən mə'şuqən mələk təbiətli olsa 
belə, yenə məzəmmətdən yaxanı qurtara bilməzsən, həmişə 
sənin qeybətini qırar və mə'şuqən haqqında şayiələr yayarlar. 
İndi camaatın xasiyyəti belə olmuşdur. 
Deməli, özünü saxla və aşiqlikdən qaç. Ağıllı adamlar 
özlərini aşiqlikdən qoruya bilərlər, çünki ilk baxışdan birinin 
birinə aşiq olması mümkün deyildir. Əvvəl göz görür sonra 
könül bəyənir. Elə ki, könül bəyəndi, ürəyin ona mail oldu, 
könül ikinci dəfə görmək istəyir. Əgər sən öz şəhvətini ürəyin 
ixtiyarına versən, ürəyi isə şəhvətə tabe etsən, sonra mə'şuqəni 
bir daha görmək üçün tədbir düşünməyə başlarsan. Görüş ikinci 
 ..…………………………………………….   قابوسنامه / 80
dəfə baş tutduqda, könül ikiqat meyl edir, qəlb daha çox 
döyünməyə başlayır, insan üçüncü görüş eşqinə düşür. Elə ki, 
üçüncü dəfə gördün, əhvalatı açıb söylədin, söz deyib cavab 
eşitdin, iş bitdi. 
 
M i s r a  
Çuvalı suya verdin, it də getdi, ip də getdi. 
 
Bundan sonra özünü ələ almaq istəsən də bacarmazsan, 
çünki iş işdən keçmiş olar, vaxt uzandıqca eşqin də artar, qəlbin 
hökmünə tabe olmağa məcbur olarsan. 
Lakin, əgər sən ilk görüşdə özünü saxlaya bilsən, ürək 
istədikdə onu ağlın ixtiyarına versən və ağıl ürəyi bir daha onun 
adını çəkməyə qoymasa, özünü başqa şeylə məşğul etsən və ya 
şəhvətini başqa yol ilə söndürsən və gözü onu görməkdən 
məhrum etsən, bir həftədən artıq əziyyət çəkməzsən, daha o 
sənin yadına düşməz, tezliklə özünü bəladan qurtarmış olarsan. 
Lakin belə edə bilmək hər adamın işi deyildir, çox ağıllı 
olmaq lazımdır ki, adam bu xəstəlikdən yaxasını qurtara bilsin. 
Məhəmməd Zəkəriyya67 özünün "Xəstəliklərin təqsimatı" adlı 
əsərində eşq xəsəstəliyi və onun dərmanı haqqında danışarkən 
dediyi kimi, eşq xəstəliyi ara vermədən oruc tutmaq, ağır yük 
daşımaq,uzun səfər etmək, həmişə işləmək, həddindən artıq kefə 
aludə olmaq və bu kimi bir xəstəlikdir. Lakin əgər hər görüşü 
sənə zövq və rahatlıq gətirən bir adamı sevirsənsə, bunu rəva 
bilirəm. Şeyx Əbu Səid bul-Xeyrin68 dediyi kimi, insanlar dörd 
şeysiz keçinə bilməz: birincisi çörək, ikincisi paltar, üçüncüsü 
xaraba (ev), dördüncüsü sevimli dost. Hər kəsin özünə görə, 
istər halal, istər haram,öz arzusu olar. Lakin dostluq başqadır, 
aşiqlik başqa. Hərçənd o aşiq şair bir beytdə demişdir: 
B e y t 
Xoşdur sənnn bu atəşin, gözəl yar, 
Heç yandıran bir atəş də xoş olar?! 
Bil ki, insanlar dostluqdan həmişə ləzzət çəkərlər, 
aşiqlikdən isə əziyyətə düşərlər. Əgər cavanlıqda aşiq olsan, yeri 
var, başa düşərlər, üzrlü sayarlar, deyərlər cavandır. Çalış qoca 
vaxtı aşiq olma. Qocanı üzrlü hesab etməzlər. Əgər qara 
camaatdan olsan, iş bir az asanlaşar, şah olsan, amandır, belə 
işlərə baş qoşma, zahirdə heç kəsə könül vermə, çünki qocalıq 
aşiqliyi şahlara çox baha başa gələr. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
H e k a y ə t. Babam Şəmsülməalinin69 vaxtında xəbər 
gətirirlər ki, Buxarada bir tacirin iki min dinar qiymətində bir 
qulu var. Bu əhvalatı, Əhmədi Coğdi70 əmirin yanında danışır. 
Əmir Sə'd Nəxxası71 
çağırıb Buxaraya göndərir, həmin qulu iki min iki yüz 
dinara alıb Gürgana gətirir. Əmir qulamı bəyənir, onu özünə 
dəsmaltutan tə'yin edir. Əmir əlini yuyanda, o, dəsmalı tutar, 
əmir isə əlini qurulayarmış. Bir müddət keçdikdən sonra, bir 
dəfə əmir əlini yuyur, qulam dəsmalı ona verir. Əmir əlini silə-
silə dəsmalı buraxmayıb hey ona baxır, mə'lum olur ki,qulam 
onun xoşuna gəlir, sonra dəsmaldan əl çəkir.  
Bir az keçdikdən sonra o, Əbul-Abbas Qanimiyə72 deyir: 
"Bu qulamı azad edirəm və filan kəndi ona bağışlayıram. 
Fərman yaz, bir kətxuda qızı da onun üçün tap. Qoy onun 
evində otursun və saqqalı gələnə qədər evdən xaricə çıxmasın". 
Əbul-Abbas vəzir idi, deyir: "Əmr hökmdarın əmridir, 
lakin əgər mümkünsə, əmir buyursun, görək burada nə hikmət 
var?" Əmir deyir ki: "Bu gün bir hadisə baş verdi, çox da pis 
oldu. Yetmiş yaşında şah hara, aşiqlik hara! Mənə yetmiş 
yaşdan sonra Allah bəndələrini dolandırmaq, ordu, xalq və 
ölkənin hayına qalmaq lazımdır. Mən eşqbazlıqla məşğul 
olsam,nə Allah yanında üzrlü sayılaram, nə bəndə yanında". 
Bəli, cavan nə etsə, üzürlüdur, lakin adam nə qədər cavan 
olsa da, gərək birdən, dəlicəsinə eşqini büruzə verməsin, 
beləliklə siyasət və hörmətə sədəmə vurmasın.  
H e k a y ə t. Qəzneyndə73 eşitmişəm, Məs'udun 
xidmətində on qulam var imiş, onu da onun şəxsi paltar 
saxlayanı imiş. Onların arasında Nuştəkin adlı bir qulam 
sevimlisi imiş. Bir neçə il keçir, lakin: heç kəs, o cümlədən bu 
on qulam da bilmir ki, Soltanın sevimlisi kimdir, çünki Soltan 
Nuştəkinə nə bağışlayırmış, hamıya da ondan verirmiş ki, hərə 
elə bilsin Məs'udun sevimlisi odur. Soltanın bu bəxşişləri 
verməkdən məqsədi isə Nuştəkin imiş. Beş il bu münval ilə 
keçir. Bir gün Soltan sərxoş ikən deyir: "Mənim atam Ayaza nə 
bağışlamışdısa, onların hamısının bütün pul, qəbz və iqtaları74 
ilə birlikdə Nuştəkinə verilməsi haqqında fərman yazın. Yalnız 
bundan sonra bilirlər ki, onun sevimlisi Nuştəkin imiş. 
Hərçənd mən bu əhvalatları danışıram, lakin bilirəm ki, 
aşiq olanda mənim dediklərimə əməl etməyəcəksən, ona görə, 
eşq haqqında qocavarı bir rübai demək istəyirəm: 
R ü b a i 
 ..…………………………………………….   قابوسنامه / 82
Kimdə həyat ola, həm natiq ola,  
Gərəkdir o, Üzra, ya Vamiq ola.  
Əgər ikiüzlü deyilsə insan 
Mutləq gərək sevə, ya aşiq ola! 
Hərçənd mən belə demişəm, amma sən mənim rübaimə 
fikir vermə, ona əməl etmə, çalış aşiq olma. Birini sevməli 
olsan, eləsini sev ki, sevməyinə dəysin. Əlbəttə, mə'şuq 
Ptolemey75 ya Əflatun olmayacaqdır, lakin bir az ağıllı 
olmalıdır; bilirəm, Yə'qub oğlu Yusif də olmayacaqdır, lakin bir 
az gözəlliyi, incəliyi olmalıdır ki, camaatın ağzını bağlaya 
biləsən və sənin üzrünü qəbul etsinlər. Axı camaat bir-birinin 
qeybətini qırıb, bir-birinə eyib tutmağa adət etmişlər. Birindən 
soruşdular: "Eybin varmı?" Dedi:Yox". Dedilər: "Eyib tutanın 
necə"? Dedi: "Nə qədər istəyirsən"! Dedilər: "Onda dünyada ən 
eybli adam sənsən".  
Qonaq getsən, sevgilini özünlə aparma, aparsan xalqın 
qabağında onunla mazaqlaşma, bütün fikir-zikrini ona vermə, 
qorxma, onu heç kəs yeməz. Elə təsəvvür etmə ki, o, hamının 
gözünə sənə görünən kimi görünər. Bu barədə şair belə deyir: 
Bey t 
Mən yazığın halına vay olsun o gün ki, sən  
Mənə görünən kimi, hamıya görünəsən. 
 
Sənin gözünə hamıdan gözəl göründüyü kimi, başqalarının 
da gözünə hamıdan çirkin görünə bilər. 
 Bir də ona fasiləsiz olaraq meyvə, noğul vermə, 
dəqiqəbaşı qonaq etmə, hər saatdan bir çağırıb qulağına söz 
demə, guya mən xeyirli-zərərli şeyləri gizli deyirəm, camaat 
biləcək ki, sən nə dedin. 
 
 
 
 
 
 
 
 
 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
 
 
 
 
 
 
 
 
 
On beşinci fəsil 
KEF ÇƏKMƏK QAYDALARI HAQQINDA 
Birini sevsən, ayıq və məst halda onunla əlaqədə olma, 
səndən ayrılan hər nütfədə, mə'lumdur ki, bir şəxsin, bir canlının 
toxumu vardır. Əlaqədə olsan, heç olmasa, sərxoş vaxtı olma, 
ziyanı daha çoxdur, lakin xumar vaxtı daha yaxşıdır. Nə vaxt 
yadına düşdü, o saat onunla məşğul olmağa başlama. Bu, 
heyvan xasiyyətidir. Heyvan hər işin yerin bilməz, nə vaxt 
yadına düşsə, o vaxtda məşğul olar. Adama müəyyən vaxt 
lazımdır ki, onunla heyvan arasında bir fərq olsun... 
Dediyim kimi, çox əlaqədə olmağın ziyanı var, ona görə 
hər nə etsən iştaha ilə et, zorla etmə, ziyanı az olar. Lakin istər 
meylin olsun, istərsə yox, yayın istisindən və qışın soyuğundan 
özünü qoru. Bu fəsillərdə ziyanı daha çox olar, xüsusilə 
qocalara. Bütün fəsillərdən ən yaxşısı bahardır, ən münasibi də 
budur. Bahar fəslində hava mülayim olar, sular çoxalar, dünya 
gözəlliyə və rahatlığa doğru üz qoyar. Böyük aləm belə 
olduqda, kiçik aləm sayılan bizim bədənimiz də onun tə'sirindən 
mülayimləşər. Bədəndə olan ünsürlər arasında müvazinət 
yaranar, damarlardakı qan artar, beldəki kişilik maddəsi çoxalar 
və insanlar təbii olaraq bir-biri ilə əlaqədə olmağa meyl 
göstərərlər. Bu meyl təbii ehtiyacdan doğduğundan ziyanı az 
olar. 
Bir də bacardıqca yayın istisində və qışın soyuğunda qan 
aldırma. Bədənində qanın artdığını hiss etsən, yemək içməklə 
qaydaya sal. Fəslə zidd heç nə yemə76. Yayda və qışda qadınlara 
çox meyl etmə. 
Bu barədə qısa danışdım, bundan artıq danışağa da ehtiyac 
yoxdur. 
 ..…………………………………………….   قابوسنامه / 84
 
 
 
 
 
 
 
On altıncı fəsil  
HAMAMA ҜETMƏK QAYDALARI HAQQINDA 
Bil, ey oğul, hamama gedəndə tox getmə, ziyanı var. 
Hamam çox yaxşı şeydir, demək olar ki, alimlər bina tikməyə 
başlayandan bəri hamamdan daha gözəl heç bir şey 
yaratmamışlar. Lakin bütün yaxşılığına baxmayaraq, hamama 
hər gün getmək olmaz, bunun həm bədənə xeyri olar, həm 
vasvasılıqda sənə eyib tutmazlar... Hər gün hamama getməyin 
nəinki xeyri yoxdur, hətta zərəri vardır: əsəbləri, oynaqları 
yumşaldar, onların bərkliyini azaldar və insan təbiəti hər gün 
hamama getməyə adət edər. Bir gün getmədikdə adam xəstə 
kimi olar, bədənin üzvləri kobudlaşar. Buna görə hər iki gündən 
bir hamama getmək lazımdır. 
Qışda və yayda hamama getdikdə əvvəlcə soyuq otaqda bir 
az otur ki təbiətin oranın havasına öyrənsin, sonra orta otağa 
keçib bir qədər də burada otur ki, o otaqdan da fayda götürmüş 
olasan, sonra isti otağa get, orada da bir az otur ki, bədənin 
istiyə alışsın. hamamın istisi sənə tə'sir edəndə xəlvətxanaya 
gedib, orada başını yu. Gərək hamamda çox qalmayasan, öz 
üstünə çox isti və çox soyuq su tökməyəsən, ilıq yaxşıdır. 
Hamam xəlvət olsa böyük xoşbəxtlikdir. Alim adamlar boş 
hamamı bütün qənimətlərdən qiymətli hesab edirlər. Hamamdan 
çıxdıqda saçını yaxşı-yaxşı qurutmalısan, sonra dişarı çıxa 
bilərsən. Saçı yaş yola düzəlmək nə ağıllı adamlara, nə adlı-
sanlı adamlara yaraşar. Hamamdan saçı yaş çıxıb böyük 
adamların yanına getmək yaramaz, bu tərbiyəsizlik sayılar. 
Hamamın xeyri və ziyanlarının hamısını dedim, vəssalam. 
Lakin hamamda su və pivə içməkdən özünü qoru çox zərərlidir. 
Nəticədə bədən boşluqlarında su yığılması xəstəliyinə səbəb 
olar. Əgər xumarlının varsa onu yatırmaq üçün bir az içmək 
olar, bunun zərəri azdır. Yaxşısını isə Allah bilir. 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
On yeddinci fəsil 
YUXU VƏ İSTİRAHƏT HAQQINDA 
Ey oğul, bil və agah ol ki, Rum alimlərin77də belə bir adət 
vardır, onlar hamamdan çıxdıqdan sonra hamamın soyunacaq 
otağında bir az yatmayınca dişarı çıxmazlar. Belə bir adət başqa 
heç bir xalqda yoxdur. Müdrik adamlar yuxunu kiçik ölüm 
adlandırmışlar, çünki istər yatmış olsun, istər ölmüş, heç birinin 
bu dünyadan xəbəri olmur, fərq ondadır ki, biri nəfəsli ölüdür, 
biri nəfəssiz. Çox yatmaq tə'riflənəsi adət deyildir: bədəni 
süstləşdirər, xasiyyəti yerindən oynadar, insanın sifətini təbii 
halından çıxarıb, qeyri-təbii hala salar. Beş şey insana üz 
verdikdə dərhal onun simasını dəyişdirər: biri gözlənilməz 
şadlıq, biri qəflətən baş vermiş bədbəxtlik, biri qəzəb, biri yuxu, 
biri sərxoşluqdur. Altıncısı qocalıqdır, insan qocaldıqda onun 
siması dəyişilər, amma bu başqa növ dəyişmədir. 
Lakin insan yuxuda olarkən nə diri hesab edilə bilər, nə 
ölü. Ölüyə irad tutmaq mümkün olmadığı kimi, yatmışa da irad 
tutmaq olmaz. Mən demişəm: 
 
R üb a i 
Hərçənd cəfa edib bükdün belimi,  
Lakin mən üzmərəm səndən əlimi.  
Yatmısan, yatanı danlamaq olmaz,  
İncidib atmaram mən gözəlimi. 
 
Çox yatmaq ziyan olduğu kimi, az yatmağın da zərəri 
vardır. Əgər bir adam yetmiş saat qəsdən yatmasa və ya zorla 
onu oyaq saxlasalar, ölüm təhlükəsi qarşısında qalmış olar. 
Lakin hər işin öz əndazəsi vardır. Alimlər deyiblər ki, 
gecə-gündüz iyirmi dörd saatdır. Bunun iki hissəsini oyaq olub, 
bir hissəsini yatmaq lazımdır, bunlardan səkkiz saatı Allaha 
ibadətə və təsərrüfata, səkkiz saatını kef, əyləncə və ruhi ləzzətə, 
səkkiz saatını isə istirahətə sərf etmək lazımdır ki, on altı saat 
içərisində yorulmuş bədənin üzvləri rahatlanıb dincələ bilsin. 
Cahil adamlar bu iyirmi dörd saatın yarısını yatıb, yarısını oyaq 
qalarlar, tənbəllər iki hissəsini yuxulayıb bir hissəsini məşğul 
olarlar, ağıllılar isə bir hissəsini istirahət edər, iki hissəsini ayıq 
olarlar. 
 Dediyimiz kimi, hər səkkiz saatı başqa cürə geçirmək 
lazımdır. Bilməlisən ki, haqq-taala gecəni yatmaq üçün, 
 ..…………………………………………….   قابوسنامه / 86
bəndələrin dincəlməsi üçün yaratmışdır. Necə ki demişdir: "Biz 
gecəni örtük yaratdıq"78. Bu həqiqəti də bil ki, bütün canlılar 
bədən və candan ibarətdir. Bədən məskəndir, can isə onun 
sakini. Canın üç xüsusiyyəti vardır: yaşamaq, yüngüllük və 
hərəkət; bədənin də üç xüsusiyyəti vardır: ölmək, ətalət və 
ağırlıq. Canla bədən bir yerdə olduqca can öz xüsusiyyətləri ilə 
bədəni idarə edər, həm işlədər, həm yaşadar, bə'zən isə bədənin 
öz xüsusiyyətləri onu işdən qoyar, qəflətə sövq edər. Bədən öz 
xüsusiyyətini büruzə verdikdə ölüm, ağırlıq, ətalət, yatmağa 
meyl göstərərlər, yatmaq evin dağılmağına oxşar, ev dağılanda 
nə varsa, hamısı aşağı töküldüyü kimi, bədən də yatanda insanın 
bütün ruhunu əhatə etmiş olar, nə qulaq eşidər, nə göz görər, nə 
burun qoxu bilər, nə damaq ləzzət anlar, nə toxunmaq üzvü 
ağırlıq, yüngüllük, bərklik və yumşaqlıq hiss edər, nə də dil 
nitqə gəlib bir şey deyə bilər, hər nə öz yerindədirsə, hamısını 
əhatə etmiş olar. Hafizə və fikir öz məkanlarından xaricdə 
olduqlarından onlara tə'sir edə bilməz. Görmürsənmi, bədən 
yatdıqdan sonra fikir müxtəlif yuxular görür, hafizə isə onu 
yadında saxlayır və insan ayıldıqdan sonra nağıl edir ki; "elə 
görmüşəm, belə görmüşəm". Əgər bunlar da öz yerlərində 
olsaydılar, onları da əhatə edərdi, beləliklə nə fikir bir şey deyə 
bilərdi, nə hafizə bir şey yadda saxlaya bilərdi. 
Əgər nitq və yazı da öz yerində olsaydı, o zaman bədən 
yata bilməzdi, yata bilib danışa bilsəydi, o halda yuxu və 
istirahət özü ola bilməzdi, çünki bütün canlıların istirahəti 
yuxudadır. Deməli, haqq-taala heç bir) şeyi hikmətsiz 
yaratmamışdır. Gündüz zorla da olsa, özünü yatmaqdan xilas et, 
bacarmasan, az yatmağa çalış, gecəni gündüzə çevirmək ağıllı iş 
deyil. Lakin böyük və dövlətli adamlarda belə adət vardır onlar 
yayda günorta vaxtı dincəlməyə gedərlər, ola bilər yatsınlar, ola 
bilər yox. Lakin dincəlməyin əsil yolu budur ki, adət olduğu 
üzrə bir saat istirahət edəsən. Bu mümkün deyilsə vaxtın xoş 
keçdiyi bir adamla xəlvətə çəkilmək lazımdır ki, günəş keçsin, 
hərarətin kəsəri azalsın. Sonra dişarı çıxmaq olar. Ümumiyyətlə, 
çalışmaq lazımdır ki, ömrün çoxu ayıqlıqda keçsin, onsuz da 
çox yatmaq lazım gələcəkdir. 
Lakin istərsə gecə, istərsə gündüz yatmaq istərkən, tək 
yatmaq lazım deyildir, elə adamla yatmaq lazımdır ki. o sənin 
ruhunu oxşamış olsun, çünki ölmüş və yatmış müəyyən mə'nada 
eyni deməkdir: nə bunun, nə də onun dünyadan xəbəri olmur, 
biri diri yatır, biri ölü. Bu iki yatmış arasındakı fərq ondan 
ibarətdir ki, biri çarəsizlik və məcburiyyət üzündən tək yatır, o 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
birisi isə məcburiyyət olmadığından nə üçün bu birisi kimi tək 
yatsın?! Elə buna görədir ki, bu dünyada səninlə yatan adam 
ruhunu oxşamalıdır, o biri dünyada isə kimin səninlə 
yatacağının əhəmiyyəti yoxdur. Belə olduqda diri və ölü 
yatmağın fərqi aşkar olar. 
Səhər tezdən durmağı adət etmək lazımdır. Elə etmək 
lazımdır ki, gün çıxmamışdan qabaq durasan və Allahın 
borcunu vermiş olasan. Gün çıxanda duran adamın ruzisi az 
olar, çünki bir tərəfdən namazı buraxmış olar, ikinci tərəfdən 
namazın babalı onun boynunda qalar. Deməli, səhər tezdən dur 
və Allahın borcunu ver ondan sonra öz işlərinə başla. Səhər bir 
işin olmasa ova və ya gəzməyə gedə bilərsən, həm şikar 
ovlarsan, həm kef çəkərsən. Allah qoysa edərsən. 
 
 
 
 
 
 
 
 
 
 
 
 
 
 
 
On səkkizinci fəsil  
OVA ҜETMƏK HAQQINDA 
 Ey oğul, bil ki, at minmək, ov etmək, çövkan oynatmaq 
böyük adamlara xasdır, xüsusilə cavanlıqda. Lakin hər işin öz 
vaxtı, həddi, əndazəsi olmalıdır, hər gün ova getmək olmaz. 
Həftədə yeddi gün vardır, iki gün ova get, üç gün şərab iç, iki 
gün isə öz təsərrüfat işlərinlə məşğul ol. Lakin ata mindikdə 
alçağına minmə, adam yekəpər olsa da, alçaq at onu kiçik 
göstərər, balaca boy olanda isə uca at onu hündür nəzərə 
çarpdırar. Yorğa və sakit ata yalnız səfərə çıxarkən min, çünki at 
 ..…………………………………………….   قابوسنامه / 88
sakit olanda adam özünü boş saxlayır. Şəhər içərisində və başqa 
atlılarla birlikdə getdikdə, oynaq və tünd qaçan ata min ki, onun 
tündlüyü səni ayıq olmağa məcbur etsin. Həmişə atda düz, şəstlə 
otur ki, gözə pis dəyməyəsən. 
 Ovlaqda boş yerə at çapma, hədərə at çapmaq qulamların 
və uşaqların işidir. Yırtıcı heyvanların arxasınca da at salma, 
çünki yırtıcı heyvan ovundan xeyir gəlməz. Həyat üçün isə 
təhlükəli olar. İki böyük şah yırtıcı heyvan ovunda həlak 
olmuşdur. Biri atamın babası Vəşmgir ibn Ziyar, ikincisi isə 
əmioğlum Əmir Şərəfülməalidir79. Qoy səndən kiçiklər 
çapsınlar, sən çapma. Yalnız böyük şahların qarşısında ad 
qazanmaq və ya özünü göstərmək üçün çapmağına dəyər. 
Deməli, ovu sevirsənsə qızılquş, çərğ80, şahin, qaplan və 
tazı ilə ova get. Həm ovun ov olsun, həm təhlükə baş verməsin. 
Yırtıcı heyvanların nə əti yeməli olar, nə dərisi geyməli. 
Əgər qızılquşla ova getsən, bil ki, şahlar bunu iki cür edirlər: 
Xorasan padşahları qızılquşu özləri uçurtmazlar, İraq şahları 
adətlərinə görə özləri uçurdarlar, hər ikisi olar. Şah olmasan, nə 
cür istəyirsən, elə də et, şah olsan və özün uçurtmaq istəsən, o 
da mümkündür. 
Lakin qızılquşu heç vaxt bir dəfədən artıq uçurtma, çünki 
padşaha bir quşu iki dəfə uçurtmaq yaraşmaz. Bir dəfə uçurt, 
sonra tamaşa et, gör ov gətirir ya yox, sonra başqa qızılquş tələb 
et. Şahın ovdan məqsədi tamaşa olmalıdır, yemək tamahı 
olmamalıdır. Əgər şah tazı ilə ova çıxırsa, iti o özü 
tutmamalıdır, qulları iti onun qabağınca aparmalıdırlar, o isə 
tamaşa etməlidir. Ovun dalınca at çapma, qaplanla ova çıxsan, 
heç vaxt onu arxadan atının tərkinə mindirmə, qaplan gəzdirmək 
şaha yaraşmaz, bir də yırtıcı heyvanı öz arxasına mindirmək 
ağıllı iş hesab edilməz, xüsusilə şahlara və hökmdarlara. Ov və 
onun şərtləri bundan ibarətdir.  
 
 
 
 
 
 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
On doqquzuncu fəsil  
ÇÖVKAN OYUNU HAQQINDA 
Ey oğul, bil, əgər çövkan oynamaqdan həzz alsan. çox 
oynamağı özünə adət etmə, çox adamlar çövkan oynamaqdan 
zərər görüblər. 
Hekayət: Belə deyirlər ki, Əmr Leysin81 bir gözü kor imiş. 
Xorasan əmiri olduqdan sonra bir dəfə çövkan oynamaq üçün 
meydana gedir. Onun Əzhər Xər82 adlı bir sərkərdəsi var imiş, 
gəlib onun atının cilovundan tutur və deyir: "Qoymaram səni 
top vurub çövkan oynayasan". Əmr Leys deyir: "Necə olur ki, 
siz top vurmağı özünüzə rəva görürsünüz, çövkan oynamağı 
mənə rəva görmürsünüz?". Əzhər cavabında deyir: Ona görə ki, 
bizim iki gözümüz vardır, əgər top gözümüzə dəysə, bir 
gözümüz kor olar, bir gözümüz qalar və bununla işıqlı dünyanı 
görə bilərik, sənin isə bir gözün vardır, bədbəxtlikdən əgər top o 
gözünü də çıxartsa, gərək Xorasan əmirliyinin fatihəsi 
 ..…………………………………………….   قابوسنامه / 90
oxunsun". Əmr Leys deyir: "Bütün eşşəkliyinə baxmayaraq düz 
deyirsən, söz verirəm ki, nə qədər sağam topa əl vurmayam". 
Əgər ildə iki dəfə çövkan oynamağa həvəs göstərən, razı 
qalaram. Lakin at üstündə çox oynamaq lazım deyildir, qorxusu 
var. Top vurmaq üçün süvarilərin sayı səkkizdən artıq 
olmamalıdır. Sən meydanın bu başında dur, bir nəfər də o başda 
dursun, altı nəfər isə ortada top vursun. Top sənin tərəfinə 
gələrsə, onu vurub geri qaytar və atı da o qədər çap, lakin 
qarmaqarışıqlığa soxulma ki, həm sədəmədən özüdü qoruyasan, 
həm məqsədə çatmış olasan. Böyük adamların çövkan oynamaq 
qaydaları bundan ibarətdir, kömək isə Allahdandır. 
 
 
 
 
 
 
 
 
İyirminci fəsil  
DÖYÜŞ HAQQINDA 
Ey oğul, döyüş meydanında olsan, orada yavaş tərpənib 
süstlük göstərmək yaramaz. Düşmən sənə üstün gəlib axşam 
xörəyi yeməmişdən əvvəl, sən ona qələbə çalıb səhər çayını iç. 
Döyüşün ortasına düşmüş olsan, özünü itirib canından qorxma, 
gorda yatmalı olan adam heç bir vəchlə evdə yata 
bilməyəcəkdir, necə ki təbəri dilində mən demişəm: 
R ü b a i 
Heç qorxusu yoxdur, düşmən olsa şir, 
Bilirəm dünyada mən qorxu nədir,  
Nə gözəl demişdir o ağıllı pir:  
"Öləsi adama ev olar qəbir!". 
 
Həmin mə'nanı farsca da deyirəm ki, hamıya mə'lum olsun: 
Açıq ya da gizli şir olsa düşmən,  
Şirə sən şəmşirlə cavab ver həmən  
Gorda tək yatmağa məhkum olsan sən  
Evdə nigarınla yata bilməzsən! 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Döyüşdə bir addım irəli getmək mümkünsə, bir qədəm geri 
qoyma. Düşmən tərəfindən mühasirəyə alınsan, vuruşu 
dayandırma, çünki yalnız vuruşla düşməni ram etmək olar. 
Onlar sənin igidliyini gördükdə qorxuya düşərlər. Belə yerdə 
ölümü özün üçün xoşbəxtlik hesab et. Heç vaxt qorxma, ürəkli 
ol. 
Qoçaqların əlində qısa qılınclar uzun görünər. Vuruşda 
ehmallıq yaramaz, balaca qorxaqlıq və ya süstlük oldumu, min 
canın olsun, birini də salamat apara bilməzsən. Ən alçaq adam 
sənə üstün gələr. Beləliklə, öldürülsən rüsvayçılıq olar, 
bədnamlıqda şöhrət taparsan. Qəhrəmanlıqda məşhur olsan, 
səndən bir səliqəsizlik baş versə də ziyan çəkməzsən, tay-
tuşların içində başıaşağı olmazsan. Lakin şöhrət və dövlət 
olmadıqda, adamın öz tay-tuşları arasında hörməti də olmur. 
Belə yaşayışdan isə ölüm üstündür. Yaxşı adla ölmək pis adla 
yaşamaqdan yaxşıdır. 
      B e y t 
Xoşdur yaxşı adla əgər ölsəm mən,  
Mənə ad qalacaq, öləcək bədən. 
Lakin nahaq qan tökməyə həvəskar olma, heç müsəlmanın 
qanını halal hesab etmə. Öldürsən yolkəsənləri, oğruları, 
gorqazanları, yolazanları öldür. Nahaq qan hər iki dünyanın bəla 
qapılarını sənin üzünə açmış olar. Qiyamətdə cəzasını alarsan, 
bu dünyada pis ad qazanarsan. Gücsüzlər sənə e'tibar etməz. 
Xidmətçilərin ümidi qırılar. Xalq səndən nifrət edər. Camaat 
ürəklərində sənə kin bəslər. O dünyada bütün əzab-işgəncələr 
nahaq qan üstündə verilər. Lakin mən kitablarda oxumuşam, 
təcrübədən də görmüşəm ki, nahaq qanın cəzasını elə bu 
dünyada da çəkərlər. Əgər adamın öz taleyi uğurlu olsa, bəla 
onun övladına yetişər. Buna görə, özünə və balalarına yazığın 
gəlsin, nahaq qan tökmə. Lakin sərfəli olan haqq qanın 
axıdılmasında da kahıllıq göstərmə, işlərlnə ziyan dəyər. 
Məsələn, mənim babam Şəmsülməali haqqında nağıl edirlər ki, 
o çox qəddar adam imiş və heç kəsi bağışlamazmış. Çox pis 
adam imiş, pisliyindən qoşun ondan nifrət edirmiş. Onlar mənim 
əmim Fələkülməali ilə əlbir olurlar, o, məcburiyyət üzündən 
gəlib öz atasını həbs edir, çünki ordu ona demişdi: "Sən bu işdə 
bizimlə bir olmasan, biz bu şahlığı özgələrinə verəcəyik". 
Şahlığın öz xanədanının əlindən çıxacağını gördükdə zərurət 
üzündən, şahlıq xatirinə bu işi elədi. Babamı tutub əl-qolunu 
bağladılar, kəcavəyə mindirdilər, inanılmış adamlardan ibarət 
keşikçi qoydular və Cənaşk qalasına göndərdilər. Onu yola 
 ..…………………………………………….   قابوسنامه / 92
salanlar içərisində Abdullah adlı bir adam var idi. Yolda 
Şəmsulməali həmin adama deyir: "Ya Abdullah, bu işin kim 
tərəfindən edildiyini, bu tədbirin necə həyata keçirildiyini 
bilirsənmi? Necə oldu ki, belə böyuk bir iş görüldü, mən isə 
xəbər tutmadım"? Abdullah deyir ki, bunu filankəslər və 
filankəslər etmişdir. Beş sipəhsaların adlarını çəkir, deyir: "Bu 
işi onlar etmiş, ordunu onlar yoldan çıxarmışlar. bu işdə mənim 
də əlim olmuşdur. Lakin sən bu işi məndən görmə, özündən gör, 
çünki bunun səbəbi ordunun üz döndərməsi deyil, sənin çoxlu 
adam öldürməyindir". Şəmsülməali deyir: "Səhvin var, bu iş 
mənim başıma adamları öldürmədiyim üçün gəlmişdir. Əgər iş 
ağıllı qurulsaydı, gərək sənin və o beş nəfərin də qanı axıdılmış 
olaydı. Belə etmiş olsaydım, həm işlərim sahman olardı, həm 
özüm salamat qalardım". 
Bunu deyirəm, biləsən ki, görüləsi zəruri olan işlərdə 
ehmallıq etməyəsən, məcburi olanlarda süstlük göstərməyəsən. 
Bir də ki, adam axtalatmağı özünə adət etmə, bu qan tökməyə 
bərabər bir şeydir. Öz şəhvətin xatirinə bir müsəlmanın nəslin 
kəsirsən, bundan daha ağır zülm ola bilməz. Sənə xədim 
lazımsa, xədim edilmişi tap ki, onun günahı başqasının 
boynunda olsun, sən bu günaha batmış olmayasan. 
Döyüş məsələsinə gəldikdə isə, dediyim kimi ol, canının 
hayına qalma, nə qədər ki, bədənini itlərə yem etməmisən, adını 
şirlər adına qoşa bilməzsən. Bil ki, bir gün doğulan, bir gün də 
öləcəkdir. 
Canlılar üç növdür: danışan çanlılar, danışıb ölənlər, canlı 
ölülər, yə'ni: mələklər, insanlar, quşlar və heyvanlar. Pəhləvi 
dilində bir pars kitabında oxumuşam: Zərdüştdən soruşurlar ki, 
"canlılar neçə növdür"? O da belə cavab verib demişdir: 
"Danışan canlılar, danışan və ölən canlılar, ölən canlılar". 
Demək mə'lum olur ki, bütün canlılar ölür və heç kəs öz 
əcəlindən əvvəl getmir. Ona görə də döyüşdə inamla vuruşub 
sə'y göstərmək lazımdır ki, həm çörəyə çatasan,'həm şöhrət 
tapasan. 
 
 
 
 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
 
 
 
 
 
 
 
 
 
İyirmi birinci fəsil 
MAL-DÖVLƏT TOPLAMAQ QAYDALARI HAQQINDA 
Ey oğul, bir şey ələ gətirmək mümkünsə, fürsəti fövt etmə, 
lakin şey üstündə özünü təhlükəyə də vermə. Sə'y et, hər şeyi 
özünə layiq, ən yaxşı üsulla əla gətir. Elə ki, gətirdin, möhkəm 
saxla, heçə-puça xərcləmə, əldə saxlamaq ələ gətirməkdən 
çətindir. Xərcləmək lazım gəldikdə, çalış onun əvəzini tez 
yerinə qoy, əgər hey götürüb əvəzini yerinə qoymasan, Qarun83 
dövləti də olsa qurtarar. Lakin ona çox da könül salma. Əbədi 
hesab etmə ki, bir gün sona çatdıqda kədərlənməyəsən. Deyiblər 
ki: "Bir şeyi düşmənə qoyub getmək, onu dostdan xahişlə 
istəməkdən yaxşıdır". 
Bir şeyi bərk-bərk saxlamaq onu bərk axtarmaqdan 
məsləhətdir. Az da olsa, hər şeyi saxlamağı vacib bil, çünki azı 
saxlamağı bacarmayan, çoxu da saxlaya bilməz. Öz işini 
başqalarının işindən üstün tut, kahıllıqdan utan, kahıllıq 
bədbəxtliyin şagirdidir. Zəhmət sevən ol, çünki hər şey 
tənbəllikdən deyil, zəhmətdən əmələ gəlir. Görmürsənmi, əmək 
ne'mət yaradır, tənbəllik isə dövlət dağıdır!? Müdrik adamlar 
deyiblər: "Abadlıq istəyirsinizsə, çalışqan olun, dövlət 
istəyirsinizsə, qənaət edən olun, çox dost istəyirsinizsə 
təvazö'kar olun". 
Zəhmət və sə'y nəticəsində ələ gəlmiş şeyi, tənbəllik və 
xamlıq üzündən itirmək ağıllı iş hesab edilməz. Ehtiyac günü 
peşmançılıq fayda verməz. Zəhmətini çəkirsənsə, çalış bəhrəsini 
də özün götür. Şey nə qədər qiymətli olur-olsun, onu layiqli 
adama müzayiqə etmə, çünki heç kəs heç bir şeyi özü ilə gora 
aparmayacaqdır. Lakin başqalarına möhtac olmamaq üçün gərək 
insanın çıxarı gəlirinə uyğun olsun, çünki ehtiyac yalnız 
 ..…………………………………………….   قابوسنامه / 94
yoxsulların evində deyil, bütün evlərdə ola bilər. Məsələn, əgər 
birinin gəliri bir dirəm84, çıxarı bir dirəm bir həbbədirsə85, o, 
həmişə ehtiyac içində olar. Gəlir bir dirəmsə, çıxar bir dirəmdən 
bir həbbə az olmalıdır. Belə evdə heç vaxt ehtiyac olmaz. Nəyin 
varsa, ona da qane ol, çünki qənaət özü dövlət deməkdir. 
Qismətində nə varsa, o da sənə çatacaqdır. 
Xoş söz və adamların köməyi ilə düzələ bilən işlərə pul 
sərf etmə. Yoxsul adamın qədr-qiyməti olmaz. Bil ki, qara 
camaat xeyir görmədikləri halda dövlətliləri xoşlar, zərər 
çəkmədikləri halda, bütün gasıblardan acıqları gələr. İnsanın ən 
ağır günü ehtiyacdır. Varlılar tərəfindən edilərkən tə'riflənən 
hərəkətlər yoxsullar üçün eyib hesab edilər. 
İnsanların zinətini onların əli açıqlığında bil, hər kəsin 
qiymətini isə onun zinətinə görə tə'yin et. Lakin israfı düşmən 
bil, onu uğursuzluq hesab et. Allah-taalanın düşmən hesab etdiyi 
hər şey onun bəndələri üçün uğursuzluq olar. Necə ki, deyiblər: 
"İsraf etməyiniz, o israf edənləri sevməz". Böyük Allahın 
sevmədiyi şeyləri sən də sevmə. Hər bədbəxtliyin bir səbəbi 
vardır, yoxsulluğun da səbəbi israfçılıqdır. İsrafçılıq yalnız mal-
dövləti xərcləməkdə deyil, yemək. işləmək, danışmaq-hər iş 
olur-olsun, israf etmə, çünki israf bədəni taqətdən salar, ruhu 
incidər, ağlı çaşdırar, ömrü söndürər. Görmürsənmi çırağın 
ömrü yağa bağlıdır?! Lakin çırağa həddindən artıq yağ töksən o, 
dərhal sönər. Ölümə səbəb olan həmin yağ qaydasında tökülsə, 
həyata səbəb olar. Belə mə'lum olur ki, ölümə səbəb həmin 
israfdır. Deməli, çırağa həyat verən yağdır, lakin həddini 
aşdıqda israf meydana çıxır, həyat verən həmin yağ dönüb 
öldürücü olur. Allah-taala ona görə israfı düşmən hesab 
etmişdir. Alimlər də heç bir işdə israfı bəyənməyiblər, çünki 
israfın nəticəsi həmişə ziyan olur. Lakin öz həyatını acı eləmə, 
ruzi qapısını üzünə bağlama, imkan daxilində özünə yaxşı bax, 
lazım olan heç bir şeydə səhlənkarlıq etmə. Öz işində 
səhlənkarlıq göstərən bəxtindən fayda götürə bilməz və 
arzularına çata bilməz. Nəyin varsa və sənə nə lazımsa, hamısını 
özünə xərclə. Doğrudur, mal şirin olar, lakin candan şirin ola 
bilməz. Xülasə, ələ gətirə bildiyin şeyləri xeyirli işlərə sərf et, 
var-dövlətini paxıl adama tapşırma, qumarbazlara, əyyaşlara 
e'tibar etmə. Hamını oğru fərz et ki, şeylərin oğrunun əlinə 
düşməsin. Mal-dövlət toplamaqda səhlənkarlıq etmə, rahatlıq 
zəhmətdədir, zəhmət isə dincəlməkdə. Bu günün rahatlığı 
sabahın zəhməti olduğu kimi, bu günün də zəhməti sabahın 
istirahəti olar. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Zəhmətli-zəhmətsiz hər nə əlinə gəlirsə, çalış bir dirəmdən 
iki dang86 evinə və ailənə xərclə. Lazım gəlsə, ehtiyacın olsa 
belə, bundan artıq xərcləmə. Beləliklə, iki dang xərclədikdən 
sonra o biri iki dangı ehtiyat topla və onu yadına salma. Onu 
varislərinə və qocalıq günlərin üçün saxla ki, köməyinə çatsın. 
Yerdə qalan o biri iki dangı isə bəzək-düzək işlərinə sərf et. 
Lakin elə bəzək-düzək şeyləri al ki, onlar xarab və məhv 
olmasınlar. Məsələn: daşqaş, qızıl, gümüş, bürünc, mis və 
bunun kimi. 
Bundan artıq bir şeyin olsa, torpağa ver, çünki torpağa nə 
versən, artıqlaması ilə geri alarsan, mayan da həmişə yerində 
qalar, qazancın da bol və halal olar. Elə ki, ev-eşik oldun, hər 
məcburiyyət və zəruriyyət ucundan avadanlığını satma və demə 
ki: "A kişi, nə olacaq? Bu gün məcburəm sataram, başqa vaxt 
alaram". Əvəzini almaq ümidi ilə hər dəfə çətinlik üz verdikdə, 
avadanlığı satsan, ola bilər ala bilməyəsən, əvvəlki də əldən 
getsin, ev boş qalsın. Beləliklə, çox çəkməz ki, sən müflislərin 
müflisi olarsan. 
Bir də ki, hər zərurət üzündən borc alıb girov qoyma. Pulu 
sələmlə verib sələmlə alma, borc istəməyi ən böyük rəzalət və 
həyasızlıq hesab et, bacardıqca özün də heç kəsə bir dirəm belə 
borc vermə, xüsusilə dostlara, çünki dostlardan borcu geri 
istəmək ən ağır işdir. Lakin borc verdikdə onu artıq özününki 
hesab etmə, ürəyində elə tut ki, o pulu dostuna bağışlayıbsan, 
Özü qaytarmayınca istəmə ki, bunun nəticəsində dostluq 
pozulmasın, çünki dostu düşmən etmək asandır, düşməni dost 
etmək isə çox çətindir. Birincisi-uşaqların, ikincisi isə dahi və 
|ağıllı qocaların işidir. 
Adamların ən yaxşısı olmaq üçün varından müstəhəqq 
adamlara pay ver, başqalarının malında isə gözün olmasın. 
E'tibarlılıqda, ad qazanmaqda öz malını özününki bil özgə 
malını özgəninki. 
 
 
 
 
 
 
 
 
 
 ..…………………………………………….   قابوسنامه / 96
 
 
İyirmi ikinci fəsil  
ƏMANƏT SAXLAMAQ HAQQINDA 
Ey oğul, bir adam sənə əmanət versə, qətiyyən götürmə, 
elə ki, götürdün, möhkəm saxla. Əmanət saxlamaq bəladır, 
çünki onun nəticəsində üç haldan başqa bir şey ola bilməz. Əgər 
bu əmanəti ona geri qaytarmalı olsan, Allah-taalanın nazil 
etdiyi: "Əmanətləri yiyələrinə qaytarın" hökmünü yerinə 
yetirmiş kimi olarsan. Cavanmərdlik və kişilik odur ki, əmanəti 
qəbul etməyəsən, qəbul etsən qoruyub sağ-salamat sahibinə 
qaytarasan. 
Hekayət. Belə eşitmişəm, bir kişi səhər ala-qaranlıqda 
evdən çıxıb hamama gedərkən, yolda öz dostuna rast gəlir və 
deyir: "Mənimlə hamama getmək istəyirsənmi?" Yoldaşı deyir: 
"hamamın qapısına qədər sənə yoldaşlıq edə bilərəm, lakin 
hamama gedə bilmərəm işim vardır". Hamamın yaxınlığına 
qədər bir yerdə gedirlər. Yol ayrıcına çatdıqda, dostu 
xəbərdarlıq etmədən geri dönüb başqa tərəfə gedir. Təsadüfən 
bir oğru da həmin kişinin dalısınca öz oğurluq işləri üçün 
hamama gedirmiş. Birdən kişi geri baxır, oğrunu görür, lakin 
hələ ala-qaranlıq odluğundan onu dostu təsəvvür edib 
qurşağından dəsmala bağlanmış yüz dinarı çıxarır, hamin 
oğruya verir və deyir: "Ay qardaş, bu əmanətdir, al, mən 
hamamdan çıxandan sonra qaytararsan". Oğru qızılı alır, kişi 
hamamdan çıxana qədər heç yerə getməyib orada gözləyir. 
Hava işıqlanır. Kişi paltarını geyib yola düzəlir. Oğru onu 
çağırıb deyir: "Ey cavanmərd, qızılını geri al, sonra get, sənin 
əmanətin üzündən bu gün mən də işimdən avara oldum". Kişi 
deyir: "Bu nədir əmanət nədir, sən kimsən?" Oğru deyir: "Mən 
oğru bir adamam, sən isə hamamdan çıxana qədər bu qızılı 
mənə tapşıran adam". Kişi deyir: "Oğrusansa, bəs nə üçün 
mənim qızıllarımı aparmayıbsan?" Oğru deyir: "Əgər öz 
peşəmlə ələ keçirsəydim, min dinar olsaydı, sənə yazığım 
gəlməzdi, bir arpa da sənə qaytarmazdım. Lakin sən bunu mənə 
əmanət olaraq veribsən, insafsızlıq olar ki, sən alicənablıq edib 
mənə əmanət verəsən, mən də nanəciblik göstərib ona xəyanət 
edəm". 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Bir də, təsadüfən, qərəzsiz olaraq əmanət sənin əlində 
xarab olsa, əvəzini ala bilsən yaxşıdır. Əgər şeytan səni yoldan 
azdırsa, əmanətə tamah salsan və onu dansan, bu çox pisdir. 
Əgər əmanəti sahibinə qaytarsan, o vaxta qədər əmanəti 
saxlamaq üçün çox iztirab və zəhmət çəkməli olarsan, bu qədər 
əziyyətdən sonra hamin şeyi yiyəsinə qaytararsan, zəhmət sənə 
qalar, o adam isə heç bir vəchlə özünü sənə minnətdar hesab 
etməz. Deyər: "Öz şeyim idi, vermişdim, geri aldım, sənə 
qalmayacaq idi ki". 
Doğru deyirəm, çəkdiyin əziyyət üçün "sağ ol" deyən 
olmaz, əvəzində isə ləkələnə bilərsən. Əmanət itsə, heç kəs 
inanmaz, xəyanət etmədiyin halda xalq arasında xain sayılarsan, 
tay-tuş içərisində hörmətdən düşərsən, artıq heç kəs sənə e'tibar 
etməz. Özündə saxlasan haramdır, böyük günaha batarsan, bu 
dünyada istifadə edə bilməzsən, o dünyada haqq-taalanın 
qəzəbinə gələrsən. 
Haşiyə. Lakin bir adama əmanət verdikdə gizlin vermə, 
heç kəs sənin malını ondan ala bilməz. Birdə ki, iki e'tibarlı 
şahid olmadan heç kəsə öz malını e'tibar etmə, verdiyin əmanət 
müqabilində qəbz al ki, məhkəməyə getməkdən azad olasan. İş 
gedib məhkəməyə çıxsa, məhkəmədə kobudluq etmə, çünki 
kobudluq zorakılıq əlamətidir. Bacardıqca yalandan and içmə və 
and içməkdə məşhur olma, elə et ki, əgər bir vaxt and içmək 
lazım gəlsə, xalq sənə inansın. Nə qədər dövlətli olursan ol, 
xeyirxah, düzdanışan olmasan, özünü yoxsul hesab etməlisən, 
çünki bədxah və yalançının axırı yoxsulluqdan başqa bir şey 
olmaz. Əmanətin qədrini bil. Deyiblər ki, "əmanət kimyadır, 
həmişə dövlətli olarsan". 
Düzdanışan va etibarlı adam ol, dünyanın bütün dövləti 
düzdanışan və e'tibarlı adamlarındır. Çalış adam aldadan olma. 
Ehtiyatlı ol ki, səni də aldatmasınlar, xüsusilə qul almaqda. 
Allah köməyin olsun. 
 ..…………………………………………….   قابوسنامه / 98
 
 
İyirmi üçüncü fəsil 
QUL ALMAQ VƏ ONLARIN ŞƏRTLƏRİ HAQQINDA 
Qul alsan çox ayıq ol. Adam almaq çox çətin bir elmdir. 
Qul var ki, yaxşı görünər, lakin elm gözü ilə baxdıqda əksi olar. 
Adamların çoxu elə güman edir ki, qul almaq da başqa alver 
kimidir, lakin bilməzlər ki, qul almaq və onun elmi 
filosofluqdur. Tanımadığı malı alan adam məğmun olar, adamı 
tanımaq isə ən çətin məsələdir, çünki adamların mənfi və 
müsbət cəhətləri çoxdur. Elə eyib var ki, onu örtmək üçün yüz 
müsbət xüsusiyyət lazım olar, elə müsbət cəhət də var ki, yüz 
eybi örtməyə kifayət edər. 
Adamı yalnız elmi fərasət87 və təcrübədən başqa heç bir 
şeylə tanımaq olmaz. Elmi fərasət isə bütünlüklə peyğəmbərliyə 
daxildir, onu ən kamil şəkildə peyğəmbərlərdən başqa heç kəs 
bilə bilməz. Yalnız peyğəmbər öz fərasəti ilə adamın pis və 
yaxşı cəhətini tə'yin edə bilər. Lakin buna baxmayaraq, öz 
bildiklərimdən, özgələrindən eşitdiklərimdən istifadə edib, qul 
almaq şərtlərindən sənə danışmaq istəyirəm. 
Bil ki, qul almaqda üç şərt vardır: birinci: fərasət vasitəsi 
ilə zahiri, batini eyib və hünərlərini aşkara çıxarmaq; ikinci: 
zahiri əlamətə görə xarici və daxili xəstəlikləri tə'yin etmək; 
üçüncü: cinsləri tanımaq və onların müsbət və mənfi cəhətini 
müəyyən etmək. 
Fərasətin şərti odur ki, qul alarkən yaxşı fikirləşəsən. 
Qulların iki cür müştərisi olar: biri onun üzünə baxar, lakin 
bədəninə, əl-qoluna baxmaz; biri üzünə baxmaz, qalan yerlərinə 
baxar, incə, gözəl, ya ətli-yağlı olduğunu istər. Lakin kim sənin 
quluna baxsa, əvvəl üzünə, sonra qalan yerinə nəzər salar. 
Deməli, daha yaxşısı odur ki, üzü gözəli seçəsən, (bundan əlavə) 
sən özün də həmişə onun üzünü görəcəksən. Demək, əvvəlcə, 
onun gözlərinə və qaşlarına, sonra burnuna, sonra iki dodağına 
və dişlərinə, daha sonra isə tüklərinə bax. Böyük və cəlallı Allah 
insanın bütün gözəlliyini qaş-gözdə, zərifliyini burunda, 
şirinliyini dodaq və dişlərdə, təravətini üzün dərisində 
yaratmışdır, başın tükünü isə bütün bunların bəzəyi etmişdir. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Bundan sonra qalan yerlərinə bax. Əgər qaş-gözdə 
gözəllik, burunda zəriflik, dodaq və dişlərdə şirinlik, dəridə 
təmizlik varsa al, bədəninə, əl-qoluna fikir vermə. Bunların heç 
biri yoxdursa, onda məlahətli olmalıdır. Mənim əqidəmə görə, 
gözəlliyi olmayan məlahət məlahəti olmayan gözəllikdən 
yaxşıdır. 
Demişəm, qulu hansı iş üçün alırsan al, gərək o, hər şeydə: 
uzunluq-gödəklikdə, köklük-arıqlıqda, ağlıq-qırmızılıqda, 
yekəpərlik və naziklikdə, boyunun yoğun və incəliyində, saçın 
cod və yumşaqlığında mütənasib olsun. O, girdədal, yumşaqət, 
gözəlqamət, hamardəri, düzsümük, qəhvəyisaç, qaragöz, 
enliqaş, nazikburun, incəbel, yumruçənə, ağdiş və onun 
bədəninin bütün üzvləri dediyimə münasib olmalıdır. Hansı qul 
gözəl, xoşxasiyyət və qürurlu olsa, o, yumşaq təbiət, iş bacaran 
və şirinsöhbət olar. 
Ev üçün alınan xoşbəxt qulun əlamətləri: qaməti düz, 
köklüyü orta, dərisi ağ, rəngi al, enlikürək, barmaqları aralı, alnı 
geniş, şəhlagöz, gülərüz olmaqdır. Belə qul elm öyrənmək, 
təsərrüfatı idarə etmək, katiblik, xəzinədarlıq və başqa bütün 
işlərə yarar. 
Musiqi üçün yarayan qulun: əti yumşaq və az, xüsusilə dal 
tərəfdə nə kök, nə arıq və barmaqları nazik olmalıdır. Ayıq ol, 
üzü ətli alma, heç nə öyrənə bilməz. Lakin ovucu yumşaq, 
barmaqları aralı, üzügülər, dərisi nazik, tükü nə uzun, nə gödək, 
nə tünd qırmızı, nə tünd qara, şəhlagöz, ayağının altı düz 
olmalıdır. 
Belə qul hansı peşəni istəsən tez öyrənər, xüsusilə 
musiqişünaslığı. 
Hərbi işə yarayan qulun: tükü cod, qaməti uca, yekəpər, əti 
möhkəm, sümüyü bərk, oynaqları qüvvətli olmalı, əzələləri 
uzun, qabarıq, bütün bədənində damarlar aydın və iri 
görünməlidir, barmaqları sərt, ovucu iri, sinəsi geniş, kürəyi 
enli, boynu güclü, başı yumru (daz olsa daha yaxşı), qarnı batıq, 
beli təng, yeriyərkən baldırları yuxarı dartılan, üzü qəzəbli, gözü 
qanlı olmalıdır. Belə qulam vuruşda şücaətli və xoştaleli olar. 
Hərəmxana üçün yarayan qul: qaradəri, turşüz, gönüqalın, 
qurubədən, naziktük, qayışpaça, yoğundodaq, yastıburun, 
gödəkbarmaq, əyribel, çöpboyun olmalıdır. Belə qul 
hərəmxanaya xidmət etməyə layiqdir, amma ağdərili, alyanaqlı 
yaramaz. 
 ..…………………………………………….   قابوسنامه / 100
Kürən quldan, xüsusilə saçlarını uzadanlardan ehtiyatlı ol, 
onların gözündə nəmlik və qəmlik olmamalıdır. Belələri ya 
arvadsevən olar, ya aradüzəldən. 
Utanmaq bilməyən ortayaşlı qul mehtərliyə yaxşıdır. O, 
enliqaş, irigöz, enlikürək, əl-ayağı kobud və gödək, xüsusilə əyri 
olmalıdır. Üzü kürən, gözü göy, gözünün ağında qırmızı 
dənələr, uzundodaq, iridiş, böykağız olmalıdır. Belə qul çox 
həyasız, nanəcib, ədəbsiz, qarayaxan və dava axtaran olar. 
Aşpazlığa və fərraşlığa88 yarayan qulun əlamətləri 
bunlardır: onun üzü təmiz, bədəni pak, çöhrəsi girdə, əl-ayağı 
zərif, gözləri mavi, boyu uca, az danışan, saçı qumral və uzun 
olmalıdır. Belə qul dediyim işə yarar. 
Deməli, bil, dediyim bu şərtləri nəzərə al. 
İndi də onların hərəsinin müsbət və mənfi cəhətlərini 
deyirəm, biləsən. 
Türkan89 qulları doqquz cür olur, hərəsinin də özünə görə 
ayrı xasiyyəti və təbiəti var. Onların hamısından pis xasiyyətlisi 
qıpçaq və quzlardır90, hamısından xoşxasiyyət və üzüyolaları isə 
xötənlilər91, xalluxlar92, bəxşilər93, tibetlilər94, hamısından süst 
və tənbəlləri çigillər95, hamısından ürəkli və şücaətliləri 
rumilərdir96. Hamısından zəhmətkeş, əməksevən və işə 
yarayanları çiyan97, tatar98 və yağmalardır99. 
Türklərin gözəllikləri ümumi görünüşlərindən mə'lum olar, 
onların yaxşı cəhətlərini tə'rif, pis tərəflərini tənqid etməkdən bir 
şey çıxmaz. Hindlilərdə isə əksinə. Məsələn, türkə baxdıqda, 
başı böyük, üzü enli, gözləri kiçik, burnu yastı, dişləri kobud 
nəzərə çarpır və ayrılıqda bunların heç biri gözəl deyildir, lakin 
hamısına bir yerdə baxanda sima çox qəşəng görünər. 
Hindlilərin üzləri isə əksinədir, ayrı-ayrı baxdıqda hərəsi 
özlüyündə gözəldir, lakin hamısına birlikdə baxdıqda türklərin 
surəti kimi görünər, lakin türklərdə elə xasiyyət, məziyyət və 
adət var ki, onlar hindlilərdə yoxdur. Amma cəldlikdə türklərə 
çatan olmaz, türklərin nəyi gözəldirsə—ən gözəldir, nəyi 
pisdirsə—ən pisdir. Onların ən böyük eybi odur ki, huşsuz, 
nadan, dikbaş, davakar, narazı, qəddar, bədməst, səbəbsiz 
qarışıqlıq salan, danışığını bacarmayan olarlar. Gecələr daha 
cür'ətli olarlar, gecə göstərdikləri şücaəti gündüzlər göstərə 
bilməzlər. Onların üstün cəhəti odur ki, çox igiddirlər, 
qorxmadan, açıqdan-açığa düşmənçilik edər, tapşırılan bütün 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
işləri hərisliklə yerinə yetirərlər. Çox incə ruhlu və kefcil 
olarlar, eyş-işrət məclislərində, şənliklərdə onların üstü yoxdur. 
Səqləbilər100, rumilər, alanlar101 təbiət e'tibarı ilə türklərə 
yaxındırlar, lakin türklərdən daha təmkinli və zəhmətkeşdirlər. 
Alanlar gecə türklərdən daha çox igid, daha çox Allahpərəst 
olarlar. İşləməkdə rumilərə yaxın olsalar da, ruhda türklərə 
yaxın olarlar. Lakin onlarda bir neçə eyib vardır: oğurluq, əmrə 
tabe olmamaq, vəfasızlıq, qeyri-səmimilik, səbirsizlik, 
yavaşkarlıq, süstlük, ağasına düşmənlik, bir ayağı qaçmaqda 
olmaq. 
Üstün cəhətləri: bədəni yumşaqlıq, xoştəbiətlilik, 
istiqanlılıq, səliqə ilə işləmək, doğru danışmaq, qoçaqlıq, 
üzüyolalıq, hafizəlilik. 
Ruminin eyibləri: danışıq bilməyən, kinli, süst təbiətli, 
nasaz, çırtqoz, acgöz və dünyapərəst olmaqdır. 
Üstün cəhətləri: özünə baxan, mehriban, xoşətirli, 
təsərrüfatçı, zarafatçı, dillərini saxlayan olmalarıdır. 
Erməninin eybi: bədfe'l, kündəbədən, oğru, 
gözügötürməyən, bir ayağı qaçmaqda olan, əmrə baxmayan, 
yersiz hay-küy salan, vəfasız, riyakar, söyüş sevən, ürəyi xıltlı, 
ağasına düşmənçilikdir. Ümumiyyətlə, onlar başdan ayağa 
müsbətdən çox mənfiyə yaxındırlar, lakin doğru danışan, tez 
başa düşən, işlərini bilən və zəhmətsevən olarlar. 
Hindlilərin eybi odur ki, dili bilməzlər, evdəki kənizləri 
rahat buraxmazlar. Lakin hindlilərin də cinsi başqa tayfaların 
cinsinə oxşamaz, çünki hindlilərdən başqa, bütün xalqlar bir-biri 
ilə qarışmışlar, hindlilərin Adəm zamanından başlamış belə bir 
adətləri var ki, heç bir təbəqə başqa təbəqəyə qatışmaz, 
baqqallar qızlarını baqqallara, qəssablar qəssablara, çörəkçilər 
çörəkçilərə, hərbçilər hərbçilərə, brəhmənlər brəhmənlərə 
verərlər. Onlarınt hərəsinin isə bir xasiyyəti var və bunları bir-
bir şərh edə bilmərəm, kitab əndazədən çıxar. Onların yaxşısı: 
həm mehribanı, həm ağıllısı, həm şücaətlisi ya brəhmən olar, ya 
brəhmən kimilər. 
Nubilərin102 və zəncilərin eybi daha azdır. Zənci nubidən 
yaxşıdır, peyğəmbərin hədisində zəncilərin haqqında çox 
tə'riflər vardır. Cinsləri tanımaq, onların hərəsinin mənfi və 
müsbət cəhətlərini bilmək bunlardan ibarətdir.  
İndi də üçüncü şərti deyirəm, biləsən. 
Zahiri və batini xəstəliklərin hamısını xarici əlamətdən 
bilməyi öyrən ki, xam düşüb ilk baxışdan almayasan. Çünki ilk 
 ..…………………………………………….   قابوسنامه / 102
baxışda gözəl nəzərə gələnlərin çoxları sonradan çirkin 
görünürlər, çox çirkinlər olur ki, sonra gözəl görünür. Bir də 
insanın üzü həmişə bir qaydada qalmır, həmişə gah gözəlliyə 
meyl edər, gah çirkinliyə. Ona diqqətlə bax ki, heç şey sənin 
nəzərindən qaçmasın. Bir çox daxili xəstəliklər olar ki, gəlməyə 
hazırlaşarlar, lakin hələ gəlməmiş olarlar. Bir neçə gündən sonra 
başlayacaq xəstəliklərin isə xüsusi əlamətləri olar. Məsələn, 
əgər yanağı bir az sarıya çalsa, dodağının rəngi qaçmış olsa 
gözləri pərişanlıq ifadə etsə, bu babasil əlamətidir; göz qapaqları 
həmişə şişmiş olsa, istisqa103 xəstəliyidir. Gözün qırmızılığı, 
alın damarlarının şişkinliyi ürəkkeçmə xəstəliyi əlamətidir. 
Kirpikləri gec-gec vurmaq, dodağı tez-tez gəmirmək, 
melanxoliyalıq, burun sümüyünün əyriliyi, burunun düz 
olmaması burun babasili104 və burundan qanaxma xəstəliyi 
əlamətidir. Tük tünd qara, cod və arabir daha qara olsa, demək, 
o, saçını qaraltmışdır. Bədənin dağlanma yeri olmayan müxtəlif 
yerlərində dağ olsa, duda sürtə bilərlər, fikir ver cüzam olmasın; 
dodağın rənginin qaçması, gözünün sarılığı sarılıq xəstəliyinə 
dəlalət edər. 
Qul alarkən arxası üstə yerə uzat, hər iki böyrünü əlinlə 
yoxla, gör şiş, ağrıyan yeri varmı, olsa bu, qaraciyər və ya dalaq 
xəstəliyinin olduğuna dəlildir.  
Gizli xəstəlikləri yoxladıqdan sonra açıq xəstəlikləri 
yoxlamağa başla: ağzın iyini, burnun iyini, qulağın karlığını, 
dilin pəltəkliyini, səsin yoğun və cırlığını, sözün səlis və 
pozğunluğunu, yerişini, dişin sıra və saflığını, diş diblərinin 
möhkəmliyini yoxla ki, səni aldatmasınlar. Bütün bu 
dediklərimi etdikdən, görüb hər şeyi aydınlaşdırdıqdan sonra, 
alacağın qulu e'tibarlı və düz adamdan al, qoy sənin də evində 
düz dolansın. 
Əcəmi105 tapsan, fars alma, çünki xaricini öz xasiyyətinə 
uyğunlaşdıra bilərsən, farsı isə yox. 
Şəhvət üstün gələn vaxt qul və cariyələrin göstərilməsini 
tələb etmə, qul çirkinsə, ehtirasın çoxluğu onu sənin gözünə 
gözəl göstərər. Əvvəlcə, şəhvətini söndür, sonra onları almaqla 
məşğul ol. Başqa yerdə əzizlənmiş qulu alma. Əzizləsən, sənə 
minnətdar olmaz, çünki başqa yerdə bunu görmüşdür, pis 
saxlayıb əzizləməsən, qaçar, ya satılmasını istər, ya ürəyində 
sənə qarşı kin bəslər. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Qulu alanda elə yerdən al ki, orada onunla pis rəftar etmiş 
olsunlar. Ona balaca yaxşılıq etsən, sənə minnətdar olar, səni 
ürəkdən sevər. 
Vaxtaşırı qula pul ver, qoyma həmişə pula möhtac olsun, 
yoxsa pul əldə etmək üçün başqa yerə gedər. Qiymətli qul al, 
hər kəsin ləyaqəti onun qiyməti ilə müəyyən edilər. Çox ağası 
olmuş qul alma. Çox ərdə olmuş arvadla, çox ağası olmuş qulda 
tə'rifə layiq bir şey olmaz. Hər nə alsan, gündən-günə qiyməti 
artan al. 
Qul satılmasını həqiqətən istəyirsə, inad etmə, sat. Arvad 
həqiqətən boşanmaq, qul doğrudan satılmaq istəyirsə, o 
arvaddan və bu quldan şadlıq gözləmə. Qul səhv və xəta 
üzündən deyil, qəsdən tənbəllik edib, bilə-bilə səhlənkarlıq 
göstərirsə, ona zorla yaxşı işləməyi öyrətmə, o, heç bir vəchlə 
çalışıb cəld iş bacaran və səliqəli olmayacaqdır, sat. 
Yatmışı səslə oyatmaq olar, tənbəli təbillə də hərəkətə 
gətirmək olmaz. İşə yaramayan əhli-əyalı başına toplama. 
Azarvadlılıq ikinci dövlətlilikdir. 
 O qədər xidmətçi saxla ki, qaçmasınlar, saxladığına isə 
yaxşı bax. Bir nəcib saxlamaq iki nanəcib saxlamaqdan yaxşıdır. 
Qoyma sənin evində qullar bir-birinə qardaş, cariyələrə isə 
bacı desinlər, ondan böyük şeylər törəyər. Öz qulunu və 
azadanlarını106 gücləri çata biləcək qədər yüklə, elə etmə ki, 
gücləri çatmadıqları üçün tabe olmaqdan boyun qaçırsınlar. 
Özün insaflı və düz ol ki, düzlər və insaflılar tərbiyəçisi olasan. 
Qul öz ağasını atası və anası hesab etməlidir. Qulsatandan 
qorxmayan qulu alma, ulaq baytardan qorxan kimi qul da 
qulsatandan qorxmalıdır. Hər xırda şeyin üstündə satılmasını 
istəyən qul, demək satılıb alınmasından utanmır, ona bel 
bağlama, ondan xeyir gəlməz, tez başqası ilə əvəz et. Mən 
dediyim kimilərini tap ki, başağrısı olmasın. 
 
 
 
 
 
 
 
 
 
 
 
 ..…………………………………………….   قابوسنامه / 104
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
İyirmi dördüncü fəsil 
 EV VƏ TORPAQ ALMAQ HAQQINDA 
Ey oğul, bil və agah ol ki, əgər ev, kənd, torpaq, 
ümumiyyətlə, alınıb satıla bilən hər nə alırsansa, qanuna riayət 
et. Hər nə alırsan bolluqda al, hər nə satırsan qıtlıqda sat, 
qazanmağa çalış və bundan utanma. Deyiblər ki, almaq 
istəyərkən, əldən iti ol, çənə döyməyi unutma, çənə döyüb ucuz 
almaq qazancın yarısıdır. Lakin hər nə alsan, onun xeyir və 
ziyanını bilib almaq lazımdır. Müflis olmaq istəmirsənsə, 
qazanmamış xərcləmə. Mayana ziyan vurmaq istəmirsənsə, axırı 
zərər olan mənfəətdən qaç. Çox varlı olub, yoxsulluq 
istəmirsənsə, paxıl və həris olma. Hər işdə səbrli ol, səbrli 
olmaq ağıllı olmağa bərabərdir. Bütün işlərdə öz xeyrinə laqeyd 
olma, çünki laqeydlik axmaqlığa bərabərdir. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
İşin dolaşsa və məşğələ qapıları üzünə bağlansa, özünü 
itirmə, səriştəli ol, işlər öz qaydasına düşənə qədər səbr et. 
Tələsməklə heç bir iş düzəlməz. 
Almaq məsələsinə gəldikdə, ev almaq istəyirsənsə, elə 
küçədə al ki, adamları e'tibarlı olsun. Şəhər kənarında alma, 
divar altında olanını alma, ucuzluq xatirinə dağılmış alma, hər 
şeydən əvvəl qonşusuna bax. Deyiblər: "Əvvəl qonşu, sonra ev". 
Müdrik Büzürcmehr demişdir: "Dörd şey böyük bəladır: 
birinci- pis qonşu, ikinci- böyük ailə, üçüncü-nacins arvad, 
dördüncü- ehtiyac". 
Heç vaxt qonşusu ələvi107 olan ev alma, alimlərin və dövlət 
xadimlərinin də evini alma. Çalış elə küçədə ev al ki, orada 
hamıdan dövlətli sən olasan. 
Lakin e'tibarlı qonşu seç. Elə ki, ev aldın, qonşuna hörmət 
et, onun haqqını tapdalama, belə deyiblər: "qonşunun haqqı 
daha böyükdür". 
Küçənin və məhəllənin adamları ilə mehriban dolan 
xəstələrinin kefini soruş, tə'ziyə yerlərinə get, cənazələrini 
basdırmaqda iştirak et, ümumiyyətlə, qonşuya bütün işlərində 
kömək et, şadlıqları ilə şadlan, öz imkanına görə pay göndər, 
hədiyyə ver. 
Beləliklə, sən küçənin ən hörmətli adamı olarsan. 
Küçə və məhəllənizin uşaqlarını xoş dindir, başlarını 
sığalla, qocalarının kefini soruşub hörmətlərini saxla. Küçə 
məscidindəki camaat namazında iştirak et, Ramazan1 ayında 
məscidə şam və çilçiraq göndərməkdə kahıllıq etmə. Sən xalqla 
necə rəftar etsən, o da səninlə elə rəftar edər. Onu da bil ki, 
yaxşıdan, pisdən insanın başına nə gəlirsə, öz əməlindən gəlir. 
Ona görə edilməyə layiq olmayanı etmə, deyilməyə layiq 
olmayanı demə, edilməyə layiq olmayanı edənlər görməyə layiq 
olmayan günlər görərlər. 
                       
 
 
 
 
 
 
 
1 Рамазан айы-Оруълуг айы демякдир. 
 
 ..…………………………………………….   قابوسنامه / 106
Bacardıqca yurdunu böyük şəhərlərdə sal, elə şəhərdə sal 
ki, sənin üçün ən əlverişli olsun. Elə ev al ki, sənin evinin 
divarları başqalarınınkından uca olsun, camaatın gözü sənin 
evinə düşməsin, lakin sən də qonşuların evinə baxmaqla onları 
narahat etmə. 
Torpaq alsan, qonşusu və quyusu olmayan torpaq alma! Nə 
alsan, bolluq ilində al, şəriksiz və şübhəsi olmayan torpaq 
tapsan, şərikli və şübhəli torpaq alma torpağın xətərsiz bir 
dövlət olduğunu bil. Torpaq alanda həmişə onun abad olmasına 
çalış, hər gün yeni-yeni tikintilər sal ki, hərəsindən bir xeyir 
götürəsən. Əlbəttə, torpaq və imarətin abadlığı üçün kahıllıq 
etmə, yalnız abadlıq gəliri artırar. Gəlir istəmirsənsə, onda bütün 
çölləri və səhraları öz torpağın hesab edə bilərsən, gəlir isə 
yalnız abadlıq nəticəsində əldə edilə bilər. 
 
İyirmi beşinci fəsil 
 AT ALMAQ HAQQINDA 
Ey oğul, at alanda çalış səhv etməyəsən. Adamın və atın 
mahiyyəti eynidir. Yaxşı adama və yaxşı ata nə qədər qiymət 
qoysan, layiqdir, eləcə də pis adamı və pis atı nə qədər pisləsən 
yeri var. Müdrik adamlar demişlər: "Dünya insanla, insan 
heyvanla", heyvanların ən gözəli isə atdır. Onu saxlaya bilmək 
həm təsərrüfatçılığa dəlalət edər, həm mərdliyə. Bir məsəl var, 
deyərlər: "Atını və paltarını yaxşı saxla, at və paltar da səni 
yaxşı saxlar". 
Atın yaxşısını və pisini tanımaq adam tanımaqdan çətindir. 
Adamı danışdırmaqla tanıyarlar, atın isə nitqi yoxdur, onun nitqi 
xarici görünüşüdür. Atın necəliyini bilməzdən əvvəl onun 
görünüşünə bax. Xasiyyətdə səhv etmək mümkün olsa, 
görünüşdə etməzlər, yaraşıqlı atların əksərinin xasiyyəti də 
yaxşı olar. Atın görünüşcə ən yaxşı xüsusiyyətləri isə, 
baytarların dediyinə görə, bunlardır: dişləri nazik, sıx və ağ, alt 
dodağı nisbətən uzun, burnu dik. enli və uca, alnı geniş, qulaq 
boşluqları hamar, qulaqları dik və düz, qulaqların arası açıq, 
boynu dik, şax və nazik, aşağı hissəsi, yalı uzun, döşü geniş, 
əllərinin və ayaqlarının ortası aralı, quyruğu gur və uzun; xayası 
qara, gözü və kirpikləri qara; yol getdikdə ayıq, beli gödək, dalı 
enli, qabırğalarının hər iki tərəfi ətli olmalıdır. Yeriyərkən 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
süvarinin nə etmək istədiyini başa düşməlidir. Bütün bu dediyim 
xüsusiyyətlər mütləq hər aldığın atda olmalıdır, o, yaxşı at olar. 
Lakin bir atda olub digərində olmaya biləcək xüsusiyyət onların 
rəngidir. Ən yaxşı rəng xurmayıya çalan kəhər atdır. Bu, həm 
gözəl olar, həm isti-soyuğa dözər, həm də zəhmətkeş olar. Ağ at 
isə zəif olar, lakin xayası, budlarının arası, quşqunu, dırnağı, əl-
ayağı, döşü, alnı və quyruğu qara olsa yaxşıdır. 
Kürən at, xüsusilə pul-pul olan tünd qızıl rənglisi, alnı, 
paçasının arası, budları, gözü, dodağı bunların hamısı qara olsa 
yaxşıdır. Səmənd at da belə olmalıdır. Kül rəngli atda başqa 
rəng və xal olmamalıdır. 
Qara at gərək tünd olsun və gözündə qırmızılıq olmasın. 
Çox zaman qırmızıgöz atlar dəli və eyibli olurlar. Boz at az 
hallarda yaxşı olar, alası isə, xüsusilə gözü, quşqunu, dırnağı ağ 
olanı pisdir. 
Qara zolaqlı boz at kürəndə dediyim xüsusiyyətlərə malik 
olsa yaxşıdır. Ala atı bəyənməzlər, yaxşısı da az çıxar. 
Atların müsbət tərəflərini bildin, eyiblərini də bil. Atlarda 
bir sıra eyib var ki, onların bə'zilərinin həm işə ziyanı var, həm 
görünüşcə, həm təbiətcə çirkin olar. Bə'ziləri də var ki, belə 
deyil, lakin nəsdir, sahibini öldürəndir. 
Elə xəstəliklər və eyiblər var ki, onları aradan qaldırmaq 
olar, elələri də var ki, yox. Hər eybin və xəstəliyin özünə görə 
adı var və bu ada görə onu bilmək olar. Deyirəm biləsən: biri 
lallıqdır. Lal at tez-tez yolu azar, madyan gördükdə təxərrüşə 
gəlsə də şeyhə çəkib kişnəyə bilməz. Digəri ə'şalıq, yə'ni gecə 
korluğudur. Belə at gecələr başqa atların hürkdüyü şeylərdən 
hürkməz, haraya sürsən, oraya gedər, heç şeydən çəkinməz. O 
biri eybi karlıqdır. Karlığın əlaməti odur ki, atların kişnəməsini 
eşitdikdə şeyhə ilə cavab verməz. Həmişə qulaqlarını sallayar. 
Solaxaylıq. Solaxay at da yaxşı deyil, çox büdrəyər. 
Əlaməti odur ki, dəhlizə girdikdə, əvvəlcə sol ayağını içəri 
qoyar. 
 Ə'məş at, yə'ni gündüz kor olan at pis olar. Əlaməti budur 
ki, gözünün hədəqəsi yaşıla çalan qara rəngdə olar, həmişə 
gözünü açıq saxlayar, kirpiyini vurmaz. Bu eyib bir gözündə və 
hər iki gözündə ola bilər. 
Çəpgözlük. Çəpgöz at zahirən şikəst görünsə də, ərəb və 
əcəmlərin fikrinə görə uğurlu hesab edilər. Eşitmişəm ki, Dül-
dül108 də çəp imiş. 
Ərcəl və Əcim at, yə'ni ağayaq uğurlu olmaz. Ağlıq sol 
ayağında, istər qabaq,istər dal ayağında olsa, daha uğursuz olar. 
 ..…………………………………………….   قابوسنامه / 108
Göygöz at hər iki gözü göy olsa, xüsusilə çəp olsa pisdir. 
Müğrəb at yə'ni ağgöz pisdir. Buğe109 at pisdir; Əqvəd, yə'ni 
düzboyun at da pisdir, belə at yaxşı ola bilməz. Hur atın da hər 
iki ayağı əyri olduğundan pis sayılır, farslar ona kaman ayaq 
deyərlər. Tez-tez yıxılar, yəhərinin altı tüklü olan at da uğursuz 
olar, qoltuğunun altı, paçalarının arası və hər iki ayağı tüklü 
olan at daha uğursuz olar. Dırnağının iç tərəfində pırpız tük olan 
Fərsun atı da yaxşı sayılmaz. Lakin dırnaqının üst tərəfində olsa, 
eybi yoxdur. Əsdəf, yə'ni dırnağı çevrilmiş at da pis olar, ona 
Əxnəf də deyərlər. 
Ön və ya arxa ayaqları uzun olan at eniş-yoxuşda aciz 
qalar. Bu da pisdir, belə ata Fəzəq deyilir. 
Ə'zəl, yə'ni əyriquyruq adlanan at da pisdir, ona Kəşəf də 
deyilir, çünki əsbabı həmişə aydın görünər. İtquyruq at da pis 
olar. Əfxəc adlanan at da pisdir, çünki ayağını öz yerinə qoya 
bilməz. Əsbəq at da yaxşı olmaz, həmişə axsayar, çünki 
oynaqları arasında şiş olar. Ərun atı da pis olar, çünki 
belələrinin qabaq ayağının oynağında sümük olar, dal ayağında 
da olsa pisdir. Ona Əqrən deyərlər. Minməyə qoymayan, təpik 
atan, cilov dartan, çox kişnəyən tez-tez yel buraxan, uzun-uzadı 
pişaba çıxan, tez-tez təxərrüşə gəlib şeyhə çəkən, şaxa qalxan 
atlar da pis olar. Göygöz at gecəkoru olar. 
Hekayət. Bir hekayət eşitmişəm, orada Əhmədi 
Feriqunun110 çobanı novruz günü onun yanına gəlib deyir: 
"Novruz hədiyyəsi gətirə bilməmişəm, lakin ondan daha yaxşı 
şad xəbər gətirmişəm". Əhməd əmr edir, desin. Çoban deyir: 
"Dünən sizin atlar min dənə göygöz dayça doğmuşdur". Əhməd 
deyir: "Bu çobana yüz çubuq vurun, min gecəkoru atın 
doğulması şad xəbər deyil". 
Dediklərimi bildin, indi də deyim, at xəstəliklərinin adını 
bil: çox tərlilik, ağız suyunun axması, topuq şişi, manqa, dırnaq 
çatlaması, məxmərək, hürkəklik, döyənək, diz sümüyünün 
kirəcləşməsi, qoturluq, dırnağın sürtülməsi, dırnaqaltı iltihabı, 
qarın şişi, cüzam, xərçəng, alalıq, dəbəlik, ayağın keyişməsi, 
boğaz iltihabı, inaq, qapma, sidiyin dayanmaması, təngnəfəslik, 
arıqlıq, yəhər yarası, dizin bükülməsi. 
 Bu xəstəliklərin yalnız ümumi şəkildə adını çəkirəm, şərh 
etsəm uzun olar. Bu dediklərimin hamısı eyibdir. Lakin ən 
böyük eyib qocalıqdır. Elə eyib var ki, ona göz yummaq olar, 
lakin qocalığa yox. At alanda ucasını al, beş dangdan111 aşağı 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
olmasın; adam özü gözəl, qaməti uzun olsa da alçaq atda balaca 
görünər. 
 Bil, atların sağ tərəfindəki qabırğaları çox halda sol 
tərəfdəkilərdən bir dənə artıq olar. Say əgər bərabər olsa, 
qiymətindən bir az da baha al. Az at tapıla bilər ki, ona çata 
bilsin. heyvan, torpaq, mülk, hər nə alsan, eləsini al ki, sağ 
olduqca özün xeyir götürə biləsən, səndən sonra isə arvad-uşaq 
və varislərin. 
Axır bir gün gələcək sənin də arvad-uşağın olacaq. Ləbibi 
deyir: 
Misra 
Kimdə varsa kişilik, mütləq o, arvad alacaq 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 ..…………………………………………….   قابوسنامه / 110
 
İyirmi altıncı fəsil  
EVLƏNMƏK HAQQINDA 
Ey oğul, evlənsən öz hörmətini112 qoru, mal şirin olsa da, 
onu arvad-uşağına əsirgəmə. Lakin arvadı yaxşı saxla, övladı 
üzüyola, mehriban tərbiyə et, bu sənin əlindədir. Mən bir 
misrada deyirəm: 
Uşağı tərbiyəylə, arvadı saxlamaqla!  
 
Amma arvad alanda malına görə alma, çox gözəlin də 
axtarma, gözəlliyə görə mə'şuqəni seçərlər. Arvad ismətli, 
namuslu, dindar, evdar, ərini sevən, həyalı, təmizkar, başıaşağı, 
üzüyola, əlidüz malyığan olmalıdır, beləsi gözəl də olar. 
Deyiblər: "Gözəl arvad həyatın bəzəyi olanıdır". 
Arvad mehriban, ürəyə yatan, gözəl olsa da, o saat özünü 
arvadın ixtiyarına verib onun əmrlərinə tabe olma. 
İskəndərdən soruşdular: "Nə üçün Daranın113 qızını 
arvadlığa götürmürsən, o ki çox gözəldir?" Dedi: "Çox çirkin 
olar ki, biz bütün dünyaya əmr verdiyimiz halda, arvad bizə 
hökm etsin". 
Özündən daha adlı-sanlı arvad alma. Bakirə qız var ikən ər 
görmüşə meyl salma, qoy onun qəlbində sənin məhəbbətindən 
başqa heç kəs olmasın, elə təsəvvür etsin ki, bütün kişilər eyni 
cür olar, başqa kişilərə meyli düşməsin. 
Mehriban olmayan, ev dolandırmağı bacarmayan arvaddan 
qaç. Deyiblər: "Ər axar çaydır, arvad isə bənd". Lakin arvad 
sənin malına sahib olsa və sənə aid olan malı sən istədiyin kimi 
istifadə etməyə qoymasa, onda arvad sən olarsan, o yox. 
Arvadı yaxşı ailədən almaq lazımdır, kimin qızı olduğunu 
bilmək lazımdır. Arvadı ev dolandırmaq üçün alarlar, şəhvət 
söndürmək üçün yox. Şəhvəti bazardan pulla alınmış cariyə ilə 
də aram etmək olar, bu qədər xərc töküb, əziyyət çəkməyə 
ehtiyac qalmaz. 
Arvad gərək tam həddi-büluğa çatmış, ağla-kamala dolmuş 
olsun. Atasının və anasının necə ev saxladıqını, necə ev 
dolandırdığını görmüş olsun. Beləsini tapsan, ehmallıq etmə, tez 
elçi göndər. Bir də çalış qısqanma, qısqanacaqsansa, heç 
evlənmə, çünki sənin qısqanclığın çox zaman zorla onu əyri 
yola getməyə məcbur edər. Bil, qısqanclıq və qeyrət üzündən bir 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
çox qadınlar ərlərini öldürər, ya özlərini daha ləyaqətsiz 
adamlara təslim edərlər. Bundan çəkinməzlər. 
Lakin arvaddan şübhələnib onu qısqanmasan, pulunu 
ondan gizlətməsən və yaxşı saxlasan, Allahın verdiyindən onu 
yaxşı dolandırsan, o, sənə atandan, anandan və uşaqlarından 
daha mehriban olar. Sən özünə ondan daha yaxın, daha səmimi 
bir dost tapa bilməzsən. Lakin şübhələnib qısqansan, o sənə min 
düşməndən daha qorxulu düşmən olar. Yad duşməndən 
qorunmaq olar, lakin arvaddan yox. 
Bakirə qız alsan, nə qədər şəhvətli olsan da, hər gecə ona 
yaxınlıq etmə, o səndən inciməz, elə güman edər ki, adət 
belədir. Əgər bir gün üzürlü səbəbdən yaxınlıq edə bilməsən və 
ya səfərə getsən, arvadın buna dözüb səbir edə bilər. Hər gecə 
yaxınlıq edib öyrəşdirsən, sən olmadıqda yenə ürəyi istər və 
çətin səbir edə bilər. 
Kişilər çirkin, qoca olsalar da arvadlarını görməyə onlara 
imkan yaratma. Heç bir cavan xidmətçini, zənci və sadə olsa 
belə, arvadların olduğu evə buraxma. Kardan düşmüş qoca 
zənciləri buraxmaq olar. 
Qeyrət şərtlərini yerinə yetir. Qeyrətsiz kişini adam hesab 
etmə. Kişinin qeyrəti olmasa, onun məsləki də olmaz. 
Arvadını mən dediyim kimi saxlaya bilsən və Allah-taala 
sənə övlad versə, onların da tərbiyəsinin hayına qal. 
 
 
 
 
 
 
 
 
 
 
 
 
 ..…………………………………………….   قابوسنامه / 112
İyirmi yeddinci fəsil 
ÖVLAD TƏRBİYƏ ETMƏK VƏ ONLARIN QAYDALARI 
HAQQINDA 
Ey mənim əzizim, əgər Allah sənə oğul versə, əvvəlcə, ona 
yaxşı bir ad qoy, ataların vəzifələrindən biri də budur. İkincisi, 
onu mehriban dayələrdən birinə tapşır, vaxtında sünnət etdir və 
imkan daxilində qonaqlıq ver. Sonra Qur'an oxumağı öyrət, elə 
et ki, Qur'anı əzbərdən bilsin. Böyüdükdə vuruş qaydalarını 
tə'lim et, qoy at çapmaq, silah oynatmağı eyrənsin, bilsin ki, hər 
silahdan necə istifadə edərlər. 
Döyüş qaydalarının tə'limi qurtardıqda, övladına üzmək 
öyrətməlisən. 
H e k a y ə t. Mən on yaşına çatdıqda, bizim bir hacib114 
var idi, ona Bamənzər hacib deyərdilər, yaxşı at çapmaq bilərdi. 
Reyhan adlı bir zənci var idi, o da yaxşı bilərdi. Atam rəhmətlik 
onların hər ikisinə tapşırdı ki, at çapmaq, nizə oynatmaq, 
zubin115 tullamaq, çövgan, tabtab116 oynamaq, kəmənd atmaq, 
ümumiyyətlə, qəhrəmanlıq və igidliyə aid nə varsa hamısını 
mənə öyrətsinlər. Sonra Bamənzər hacib və Reyhan xədim 
atamın yanına gedib dedilər: "Ağanın oğlu biz nə bilirdiksə, 
hamısını öyrənmişdir. Ağa buyursun sabah ovlaqda 
öyrəndiklərini ağaya nümayiş etdirsin". Əmir dedi: "Yaxşı". 
Sabahısı getdim, nə öyrənmişdimsə, hamısını atama 
göstərdim. Əmir onlara xələt verilməsini əmr etdi. Sonra dedi: 
"Mənim bu oğlum, hər nə öyrətmişsinizsə, hamısını yaxşı 
mənimsəyibdir. Lakin ən lazımlı bir sənəti öyrənməmişdir". 
Dedilər: "O hansı sənətdir?" Əmir dedi: "Onun bildiyi bütün 
sənət və məharətlər elə şeylərdir ki, ehtiyac olduqda, özü edə 
bilməsə, bunu onun əvəzinə başqaları edə bilər, lakin o sənət ki, 
özünə lazımdır və oğlumun əvəzinə onu başqası edə bilməz, 
öyrətməmişsiniz". Onlar soruşdular: "O hansı sənətdir?" Əmir 
dedi: "Üzmək! Özündən başqa heç kəs bunu onun üçün edə 
bilməz", 
Absükundan117 iki mahir üzgüçü çağırdılar. Məni onlara 
verdilər ki, üzmək öyrətsinlər. Könlüm yox idi, zorla getdim, 
lakin yaxşı öyrəndim. 
Təsadüfən, həccə getdiyim il Mosul118 darvazası 
yaxınlığında qarşımızı kəsdilər, karvanı çapdılar, ərəblər çox 
olduğundan, gücümüz çatmadı, nəhayət, Mosula çılpaq gəlməli 
oldum. Bilmirdim nə edim, Dəclədə119 gəmiyə minib Bağdada 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
getdim. Orada yaxşı bir iş düşdü, Allahım kömək elədi. Axır 
gedib həccə çıxdım. Bunu deməkdən məqsədim budur ki, 
Dəclədə Əkbəraya120 çatmazdan əvvəl qorxulu bir yer, dərin bir 
girdab var, oradan keçmək üçün çox mahir dənizçi olmaq 
lazımdır. Oradan necə keçməyi bilməyən gəminin batmasına 
səbəb olar. Biz gəmidə bir neçə nəfər idik, oraya çatdıq, gəmi 
sürən naşı idi, oradan keçməyi bilmirdi. Səhvən gəmini xətərli 
yerə sürdü, gəmi batmağa başladı. İyirmi beş nəfərə yaxın idik. 
Mən, bəsrəli qoca bir kişi və mənim qoçaq qulamlarımdan Kavi 
adlı birisi üzüb çıxdıq. Qalanları həlak oldular. Bundan sonra 
mənim atama olan məhəbbətim bir az da artdı, onun üçün 
verdiyim sədəqə və ehsanların miqdarını çoxaltdım. Bildim ki, o 
ağıllı qoca belə bir günü əvvəlcədən görürmüş, ona görə mənə 
üzməyi öyrədib, mən isə anlamamışam. 
Deməli, elm və sənətdən hər nə öyrənmək lazımsa, 
hamısını övladına öyrət, beləliklə, sən atalıq borcunu və atalara 
xas olan mehribanlıq vəzifəsini yerinə yetirmiş olarsan. Axı 
dünyanın hadisələrindən arxayın olmaq, adamların başına nələr 
gələcəyini bilmək mümkün deyildir. Hər elm və sənət bir gün 
işə yarayar. Deməli, elm alıb sənət öyrənməkdə tənbəllik etmək 
olmaz. Tə'lim vaxtı müəllimlər onu döysələr, müdafiə etmə, qoy 
vursunlar, çünki uşaq elm və ədəbi çubuq gücünə öyrənər, öz 
xoşuna öyrənməz. Əgər tərbiyəsizlik etsə, sən bundan 
qəzəblənsən, özün döymə, müəllimləri ilə qorxut, ürəyində sənə 
kin bəsləməmək üçün əmr et, onlar tənbeh versinlər. Lakin 
oğlunla inzibatlı ol, elə et ki, səni aciz hesab etməsin, həmişə 
ürəyində səndən qorxsun. 
Dirhəm, qızıl, hər nə arzu edirsə, imkan daxilində ondan 
əsirgəmə, qoyma ki o, pul xatirinə sənin ölümünü istəsin, miras 
üçün bədnam olsun. Elm alıb sənət öyrənmək övladın haqqıdır. 
Övlad pis də olsa, sən ona baxma, elm və sənət öyrətməkdə 
səhlənkarlıq göstərmə heç bir dərrakəsi olmasa, sən öyrətsən də, 
öyrətməsən də, həyat onu öyrədəcəkdir. Deyiblər ki: "Ata-anası 
tərbiyə etməyəni gecə və gündüz tərbiyə edər". Həmin fikri 
babam Şəmsülməali başqa ibarə ilə belə demişdir: "Ata və anası 
tərbiyə etməyən adama gecə və gündüz tərbiyə verər". 
Lakin atalıq şərtini yerinə yetir, qoy taleyi necədirsə, elə də 
yaşasın. İnsan heçdən yarandıqda xasiyyət və təbiəti də onunla 
birlikdə yaranır, yalnız təcrübəsizlik, acizlik və zəiflik üzündən 
onu büruzə verə bilmir. Böyüdükcə onun bədəni və ruhu da 
qüvvətlənər, yaxşı və pis əməlləri görünməyə başlar. Özü 
kamala çatdıqda, adəti də kamala yetişər, yaxşı və pis tərəfləri 
 ..…………………………………………….   قابوسنامه / 114
tam şəkildə meydana çıxar. Lakin sən elm və sənəti özünə miras 
edib övladına qoy get ki, onun haqqını yerinə yetirmiş olasan, 
çünki övlad üçün tərbiyədən yaxşı miras yoxdur. Sadə 
adamların övladları üçün ən yaxşı miras peşədir. Peşə başqa 
şeydir, sənət başqa şey. Lakin həqiqətə qalsa, mənim əqidəmcə 
peşə ən böyük sənətdir. Böyük adamların uşaqları yüz peşə 
öyrənib birini də işlətməsələr, bu eyib deyil, bəlkə sənətdir, bir 
gün gələr hərəsi bir işə yarayar. 
H e k a y ə t. Bil, elə ki, Qoştapsı121 taxtdan saldılar (bu 
əhvalat uzundur, ancaq məqsəd budur ki, onun yolu Ruma 
düşür), Kostəntəniyyəyə122 (indiki İstambul-R. S.) gedir, dünya 
malından yanında heç şeyi olmur. Çörək diləmək ona ar gəlir. 
Demə, o, uşaqlığında dəmirçilərin necə qılınc, bıçaq, üzənki, 
yüyən və başqa dəmir şeylər qayırdığını görmüş, alnına bu sənət 
yazıldığı üçün, həmişə dəmirçilərin yan-yörəsində dolanmış, 
onlara diqqətlə baxmış və bu peşəni öyrənmişmiş. 
O gün Rumda çarəsiz qaldıqda, gedib Rum dəmirçilərinə 
deyir: "Mən bu sənəti bilirəm". Onu muzdur qəbul edirlər. Nə 
qədər orada qalır, o peşə ilə güzəranını keçirir və heç kəsə 
möhtac olmur, vətənə qayıdana qədər xərcini dəmirçilikdən 
çıxarır. Vətənə qayıtdıqda, orduya əmr edir ki, heç bir böyük 
adam övladına sənət öyrətməyi eyib hesab etməməlidir, qoy 
qüvvət və şücaət işə yaramayan vaxtlarda, heç olmazsa onlar 
sənətdən istifadə edə bilsinlər. Hər öyrənilən peşə bir gün işə 
yarayar. 
Sonra Əcəmdə bu, adətə keçdi. Elə bir böyük adam 
tapılmazdı ki, o, öz övladına bir peşə öyrətməsin. Ona ehtiyac 
yox idisə də, bu, adətə keçdi. 
Deməli, nə öyrənmək mümkünsə, hamısını öyrən, faydasın 
görərsən. Lakin oğlun həddi-büluğa çatdıqda ona diqqət yetir, 
gör nəyə həvəsi vardır, nə ilə məşğul olmaq istəyir, təsərrüfatı 
sevir ya arvad almaq fikrindədir, yoxsa güzəranını 
yaxşılaşdırmaq? Bundan sonra evləndirməyə hazırlaş. 
Oğluna qız alarkən və ya qızını ərə verərkən, çalış öz 
qohumlarından olmasın, qızı özgələrdən al, qohumu alsan da, 
almasan da onun əti ətindən, qanı qanındandır. Başqa qəbilədən 
al ki, həm sənin qəbilən qohumluğunda qalsın, həm də özgə bir 
qəbilə yeni qohumun olsun, beləliklə, gücün ikiqat artsın, 
köməyin iki olsun. 
Elə ki, gördün təsərrüfatdan başı çıxmır və xoş güzəran 
keçirməyi bacarmır, xalqın, müsəlmanın qızını bəlaya salma, 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
hər ikisini bədbəxt etmə. Qoy böyüyənə qədər öz bildiyi kimi 
yaşasın. Hər halda sən öləndən sonra alnına nə yazılıbsa, o da 
olacaqdır. 
Haşiyə. Övladın qız olsa, onu həyalı bir dayəyə tapşır, 
böyüyəndə ona bir müəllimə tut... 
Nə qədər ki, sənin evindədir, onunla mehriban dolan, çünki 
qızlar ata və analarının əsiri olarlar. Lakin oğlan atasız qalsa 
belə, yenə öz işini tələb etməyə gedə bilər, necə olur-olsun 
özünü dolandırar. Qız isə yazıq olar, hər nəyin varsa, əvvəlcə 
qıza xərclə, onun işlərini düzəlt və onu birinin boğazına keçirib, 
onun qəmindən xilas ol. Qızın bakirədirsə, bakir kürəkən tap, 
qoy arvad könlünü ona versin, ər də arvadın qədrini bilsin, hər 
iki tərəf bir-birinə bab olsun. 
H e k a y ə t. Belə eşitmişəm, Şəhrbanunu123 hələ kiçik bir 
qız ikən Əcəmdən Ərəbistana əsir aparırlar. Ömər 
Əmirəlmö'minin (Allah ondan razı olsun) onu görür, deyir, bunu 
satın. Onu satmağa apararkən, Əli Əmirəlmö'minin (Allah 
ondan razı olsun) rast gəlir və peyğəmbər səlləllahü əleyhi və 
səlləm adından bu xəbəri gətirir: "Şah övladını satmaq rəva 
deyildir". 
Hədis çatdıqdan sonra Şəhrbanunu satmayıb Səlman 
Farsın124 evinə aparırlar ki, sonra ərə versinlər. Ərə getmək 
məsələsini Şəhrbanuya xəbər verdikdə, o, deyir: "Əri 
görməyincə onun arvadı olmayacağam". 
Şəhrbanu uca bir yerdə oturur, Ərəb və Yəmənin böyükləri 
gəlib onun qabağından keçirlər ki, kimi bəyənsə, onun da arvadı 
olsun. Bu zaman Səlman onun yanında oturub gələn-gedənləri 
tanıtdırır və deyir miş: "bu filandır, o bəhmandır" və 
nöqsanlarını sayırmış. 
 Ömər keçərkən, Şəhrbanu deyir: "Bu kimdir?" Səlman 
deyir: "Ömərdir". Şəhrbanu deyir: "Böyük adamdır, lakin 
qocadır". Əli keçəndə soruşur: "Bu kimdir?" Səlman deyir: 
(Allah ondan razı olsun) "Əlidir". Şəhrbanu leyir: "Alicənab 
adamdır, lakin sabah Fatimeyi-Zəhranın üzünə baxa bilmərəm, 
utanıram, buna görə də istəmirəm". Əli oğlu Həsən keçdikdə, 
onun kim olduğunu bildikdən sonra deyir: "Mənə layiqdir, lakin 
arvadları çoxdur, istəmirəm". Əli oğlu Hüseyn (Allah ondan razı 
olsun) keçərkən, kim olduğunu soruşduqdan sonra deyir: "Bu 
mənim malımdır, mənim ərim o ola bilər. Bakirə qızın əri bakir 
oğlan olmalıdır, mən ərə getməmişəm, o da arvad almayıb". 
 ..…………………………………………….   قابوسنامه / 116
 Ancaq gözəl kürəkən seç, qızını kifir adama vermə. Qız 
çirkin ərə könül verməz, sən də rüsvay olarsan, əri də. Adaxlı 
gözəlüz, əlidüz, təmizdin, təsərrüfatdan başı çıxan olmalıdır. 
Bilməlisən ki, o, qızının xərcini haradan və hansı yolla ələ 
gətirir. Lakin kürəkən həm dövlətdə, həm şöhrətdə səndən aşağı 
olmalıdır ki, o, səninlə fəxr etsin, sən onunla yox, belə olduqda, 
qızın da rahat yaşayar. 
Demək istədiyim bunlardır, bundan artıq bir şey tələb 
etmə. Qız satan olma, onda kürəkən də mürüvvətli olub öz 
insanlığını yerinə yetirər. Nəyin var, hamısını ver, qızını onun 
boğazına keçir və özünü bu böyük möhnətdən xilas et. 
Dostlarına da bunu məsləhət gör. Yaxşısını Allah bilir. 
 
 
 
 
 
 
 
 
 
 
İyirmi səkkizinci fəsil 
DOST SEÇMƏK VƏ ONUN QAYDALARI HAQQINDA 
Ey oğul, bil, insan nə qədər sağdır, onun dosta ehtiyacı 
vardır. Qardaşı olmayan adam dostu olmayandan yaxşıdır. Bir 
alimdən soruşurlar: "Dost yaxşıdır, yoxsa qardaş?" Deyir: 
"Qardaş da dost olsa yaxşıdır". 
Bey t 
Dost olsa qardaşım, qardaş yaxşıdır  
Düşmən olsa, qara bir daş yaxşıdır. 
 
Deməli, dostlar haqqında fikirləşirsənsə, onlara bəxşiş, 
hədiyyə göndər, mərdlik göstər, çünki dost hayına qalmayanın 
dostları da hayına qalmaz. Belə adamlar həmişə dostsuz qalar. 
Deyirlər ki, guya dost adamı qohumdan uzaqlaşdırır. İnanma. 
Tez-tez dost dəyişdirməyi adət etmə, dostu çox olanın 
eyibləri örtülər, ləyaqətləri meydana çıxar. Lakin təzə dost 
tapdıqda köhnəsinə arxa çevirmə. Yenisi ilə dost ol, köhnəsi də 
qoy yerində qalsın, beləliklə dostların sayı çoxalsın. Deyiblər ki: 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
"Yaxşı dost böyük xəzinədir". Bir də səninlə dostlaşmaq 
istəyən, lakin hələlik yarımdost olan adamlar haqqında da 
fikirləş, onlara yaxşılıq et, qayğı göstər, xeyirlərdə onlara 
kömək et. Səndə mərdlik gördükdə, dönüb sadiq dostun olarlar. 
İskəndərdən soruşurlar: "Az müddətdə bu qədər böyük bir 
dövləti hansı xasiyyətinlə ələ gətirdin?" 
Deyir: "Düşmənlərə lütf etmək, dostlara kəramət 
göstərməklə". 
Bir də dostlarının dostları haqqında fikirləş, onlar da 
dostlar cərgəsində hesab edilərlər. Lakin düşməninlə dostluq 
edəndən ehtiyatlı ol, ola bilər onunla dostluğu səninkindən 
möhkəm olsun və düşmənindən əvvəl sənə zərər yetirsin. 
B e y t 
Qardaşım, əlini üz o dostundan  
Ki, düşmənlə durub otura hər an. 
 
Dostunla düşmənlik edənlərdən də özünü qoru. Heç bir 
səbəb və əsas olmadan səndən şikayətlənən dostlardan dostluq 
gözləmə. 
Dünyada eyibsiz adam ola bilməz, lakin sən mərd ol, mərd 
adamda nöqsan olmaz. Namərdlə dostluq etmə, namərd dostdan 
xeyir gəlməz. Badə dostlarını dost hesab etmə, çünki onlar 
qədəhi dost tutarlar, səni yox. Dostun yaxşısı da olar, pisi də, 
hər iki dəstə ilə dostluq et, yaxşıları ilə ürəkdən dostluq et, 
pisləri ilə dildə dost ol. Beləliklə, hər iki tərəfin dostluğu tə'min 
edilmiş olar. Həmişə ehtiyac yaxşı dostlara düşməz, elə vaxt 
gələ bilər ki, pis dostlara da adamın işi düşə bilər. Hərçənd 
yaxşıların yanına getmək pislərin yanında hörmətini azaltdığı 
kimi, pislərin də yanına getmək yaxşıların yanında hörmətini 
azaldar, lakin sən yaxşıların yolu ilə get ki, hər iki dəstənin 
dostluğu sənə nəsib olsun. Amma heç vaxt axmaq adamlarla 
dostluq etmə, çünki axmaq dost öz dostluğu ilə elə şeylər edər 
ki, yüz ağıllı öz düşmənliyi ilə onu edə bilməz. 
Yalnız yaxşı və iste'dadlı adamlarla dostluq et ki, sən də 
dostlarının şöhrət tapdığı iste'dadlarla hörmət qazanıb 
tə'riflənəsən. Tək olmaq pislə oturmaqdan yaxşıdır. Bu barədə 
mən iki beyt də demişəm. 
Şe'r 
Ey könül, vəhşi tək çölə qaçırsan,  
Nə dərd anladırsan, nə söz qanırsan.  
Demək, pis həmdəmsən, yaxşı ki, getdin,  
Tənhalıq yaxşıdır, məncə, pis dostdan. 
 ..…………………………………………….   قابوسنامه / 118
Danlanmaq istəmirsənsə, dostların və adamların haqqını 
tapdalama. Deyiblər ki, iki cür adam məzəmmət edilməyə 
layiqdir: biri dostların haqqını tapdalayanlar, ikincisi, yaxşı işə 
qiymət qoymayanlar. Bil ki, insanların dostluğa yarayıb-
yaramadığını iki şeylə müəyyyən etmək olar: birincisi odur ki, 
dostu dara düşə, o, imkan daxilində heç bir şeyi dostundan 
müzayiqə etməyə və ağır gündə ondan üz döndərməyə; ikincisi, 
əgər dostu vəfat etsə, onun övladını və qohumlarını yanına 
çağırıb onlara yaxşılıq edə, hər dəfə dostunun qəbrinin 
ziyarətinə getdikdə həsrətini bildirə, doğrudur, bu dostun özü 
deyil, lakin onun ki, qəbridir. 
Hekayət. Belə danışırlar ki, Sokratı öldürməyə apararkən, 
bütpərəstliyi qəbul etməsini tə'kid edirlər. Deyir: "Allah 
eləməsin ki, yaradandan başqa birinə sitayiş edəm". 
Onu e'dama aparırlar. Adətin tələb etdiyi kimi 
tələbələrindən bir dəstə onun yanınca gedir və ah-fəğan edirlər. 
Sonra ondan soruşurlar: "Ey filosof, indi ki, ölümə razı olubsan, 
de görək, səni harada dəfn edək?" Sokrat təbəssüm edib deyir: 
"Əgər məni yenidən tapa bilsəniz, harda istəyirsiniz, dəfn 
ediniz", yə'ni "tapdığınız mən olmayacağam, mənim qəlibim 
olacaqdır". 
Adamlarla orta dost ol, dostlarının çoxluğuna bel bağlama, 
əsl dost özünü hesab et, dalına və qabağına diqqətlə bax, 
dostlarının e'tibarlığına ümid edib arxayınlaşma, min dostun 
olsa belə, heç kəs sənə özündən artıq dost ola bilməz. Dostu xoş 
və bəd gündə yoxla, xoş gündə hörmətinə, bəd gündə isə kö 
məyinə görə. Düşmənini düşmən hesab etməyəni dost bilmə, elə 
adam tanış adlanar, dost sayılmaz. 
Dostlarınla narazılıq vaxtlarda da xoş vaxtlardakı kimi 
rəftar et. O adamı dost hesab et ki, bilirsən o da səni dost hesab 
edir. 
Dosta dostluq xatirinə elə şey öyrətmə ki, bir vaxt düşmən 
olsa, onun vasitəsi ilə sənə ziyan yetirə bilsin, sonrakı peşmanlıq 
fayda verməz. 
Yoxsul olsan, dövlətli dost axtarma, çünki yoxsulu heç kəs 
sevməz, xüsusilə dövlətlilər. Dostu özünə 
bab seç, varlı olsan, dövlətli dost seçə bilərsən. Lakin 
dostluqda möhkəm ol, onda sənin də işlərin möhkəm olar. 
Axmaq bir şey üstə dost səndən uz döndərirsə, onu geri 
qaytarmağa çalışma, layiqi yoxdur. 
Tamahkar dostdan qaç, onun dostluğu tamah üzündən olar, 
həqiqi dostluq olmaz. Kinli adamlarla dostluq etmə, kinli adam 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
dostluğa layiq deyildir, ürəyi həmişə kinlə dolu olan adamın 
qəlbinə dostluq daxil ola bilərmi?! 
Dost seçmək qaydalarını öyrəndin, indi də dünyada baş 
verən işlər, yaxşılıq və pislik haqqında dinlə. 
 
 
 
 
 
İyirmi doqquzuncu fəsil  
DÜŞMƏNDƏN EHTİYATLI OLMAQ HAQQINDA 
Mümkün qədər çalış özünə düşmən qazanma, lakin 
düşmənin olsa, kədərlənmə, ondan da qorxma, çünki düşməni 
olmayan düşmən sevindirən olar (yə'ni düşmənliyi bacarmayan 
adam duşmənləri sevindirər). Lakin istər açıqda, istərsə gizlində 
düşmənin işlərindən qafil olma, daima ona pislik etməyə çalış, 
həmişə onu yıxmaq haqqında tədbir tök, ancaq onun hiyləsindən 
də əmin olma. Bəla, müsibət və qəflət qapılarının üzünə bağlı 
qalmasını istəyirsənsə, vəziyyətini düşməndən üstüörtülü saxla. 
Düşmənin səninlə işi olmayınca, sən öz düşmənliyini 
bildirmə, özünu əvvəldə olduğu kimi apar. 
Ruhdan duşmüş olsan da, ağıllı hərəkət et, özünü ona 
düşkün kimi göstərmə. Düşmənin şirin dilinə uyma, düşmən 
sənə şəkər versə, sən onu zəhər hesab et. 
Şe'r 
Bircə üzvü bədənin dost ola düşmənlə əgər,  
İki düşmən bil onu, vur ona iki xəncər. 
 
Güclü düşməndən həmişə özünü gözlə, ondan qorx. Çünki 
iki adamdan qorxmaq lazımdır: biri güclü düşmən, ikincisi xain 
dost. Heç vaxt düşməni zəif hesab etmə, kiçik düşmənlə də 
böyük duşmən kimi mübarizə apar, demə ki, o kimdir, nə edə 
bilər? 
Hekayət. Belə eşitmişəm ki, Xorasanda Mühəlləb adlı çox 
nüfuzlu, hörmətli, xeyirxah, şöhrətli bir əyyar125 var imiş. 
Deyirlər, bir gün küçə ilə gedərkən, ayağının altında qovun 
qabığı qalır, sürüşüb yerə dəyir. Dərhal bıçağı çəkib qovun 
qabığını doğram-doğram edir. Soruşurlar: "Ey xacə, bu ad-
sanına və qocaqlığına baxmayaraq utanmırsanmı, qovun qabığı 
 ..…………………………………………….   قابوسنامه / 120
ilə bıçaq davasına çıxırsan?" Mühəlləb deyir: "Məni yıxan 
qovun qabığı idi, bəs mən kimi bıçaqlaya idim? Məni yıxan 
mənim düşmənimdir, düşmən nə qədər kiçik olsa da onu "heç" 
adlandırmaq olmaz. Düşməni "heç" hesab edən özü heç olar". 
Deməli düşmən düşməni məhv etmək fikrində olar. 
Düşmən səni məhv etməmiş sən tədbir gör, özünü ondan qoru. 
Lakin hazırlıq işlərini də əldən buraxma. Ancaq kimlə 
düşmənlik edib, ona üstün gəlsən, hər yerdə pisləyib onun 
acizliyini üzə vurma. Aciz adama qələbə çalmaq sənin üçün 
iftixar hesab edilməz, Allah eləməsin, sonralar bir vaxt o sənə 
qalib gəlsə, aciz və zəif bir adam tərəfindən məğlub edildiyin 
üçün rüsvay olarsan. Buna görədir ki, bir padşah zəfər çalanda, 
onun düşməni zəif olduqda da, şairlər "mədhnamə", katiblər 
"fəthnamə" yazarkən, əvvəlcə düşmənin çox qüvvətli və qüdrətli 
olduğunu təsvir edərlər, onun ordusunu tə'rifləyərlər, düşmənin 
bir çox atlı və piyadalarını Söhrab126 və əjdaha adlandırarlar, 
qoşunlarının vuruşlarını, sərkərdələrinin qəhrəmanlıqlarını 
bacardıqları qədər şişirdib tə'rifləyərlər. Yalnız bundan sonra 
mədh edəcəkləri öz ağalarının böyüklüyünü və ordularının 
məğlubedilməzliyini göstərmək üçün deyərlər ki, bax, 
bizimkilər filan böyük sərkərdənin filan qədər çox pəhləvanları 
olan qüdrətli ordusunun öhdəsindən gəldi, onu əzişdirib 
darmadağın etdi. 
Əgər düşmən ordusunu pisləyib, onun sərkərdəsinin aciz 
olduğunu desələr, o zaman belə aciz bir adamı məğlub etmiş şah 
nəyə fəxr edib qürrələnə bilər ki, hələ onun adına 
"mədhnamələr", ya "fəthnamələr"də yazılsın. 
H a ş i y ə. Rey məmləkətində Seyyidə127 adlı bir qadın 
şahlıq edirdi. Şah nəslindən, ismətli, namuslu və düz bir qadın 
idi. Anamın əmisi qızı, həm də Fəxrəddövlənin128 arvadı idi. 
Fəxrəddövlənin əcəli çatdıqda, onun Məcdəddövlə ləqəbli bir 
oğlu var idi, şahlıq adını ona verdilər, lakin hakimiyyət otuz bir 
il Seyyidənin əlində oldu, ölkəni o idarə etdi. Bu Məcdəddövlə 
böyüdükdə naxələf çıxdı, şahlığa ləyaqəti yox idi, şahlıqdan 
onda yalnız quru bir ad qalmışdı. O, evdə oturar, kənizlərlə kef 
çəkərdi. Anası otuz ildən yuxarı Rey, İsfahan və Kuhistanda 
şahlıq etdi. 
Bunu deməkdən məqsədim var. Sənin baban Soltan 
Mahmud ibn Səbüktəkin hamin Seyyidəyə qasid göndərib deyir: 
"Gərək xütbəni129 mənim adıma oxutdurub, sikkəni mənim 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
adıma basdırasan, bac-xərac verəsən, yoxsa gəlib Reyi alaram, 
oranı xaraba qoyaram". Belə çox qorxutmalar yazır. 
Qasid gətirib məktubu verir, Seyyidə deyir: "Soltan 
Mahmuda de ki, nə qədər ki, ərim sağ idi, mən ürəyimdə 
qorxurdum ki, sən bu fikrə düşüb Reyə hücum edəsən. Lakin elə 
ki, ərim vəfat etdi, işlər mənim öhdəmə qaldı, bu qorxu 
ürəyimdən qalxdı. Dedim, Soltan Mahmud ağıllı şahdır, bilir ki, 
mənim kimi bir qadınla müharibə etmək onun şə'ninə yaraşmaz. 
İndi əgər gəlsən, Allah da şahiddir ki, qaçmayacağam, vuruşa 
başlayacağam. İki şeydən biri olacaqdır: iki qoşundan biri 
məğlub ediləcəkdir; əgər mən qalib gəlsəm, yazıb bütün 
dünyaya car salacağam ki, yüzlərlə şahları məğlub etmiş Soltan 
Mahmudu mən məğlub etmişəm, mənə həm "fəthnamə" 
yazarlar, həm "mədhnamə", sən mənə qalib gəlsən, nə yaza 
bilərsən? Deyəcəksən ki bir qadını məğlub etmişəm? Sənə nə 
"fəthnamə" düşər, nə "mədhnamə". Qadını məğlub etmək çox 
da fəxr deyil. Deyərlər: "Soltan Mahmud bir qadını məğlub 
etmişdir". 
Bu sözdən sonra nə qədər ki, Seyyidə sağ idi, Soltan 
Mahmud Rey xəyalına düşmədi və ora hücum etmədi. 
Bütün bunları ona görə deyirəm ki, öz düşmənini çox da 
rüsvay etməyəsən, lakin ondan arxayın da olmayasan, xüsusilə 
ev düşmənindən. Özün də ev düşmənindən daha çox qorx, çünki 
sənin işlərindən onun xəbəri olduğu qədər yadın xəbəri ola 
bilməz, səndən qorxuya düşəndə, ürəyində həmişə sənə pislik 
etmək fikrində olar və sənin vəziyyətinin nə yerdə olduğunu 
yaxşı bilər. Xaricdəki düşmən o qədər bilməz. Buna görə heç bir 
düşmənlə həqiqi dostluq etmə, məcazi dostluq et, bəlkə məcazi 
dönüb həqiqi oldu, çünki çox zaman düşmənlik dostluğa, 
dostluq isə düşmənliyə çevrilir, belə dostluq və düşmənlik çox 
möhkəm olur. 
Düşmənlərlə yaxınlığı çarəsizlik hesab et. Düşmənə elə 
zərər vur ki, bundan sənin özünə ziyan dəyməsin. Çalış, 
dostların sayı düşmənlərindən ikiqat artıq olsun. Çoxdostlu, 
azdüşmənli ol. Min dosta ümid edib, bir düşmən qazanma və bil 
ki, o min dost sənin hayına qalmaz, bu bir düşmən isə vayına 
çıxar. 
Hər kəsi öz yerində oturtmağı bacar. Öz qədrini bilməyən 
adamın mərdliyində nöqsan var. Düşmən səndən güclü olsa da, 
onun işini çətinləşdirməkdən əl çəkmə, düşmən səndən aman 
istəsə, nə qədər böyük düşmən olsa və sənə nə qədər pislik etmiş 
 ..…………………………………………….   قابوسنامه / 122
olsa, yenə aman ver və bunu böyük xoşbəxtlik hesab et. 
Deyiblər: "Düşmən istər ölsün, istər qaçsın, istər aman gətirsin". 
Lakin düşməni aciz və gücsüz görəndə o saat atılıb üstünə 
minmə. Düşmən sənin əlinlə həlak olubsa, şadlıq etməyinə 
dəyər, öz əcəli ilə ölübsə, sevinmə. O zaman sevinə bilərsən ki, 
sən heç vaxt ölməyə idin. Doğrudur, filosoflar deyiblər: "Hər 
kəs düşməndən bir dəfə artıq nəfəs alıb ölsə, o ölümü xoşbəxtlik 
hesab etmək lazımdır", lakin hamımızın öləcəyimizi 
bildiyimizdən sevinmək lazım deyil. Mən belə deyirəm: 
Şe'r 
Əgər ölüm sovurmuş göyə düşmən külünü,  
Niyə bundan sevinib gülürsən, şadlanırsan,  
Bilirsən, o, sənin də solduracaq gülünü,  
Bəs özgənin ölümün neçin şadlıq sanırsan? 
Biz hamımız eyni yerə getməyə səfərbərliyə alınmışıq və 
səfərə çıxarkən yaxşı əməldən başqa heç bir şeyi özümüzlə 
apara bilməyəcəyik. 
Hekayət. Eelə eşitmişəm ki, Zülqərneyn130 bütün aləmi 
gəzib, bütün dünyanı zəbt etdikdən sonra geri dönərək vətənə 
qayıtmaq istərkən Damğanda131 əcəli çatır. Vəsiyyət edib deyir 
ki, məni tabuta qoyun, tabutda deşik açıb mənim əllərimi o 
deşikdən xaricə çıxarın, əlim açıq olduğu halda aparın; qoy 
camaat görsün ki, bütün dünyanı aldıq, lakin əliboş gedirik. 
"Qəsb etdik və tərk etdik". Hər şeyi bu dünyada qoyuruq; aldıq, 
lakin saxlaya bilmədik. Bir də anama deyin ki, istəyirsə ruhum 
şad olsun, mənə elə adamla yas saxlasın ki, onun ya heç bir əzizi 
ölməmiş olsun, ya özü əbədi yaşayacağına ümid bəsləsin". 
Kimin ayağından yapışıb yıxsan, onun əlindən tutub qaldır, 
çünki ipi həddindən artıq bərk dartsan qırılar. Demək, bütün 
işlərin əndazəsini bil.  
İstər dostluqda, istərsə düşmənlikdə mö'tədil ol,çünki 
mö'tədillik bütün ağılların məcmusunun orta ağlıdır. Çalış həsəd 
doğura biləcək şeyləri sənin paxıllığını çəkən adamlara 
göstərmə, həyatları boyu sənə kin bəslərlər. Bədxahlarına qarşı 
bədxah ol, lakin tamahkar, mənsəbpərəst adamlarla höcətləşib 
onlara baş qoşma, mənsəbpərəstlik özü tez-gec onu yıxar. Kuzə 
hər dəfə su ilə dolu qayıtmaz. Həyasız və davakar adamlarla 
təmkinlə dolan, lakin təşəxxüslü adama qarşı təkəbbürlü ol. Nə 
vəzifədə olursan ol, adamlarla insan kimi rəftar etməyi heç vaxt 
unutma, hirsləndikdə acığını udmağı bacar, dost və düşmənlə 
qışqıra-qışqıra danışma, dilişirin ol, şirindilli olmaq 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
ovsunçuluğa bərabərdir. Yaxşı-pis nə deyirsənsə, cavabında da 
onu gözlə. Hərzə sözün mərzə də cavabı olar. Eşitmək 
istəmədiyini başqasına da demə. Xalqın üzünə deyə bilmədiyini 
dalınca da danışma. Ehtimala görə adamları hədələmə, işi 
görməmiş özünü öymə, demə: "bunu edəcəyəm", de ki, "bunu 
etmişəm". Bu barədə mən belə demişəm: 
Şer 
Ey sənəm, eşqini atdım qəlbimdən, 
Dağ boyda qəmini çöl etdim həmən.  
Mən bu gün demirəm, "nə edəcəyəm". 
Sabah deyəcəyəm: "Bax, etmişəm mən 
İşi sözdən üstün tut. Sənə diluzunluq etmək istəyən adama 
da diluzunluq etmə. Heç vaxt ikiüzlü olma və ikiuzlü 
adamlardan qaç. Odpüskürən əjdahadan qorxma, amma 
sözgəzdirən adamdan qorx, çünki onun bir saatda sökdüyünü bir 
ilə də tikmək olmaz. 
Qul ilə mübahisə etmə. Nə qədər böyük və adlı-sanlı olsan 
da özündən aşağı adamla höccətə girişmə. 
Filosof demişdir: "Bəlaların çoxundan xilas olmaq 
istəyirsənsə, on xasiyyəti özünə peşə et: özündən güclü ilə 
vuruşma, yalançı adamla məclis qurma, xəsis adamlarla 
ünsiyyət saxlama, nadanla öcəşmə; ikiuzlü ilə dost olma; 
yalançı ilə alver etmə; davakar, tündxasiyyət adamla şərab içmə; 
arvadlarla çox oturub-durma; sirrini başqalarına vermə, yoxsa 
böyüklüyünə hörmət qoyan olmaz, nüfuzdan düşərsən; biri sənə 
böhtan atsa, üstünə götürmə, çalış onu özündən rədd et; heç kəsi 
o qədər tə'rifləmə ki, məzəmmət etmək lazım gələndə, pisləyə 
biləsən, o qədər pisləmə ki, lazım gələndə tə'rifləyə biləsən. 
Sənsiz işi-keçə bilən adamı hərbə-zorba gəlmək və şikayət 
etməklə qorxutma, sənə ehtiyacı olmayan sənin hədəndən də, 
şikayətindən də qorxmaz, onu hədələməklə özünə dalınca 
danışan bir adam əmələ gətirmiş olarsan. Sənsiz keçinə 
bilməyən132 adamları isə bir dəfəlik təhqir edib ruhunu öldurmə, 
gücünü ona göstərib, başqalarının acığını ona tökmə. Böyük 
günah etmiş olsa da onu bağışla, özündən balacalara nahaq yerə 
bəhanə axtarma. Beləliklə, sən onlardan xeyir götür, onlar da 
səndən qaçmasınlar. Özündən kiçiklərə yaxşı baxsan, onlar da 
sənin abadlıq işinə yaxşı baxarlar. 
Kiçiklər sənin mülkündür, var-dövlətindir, onlara yaxşı 
baxmasan, çörəksiz-azuqəsiz olarsan, yaxşı baxsan işlərin saz 
gedər, razı qalarsan. 
 ..…………………………………………….   قابوسنامه / 124
Sözə baxan nöqsanlı nökər sözə baxmayan nöqsansız 
nökərdən yaxşıdır. 
Əmrinin və işinin yerinə yetirilməsini istəyirsənsə, bir işi 
iki adama buyurma. Deyiblər ki, bir qazanı iki aşpaz bişirsə, 
qaynamaz, bir evin iki xanımı olsa, ev süpürülməmiş qalar. Şair 
demişdir: 
Tapşırma bir işi sən iki adama, canım, Ev zibilli qalacaq 
evdə iki olsa xanım! 
Əmr yerinə yetirən olsan, özünə şərik axtarma ki, o işdə 
muvəffəqiyyət qazansan, həmişə ağanın qarşısında üzüağ 
olasan. Lakin dosta-duşmənə mərhəmətli ol, camaatdan xəta baş 
verdikdə coşma hər sözə bir əmma qoyma, hər haqq-nahaq şey 
üstundə xalqı incitmə, həmişə tə'riflənmək istəyirsənsə, 
kəramətli ol. 
 
 
 
 
 
 
 
 
 
 
 
 
 
 
 
 
 
 
 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Otuzuncu fəsil 
CƏZA VERMƏK VƏ ƏFV ETMƏK QAYDALARI 
HAQQINDA 
Ey oğul, bil və agah ol ki, hər xəta üstündə adama cəza 
verməzlər. Əgər biri günah etsə, əvvəlcə ürəyindən onun 
günahının bağışlanmasını istə. Axı o da adamdır, ilk günahı 
Adəm etmişdir. Bu barədə mən deyirəm: 
Şe'r 
Əgər bir gün gəlməmişəm görüşə,  
Ey munisim, yüz dəfə ah etmişəm.  
İlk günahı Adəm etmiş, bağışla,  
Mən adamam, mən də günah etmişəm. 
Nahaq cəza vermə ki, günahsız cəza almayasan. Hər şey 
üstündə qəzəblənmə, acıqlı vaxtlarda hirsini uda bilməyi bacar. 
Bir günahı bağışlamağı səndən xahiş etsələr, qəbul et, günah nə 
qədər böyük olsa da bağışlamağı özünə adət bil, bəndə günah 
etməsə, ağanın bağışlamasına ehtiyac qalmaz. Hər günah üçün 
cəzalandırsan, bəs sənin kəramətin nə olar? Bağışlamağı vacib 
bilsən, böyüklük şərəfindən məhrum olmazsan. Lakin 
bağışladıqdan sonra bir də ona sərzəniş edib həmin günahı yada 
salma, bu elə bağışlamamaq kimi bir şey olar. Amma özün elə 
günah etmə ki, üzr istəməli olasan, lakin etdinmi, üzr 
istəməkdən utanma, qoy düşmənlik aradan qalxsın. 
Birisi cəzaya layiq günah işləmişsə, əvvəlcə günahın 
dərəcəsini tə'yin et, sonra ona müvafiq cəza ver. İnsaf sahibləri 
belə demişlər: "Cəza günaha müvafiq olmalıdır". Mən isə belə 
deyirəm: "Əgər biri günah etmişsə və o, cəzaya layiqsə, sən bu 
günaha müvafiq cəza verməlisən ki, helm, rəhm və kəramət 
qaydalarını unutmayasan; bir dirəmlik günah edibsə, yarım 
dirəmlik cəza vermək lazımdır ki, beləliklə həm kəramətli hesab 
ediləsən, həm də ləyaqətli, çünki kəramətli adamlara rəhmsiz 
olmaq yaramaz. 
Hekayət. Eşitmişəm, Müaviyə133 dövründə bir dəstə adam 
cinayət iş görür və onları öldürmək vacib olur. Müaviyə əmr 
edir, boyunlarını vursunlar. Bu zaman onlardan birisini boynunu 
vurmağa irəli gətirirlər. O kişi deyir: "Ya Əmirəlmö'minin, bizə 
nə etsəniz yeri var, mən öz günahımı boynuma alıram. Lakin 
Allah xatirinə, istəyirəm, mənim iki kəlmə sözümə qulaq asıb 
ona cavab verəsiniz. Deyir: "De". O kişi deyir: "Bütün dünya 
sənin həlim və kəramətli olduğunu bilir, əgər biz bu günahı 
 ..…………………………………………….   قابوسنامه / 126
sənin qədər həlim və kərim olmayan bir padşaha etsəydik, o 
bizə nə edərdi?" Müaviyə deyir: "Mən nə edirəmsə, o da onu 
edərdi". O kişi deyir: "Bəs onda sənin mərhəmətli və kəramətli 
olmağının bizə nə faydası? Həmin zülm hamin cəza?!" Müaviyə 
deyir: "Sən bu sözü bir az qabaq demiş olsaydın, heç o birilərin 
də boynu vurulmazdı, kim qalıbsa, hamısını bağışlayıram". 
Deməli, günahkar üzr istəsə, onu qəbul et, çünki bağışlanması 
mümkün olmayan günah yoxdur. 
Bir möhtac adamın sənə ehtiyacı düşsə və bunun dinə 
zərəri, dünya işlərinə ziyanı olmasa dünya malı xatirinə onun 
xahişini rədd etmə, imkan daxilində ona kömək et, sənin 
haqqında olan yaxşı fikrini pisə çevirmə. O adam sənin 
haqqında yaxşı fikirdə olmasaydı, səndən bir şey də istəməzdi. 
Ehtiyac vaxtı o sənin əsirin olur. Deyiblər ki, "Ehtiyac əsirliyə 
bərabərdir". Əsirlərə isə rəhm etmək lazımdır Əsiri öldürmək 
tə'riflənməz, pislənər. Bu mə'nada kahıllıq göstərmə, onda hər 
iki dünyada şöhrət qazanarsan.  
Bir adama ehtiyacın düşsə, əvvəlcə bax gör, o adam 
səxavətlidir, yoxsa xəsis. Səxavətli olsa, ehtiyacını istə, lakin 
münasib vaxt seç, qanı qaradırsa istəmə, acdırsa yenə istəmə. 
Bir şey xahiş edərkən, fikirləş, yaxşı sözlər tap, otur, ən yaxşı 
hörmət qaydalarına riayət et, sonra qısa şəkildə xahişini bildir. 
Xahiş edərkən, həddindən artıq təvazö'kar və nəzakətli ol, 
təvazö'karlıq xahişin qəbul edilməsi üçün ikinci vasitəçidir. 
Əgər xahiş etməyi bacarsan, heç vaxt əliboş qayıtmazsan. Bu 
barədə mən deyirəm: 
 
Rübai 
Ey könül, ürəkdən keçirsə nigar  
Zəhmətsiz vüsala ancaq bir yol var,  
Gərək yar deyən tək edəsən könül,  
Sən xahiş bacarsan, o da ram olar! 
Kimə ehtiyacın varsa, özünü ona qarşı nökər və qul kimi 
apar, məqsədinə çatdıqda isə hər yerdə ona təşəkkür et (Allah-
taala da buyurubdur ki, "Şükr etsəniz, qismətinizi artıraram"). 
Allah-taala şükr edənləri sevər. Bundan əlavə, birinci yaxşılıq 
qarşısında edilən təşəkkür ikinci xahişin yerinə yetirilməsinə 
ümid verər. 
Sənin xahişini yerinə yetirmirsə, öz bəxtindən küs, ondan 
şikayətlənmə. O sənin şikayətindən qorxsaydı, özü sənin 
ehtiyacını yerinə yetirərdi. İşin düşən adam rəzil və xəsisdirsə, 
ayıq vaxtı ondan heç nə istəmə, verməz məst olduqda istə. Rəzil 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
və xəsis adamlar kefləndikdə, səxavətlənərlər, lakin sabahısı 
peşmanlıq çəkərlər. 
İşin rəzil adama düşsə, özünü yazıqlar cərgəsində hesab et. 
Deyiblər üç adam yazıq sayılar: axmağın əli altında işləyən 
ağıllı, gücsüzə tabe olan qüvvətli, xəsisə möhtac olan səxavətli. 
Bil, müqəddimədə dediyim sözlərdən və müxtəlif 
məsələlər haqqında yazdığım fəsillərdən məqsəd bacarığım 
daxilində sözün ləyaqətinə, onun qüdrətinə haqq verməkdən 
ibarət idi. 
İndi də peşələrdən danışmaq istəyirəm, onu da oxuyub 
biləsən, bəlkə lazım oldu. Ona görə istəyirəm ki, hər nə 
bilirəmsə, əvvəlindən tutmuş axırına qədər hamısını sənə 
öyrədəm. Bəlkə, ölərkən sənin tərəfindən arxayın olub bu 
dünyadan rahat gedəm. Hərçənd mən özüm də elmdə 
piyadayam, lakin bilsəm də, faydası yoxdur, çünki mən atamın 
sözünə necə baxmışamsa, sən də mənim sözümə elə 
baxacaqsan. Deməli, səni danlamağına dəyməz, lakin mən öz 
vəzifəmi yerinə yetirirəm. 
İstəyirsən qulaq as, istəyirsən yox, mən hər peşədən bir az 
danışacağam ki, sözdə də xəsis olmayım, sinəmdə nə varsa 
hamısını deyim. Yaxşısını Allah bilir. 
 
 
 
 
 
 
 
 
 
Otuz birinci fəsil  
ELM ÖYRƏNMƏK VƏ FƏQİHLİK134 HAQQINDA 
Ey oğul, bil və agah ol ki, sözün əvvəlində, "peşələrdən 
danışacağam"-deyərkən, mən dükan saxlamağı nəzərdə 
tutmurdum. Peşə yalnız dükandarlıq deyildir. İnsan nə ilə 
məşğul olsa, o da onun peşəsi sayılar.İnsan öz sənətini yaxşı 
bilməlidir ki, ondan fayda götürə bilsin. İndi görürəm, elə bir iş 
və peşə tapmaq mümkün deyildir ki, onda nizam-intizam 
olmasın. Hər peşənin öz qayda-qanunu vardır. Peşələr isə 
 ..…………………………………………….   قابوسنامه / 128
müxtəlif və çoxdur, bunların hamısının da üsulunu bilmək 
lazımdır. Bunların hər birini ayrı şərh etmək mümkün deyildir, 
kitab böyüyüb şişər və əsas məqsəddən uzaq düşərik. 
Lakin hansı sənət olur-olsun, üç yerə bölünür: ya peşəyə 
aid olan elmdir, ya elmə aid olan peşədir, ya ağıl işlətməklə 
əmələ gələn peşənin özüdür. 
Peşə ilə əlaqədar olan elmlər: tibb, nücum, həndəsə, yer 
ölçmək, poeziya və sairədir. Elmlə əlaqədar olan peşələr: 
musiqişünaslıq, baytarlıq və bu kimilərdir. Bunların hərəsinin öz 
qaydası vardır. Sən bu qayda-qanunları bilməsən, usta olsan da, 
bu məsələdə əli-qolu bağlı kimi qalarsan. Peşələrin özləri isə 
məşhurdur və onların şərhə ehtiyacı yoxdur. Yeri gəldikcə, 
imkan daxilində, hərəsinin öz qaydasını sənə göstərəcəyəm, 
çünki bu, iki haldan xaric deyil: ya ruzigarın təsadüfləri, 
zamanın hadisələri sənin özünü bunlara möhtac edəcək, heç 
olmazsa, o ehtiyac vaxtı bunların hərəsinin sirrindən istifadə 
edərsən, ya böyük olduğun üçün ehtiyacın olmayacaq. Lakin 
böyüklərin də sənət bilməsi zəruridir. 
 Ey oğul, bil, axirət elmindən götürə biləcəyin qədər heç 
bir elmdən o qədər xeyir götürə bilməzsən. Dünya elmindən 
xeyir götürmək istəsən, gərək ona bir peşə qoşasan, əks halda 
fayda görməzsən. Məsələn, şəriət elmində: qazı, qəyyum, 
müdərris, vaiz olmasan, dünya malından bir şey əldə edə 
bilməzsən. Nücum elmində: təqvimçilik. rəmmalçılıq, falçılıq, 
gözübağlayıcılıqla məşğul olmasan, istər ciddi, istərsə qeyri-
ciddi, münəccimə heç bir şey düşməz. Tibb elmində: əliitilik, 
yalandan təsəlli, saxta dərman olmasa, həkim bir şey qazana 
bilməz. 
Buna görə ən böyük elm din elmidir, çünki onun əsası 
tohid, törəməsi şəriət ehkamları, səmərəsi isə dünya malıdır. 
Deməli, ey oğul, bacardıqca din elminə yiyələnməyə çalış ki, 
həm bu dünyanı, həm də axirəti ələ gətirmiş olasan. Müvəffəq 
olsan, əvvəlcə dinin əsaslarını öyrən, sonra isə törəmələrinə keç, 
çünki əsası bilmədən törəməyə keçmək, əsli bilmədən fər'ə 
keçmək təqlid hesab edilər. 
 H a ş i y ə. Əgər dediyim peşələrdən elmi135 seçsən, 
pəhrizkar, qənaətkar, elm sevən ol, dünya malına aludə olma. 
Səbrli, incə ruhlu, gecyatan, tezduran ol, kitab hərisi ol, 
təvazö'karlığa adət et, işdə tez yorulan olma. Əzbərləmə və 
təkrarlamada tənbəllik etmə ardıcıl olaraq keçmişin təcrübəsini 
öyrən, tədqiqatçı, sirləri açan, alimlərin dostu, hörmətcil, elm 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
öyrənməkdə həris və utanmaq bilməyən, öz müəllimlərinin 
haqqını itirməyən, qədrini bilən ol. 
Elə etmək lazımdır ki, kitab, dəftər, qələm, davat, 
qələmdan, qələmyonan bıçaq və bunun kimi şeylər həmişə öz 
yanında olsun. Ürəyində bunlardan başqa heç bir şey 
olmamalıdır. Nə eşitsən, yadında saxla, təkrar et, lakin 
azdanışan və uzaqgörən ol, təqlidçi olma. Hansı elm axtaran 
adamda bu sifətlər olsa, o, tezliklə öz əsrinin yeganə alimi olar. 
H a ş i y ə. Əgər müfti olsan, əzbərdən çox şey bilən, çox 
dərs oxumuş ol. Namaz qılıb oruc tutmaqda ifrata varma, 
ikiüzlü olma, təmizbədən, təmizpaltar və hazırcavab ol. Bir 
məsələni yaxşı öyrənməmiş fitva vermə. Öz ehtimalına və 
başqasını təqlidə əsasən iş görmə. Öz rə'yini ustün tut. İki 
adamın şəhadəti və sözü ilə kifayətlənmə. E'tibarlı adamlardan 
başqa heç kəsin yazısını qəbul etmə. Hər kitabda və risalədə 
yazılanı qanun hesab etmə. Rəvayətə qulaq asmaq istəyirsənsə, 
namə'lum adamların rəvayətlərinə yox, məşhur ravilərin136 
rəvayətlərinə qulaq as. Etibarlı olmasalar, tək-tək adamların 
gətirdiyi xəbərlərə inanma. Arası kəsilmədən gətirilən xəbərlərə 
qarşı soyuqqanlı olma. Deyilənlərə qulaq asmağa adət et, lakin 
qərəzanə cavab vermə. Mubahisə etməli olsan, rəqibinə fikir 
ver, onun sözünü rədd edib əksini sübut etmək iqtidarın varsa, 
məsələyə qarış, yoxsa sözü qısa et, bir misal gətirməklə 
kifayətlən. Eyni məsələ haqqında bir-birinə iki zidd fikir demə, 
əvvəl dediyin sözü yadında saxla ki, sonrakı sözünlə onu puç 
etməyəsən. Mübahisə din alimləri arasında gedirsə, əvvəlcə 
hədisi de, sonra onu təmsil, təşbih və mümkün ola bilən həyati 
hadisələrlə müqayisə et. Üsul137 mübahisəsində vacibatdan 
olanları olmayanlarla bir yerdə izah etmək eyib sayılmaz. Hər 
şeydən əvvəl məqsədi qarşıya qoy, sonra aydın, sərrast və 
yaraşıqlı danış, sözləri çeynəyib tüpürmə, qırıq-qırıq söyləmə, 
lakin uzunçuluq da etmə, mə'nasız danışma. 
H a ş i y ə. Ey oğul, əgər vaiz olsan. hafiz138 ol və əzbərdən 
çox şey bil, xitabət kürsusünə qalxdıqda tez otur, rəqibinin 
zəifliyinə əmin olmayınca mübahisəyə girişmə. Kürsüdə nə 
istəyirsən de, onu da iddia et, sual verən olsa, qorxusu yoxdur, 
lakin sən fəsahətlə danış və elə hesab et ki. sənin məclisində 
oturanların hamısı heyvandır. Nə istəyirsən de, lakin özünü 
çaşdırma. Paltarını və canını təmiz saxla. Müridlərin və nə'rə 
çəkənlərin olsun, qoy onlar məclisində otursunlar, sən hər tə'sirli 
söz dedikdə nə'rə çəkib ah-fəryad qoparsınlar və məclisi 
 ..…………………………………………….   قابوسنامه / 130
qızışdırsınlar. Camaat ağlayanda, sən də hərdənbir ağlamsın, 
sözdə çaşsan qorxma, salavat çevitdirib dua oxu. Xitabət 
kursüsündə cansıxıcı olma, qaş-qabağını tökmə, onda məclisin 
də cansıxıcı və ağır olar. Ona görə deyiblər ki, "Ağırlığın 
nəticəsi ağırlıq olar". Danışarkən diribaş ol, qızışdığın vaxt 
birdən süstləşmə. Həmişə dinləyicilərə fikir ver, əhvalat 
istəsələr, əhvalat danış, rəvayət istəsələr rəvayət. Qara camaatın 
nədən xoşlandığını bilsən, onlar da səni qiymətləndirər. Elə ki, 
gördün bazarın tutub, qorxma, nəyin varsa, hamısını fəsahətli 
söz və bəlağətli kəlam kimi işə ver getsin, bazar yaxşı gətirəndə 
hər şeyi alarlar. Lakin müvəffəqiyyət qazandığın vaxtlar çox 
ehtiyatlı ol, çünki düşmən belə hallarda özünü buruzə verir. 
Bəyənilmədiyin yerlərdə qalma, xitabət kürsüsündə 
oturarkən verilən sualların cavabını bilirsənsə, de, bilmirsənsə, 
özünü itirmə, de ki, dua istəyiblər. Məclisdə dediyin sözləri 
yaxşı yadında saxla ki, təkrar etməyəsən. Həmişə xoşsifətli ol, 
şəhərlərdə çox qalma, rövzəxanlarla falçıların ruziləri 
ayaqlarında olar. İşin düz gətirdikdə, üzügülər ol, vaizlik 
şərəfini qoru, bədənini, paltarını təmiz saxla, şər'i məsələlərə 
oruc, namaz və s. istər zahirdə, istərsə batində, könüllü riayət et. 
Dilin yağlı olsun, bazara çox getmə, camaat səni çox görməsin, 
beləliklə xalqın gözündə hörmətin olsun. 
Pis yaxın adamdan ehtiyatlı ol, xitabət kürsüsünün 
hörmətini saxla, bu barədə başqa yerdə də xatırlamışam, 
təkəbburdən, yalançılıqdan, rüşvətxorluqdan uzaq ol. Xalqa nəyi 
məsləhət görürsənsə, özün də elə et, qoy xalq səni insaflı bilsin. 
Elmi yaxşı öyrən, öyrəndiyini isə yaxşı ibarələrlə ifadə et 
ki, mə'nasız müddəa, yersiz söz, yararsız mövizə üçün xəcalət 
çəkməyəsən. Hər nə desən xofla rica139 arasında de, bir dəfəliyə 
xalqı Allahla qorxudub, ümidini kəsmə, bir dəfəliyə də hamını 
başdantutma savab etməmiş, behiştə göndərmə. Nədə 
mahirsənsə, nəyi yaxşı bilirsənsə, o barədə də çox danış ki, 
sözündə əsassız müddəalar olmasın, əsassız müddəaların bəhrəsi 
həmişə rüsvayçılıq olar. 
Əgər alimlikdə böyük dərəcəyə çatıb qazılıq rütbəsinə 
qalxa bilsən, çalış səbirli, təmkinli, diribaş, gözüaçıq, tədbirli, 
uzaqgörən, adamtanıyan siyasətbilən, din elmindən baxəbər, 
təriqət şaxələrindən başıçıxan, hər tayfanın xasiyyətinə bələd, 
hər məzhəbin mahiyyətinə vaqif, hər təbəqənin zövqündən 
xəbərdar adam olasan. Qazılığın bütün incəlikləri sənə mə'lum 
olmalıdır ki, bir məzlum sənə müraciət etsə və onun şahidi 
olmasa, lakin ona qarşı ədalətsizlik edilib, haqqı tapdalanmış 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
olsa, sən o yazığa kömək edə biləsən, hiylə işlədib, məharət 
göstərəsən və onun haqqını özünə qaytarmağı bacarasan. 
Hekayət. Təbəristanda140 bir kişi var idi, ona qazı əl-qüzat 
Əbul Əbbas Ruyani141 deyərdilər. Bu adam elmdə, helmdə, 
pəhrizkarlıqda, uzaqgörənlikdə, tədbir tökməkdə çox məşhur 
idi. Bir dəfə bir kişi onun məclisinə şikayətə gəlib, yüz dinarının 
başqa bir adam tərəfindən verilmədiyini iddia etdi. Qazı 
cavabdehdən soruşdu, o rədd etdi. Qazı müddəidən soruşdu: 
"Şahidin varmı?" Dedi: "Yoxumdur". Qazı dedi: "Onda 
cavabdehə and içdirəcəyəm". 
Müddəi zar-zar ağlayıb dedi: "Ey qazı, and içdirmə, 
yalandan içər, qorxusu yoxdur". Qazı dedi: "Mən şəriət 
qanununu poza bilmərəm, ya sənin şahidin olmalıdır, ya o and 
içməlidir". Müddəi qazının qabağında yerə yıxıldı, özünü 
torpağa sürtməyə başladı və dedi: "Amandır, belə etmə, mənim 
şahidim yoxdur" o yalandan and içəcək, mən məğmun 
olacağam, pulum batacaq, mənim işim üçün bir tədbir gör". 
Qazı həmin kişinin belə ah-zar edib, şivən qopardığını 
gördükdə doğruluğuna inandı. Sonra dedi: "A kişi, bu borc 
məsələsini əməlli-başlı danış görüm, bunun əsli necə olubdur". 
Müddəi dedi: "Ey qazı, çoxdan idi ki, bu kişi mənimlə dostluq 
edirdi. Birdən bir kənizə aşiq oldu. Kənizin qiyməti yüz əlli 
dinar idi. Bu kişinin isə heç nəyi yox idi. Məcnun kimi gecə-
gündüz ağlayır və ah-zar edirdi. Bir dəfə gəzməyə getmişdik, 
biz ikimiz çöldə tək idik, bir müddət oturub söhbət etdik. Bu 
kişi hey kənizdən danışır və zar-zar ağlayırdı. Onun halına 
ürəyim yandı, iyirmi illik dostum idi. Dedim: "Filankəs, sənin 
pulun yoxdur, mənim də onu alacaq qədər çox pulum yoxdur. 
Bir adam tapa bilərsənmi ki, sənin dadına çatsın? Mənim bütün 
var-yoxum yüz dinardır, uzun illər ərzində toplaya bilmişəm. 
Bunu sənə verirəm, qalanını özün bir yol ilə tap, kənizi alıb bir 
ay saxla, bir aydan sonra satıb mənim pulumu qaytar". Bu kişi 
mənim qarşımda yerə yıxılıb and içdi ki, heç bir ay da çəkməz, 
sonra xeyrinə-ziyanına satıb sənin pulunu qaytararam. 
Mən qızılları qurşağımdan açıb bu kişiyə verdim, bir mən 
idim, bir o idi, bir də Allah. İndi dörd ay keçir, nə qızılımı verir, 
nə kənizi satır". 
Qazı dedi: "Sən qızılı ona verən zaman harada 
oturmuşdunuz?" Dedi: "Bir ağacın altında". Qazı dedi: "İndi ki, 
sən ağacın altında olubsan, bəs nə üçün deyirsən şahidin 
yoxdur". Sonra cavabdehə dedi: "Sən burada mənim yanımda 
 ..…………………………………………….   قابوسنامه / 132
otur". Sonra müddəiyə dedi: "Ürəyini sıxma, ağacın altına get və 
ona de ki, qazı səni çağırır. Əvvəl iki rük'ət namaz qıl, bir neçə 
dəfə peyğəmbərə salavat çevir, sonra ona de ki, qazı deyir gəlib 
şahidlik etsin". 
Cavabdeh dodaqaltı gülümsədi, qazı gördü, lakin üstünü 
vurmadı, ürəyində qəzəbləndi, lakin hirsini uddu. 
Müddəi dedi: "Ey qazı, qorxuram o ağac mənim sözumlə 
gəlməyə". Qazı dedi: "Mənim bu möhürümü apar,ağaca de ki, 
bu qazının möhürüdür, deyir gəlsin, şahidlik etsin". 
Kişi qazının möhürünü alıb getdi. Cavabdeh orada qazının 
yanında oturdu qazı bu kişiyə əhəmiyyət verməyib başqa işlərlə 
məşğul olmağa başladı. İş arasında bir dəfə qazı üzünü kişiyə 
çevirib soruşdu: "A kişi, filankəs o ağaca çatmış olarmı?" Kişi 
dedi: "Yox, hələ çatmaz, ey qazı". Qazı yenə öz işi ilə məşğul 
olmağa başladı. 
O kişi möhürü aparıb ağaca nişan verdi və dedi: "Qazı səni 
çağırır". Bir az gözlədikdən sonra ağacdan heç bir cavab 
çıxmadığı üçün kor-peşman qayıdıb qazıya dedi: "Ey qazı, 
möhürü göstərdim, gəlmədi". 
Qazı dedi: "Səhv edirsən, ağac gəldi, şahidlik edib getdi". 
Sonra üzünü cavabdehə çevirib dedi: "Bu kişinin pulunu ver!" 
Kişi dedi: "Mən burada oturduğum müddətdə heç bir ağac gəlib 
burada şahidlik etməyibdir". Qazı dedi: "Doğrudur, heç bir ağac 
gəlib şahidlik etməmişdir, lakin əgər sən o ağac altında bundan 
qızıl almayıbsansa, bəs mən səndən soruşanda ki, bu kişi ağaca 
çatıb, ya yox, sən nə üçün dedin: "hələ yox", yə'ni buradan ora 
qədər uzaqdır. Qızıl almayıbsansa, haradan bildin ki, o hələ ora 
çatmayıb? Sən ondan qızıl almamış olsaydın, mənə deyərdin: 
"Nə ağac, mən ağac-zad tanımıram və bilmirəm ki, o hara 
getmişdir". 
Qazı kişini məcbur etdi, qızılı alıb yiyəsinə verdi. 
Deməli, bütün hökmləri kitabdan çıxarmazlar, gərək 
özündən də axtarıb bir şey tapasan. 
Bir də gərək evdə çox təvazö'kar olasan, məhkəmə 
məclisində isə nə qədər heybətli oturub qaş-qabağını töksən 
gülməyib az danışsan o qədər əzəmətli və həşəmətli görünərsən. 
Vüqar və təmkinlə hərəkət et, söz eşidib hökm verməkdən qanın 
qaralmasın, özündən çıxma, səbirli ol, çətin məsələ rast gəldikdə 
tək öz rə'yinlə kifayətlənmə, başqa müftilərlə də məsləhətləş. 
Həmişə fikrin aydın olsun, dediyim kimi, şəriət məsələlərindəki 
təcrübədən də istifadə et, çünki şəriətdə qazının rə'yi də qanun 
hökmündədir. Bir çox məsələləri şəriətlə həll etmək çətin 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
olduqda, qazı onu asanlıqla yoluna salar. Qazı müctəhid olsa, 
daha yaxşıdır. Qazı zahid, pəhrizkar, dindar və müctəhid 
olmalıdır və bir neçə halda fitva verməməlidir: birinci ac 
olduqda, ikinci susuz olduqda, üçüncü hamamdan çıxdıqda, 
dördüncüsü qanı qaraldıqda, beşincisi dünya işləri haqqında 
fikirli olduqda. 
Qazının diribaş və çəld vəkilləri olmalıdır ki, hökm çıxarıb 
fitva verərkən, müttəhimlər qazıya cürbəcür sərgüzəştlər 
danışıb, ona nağıl və əhvalat söyləməsinlər və beləliklə, havayı 
yerə onun vaxtını almasınlar. Qazının borcu hökm çıxarmaqdır, 
istintaq deyildir. Bir çox istintaqlar var ki, onu aparmamaq 
aparmaqdan yaxşıdır. 
Qazının nitqi qısa olmalı, o tezliklə şahidləri dindirib anda 
keçməlidir. 
Adamların dövlətli və sırtıq olduğunu gördükdə, işi boş 
tutmayıb, yə'ni qorxmayıb bütün təcrübələrdən, tədbir və 
fəndlərdən istifadə etmək lazımdır. Həmişə qazının yanında 
ədalətli və xeyirxah məşvərətçiləri olmalıdır. Qazı çıxardığı 
hökmləri geri götürməməli, verdiyi əmrləri qüvvədə saxlamalı 
və onları dəyişdirməməlidir. 
Zəruriyyət olmadan öz əli ilə heç bir qəbz, qəbalə və tə'liqə 
yazmamalıdır. Öz imzasının qədrini, öz sözünün hörmətini 
saxlamalı və yalnız öz qolu olan yerə möhür vurmalıdır. Qazının 
ən böyük hünəri onun elmi gözəl bilib, helmi yaxşı 
mənimsəməsidir. Əgər bu sənətlə məşğul olmasan, ya 
müvəffəqiyyət qazanmasan və orduda qulluq etməyi özünə peşə 
seçməsən, heç olmazsa ticarətə meyl göstər, bəlkə bu yolla bir 
şey ələ gətirəsən, çünki ticarətlə qazanılan hər şey halal hesab 
edilər və hamı tərəfindən bəyənilər. Kömək isə Allahdandır. 
 
 
 
 
 
 
 
 
 
 
 
 
 
 ..…………………………………………….   قابوسنامه / 134
 
Otuz ikinci fəsil  
TİCARƏT HAQQINDA 
Ey oğul, bil və agah ol ki, tacirlik əsl mə'nada sənət hesab 
edilə bilməsə də, diqqətlə baxıldıqda orada da hər peşədə olan 
bir qayda-qanun görmək olar. Başı çıxan adamlar deyiblər ki, 
ticarətin əsasını nadanlıq, törəməsini isə ağıl təşkil edir. Necə ki, 
deyiblər: "Axmaqlar olmasaydı, ağıllılar məhv olardı", yə'ni 
ağılsızlar olmasaydı dünya dağılardı. Bu sözləri deməkdən 
məqsədim odur biləsən ki, artıq tamahlıq üzündən Şərqdən 
Qərbə gedən, dağlar aşan, dənizlər keçən, canını və malını 
təhlükəyə atan, oğru və quldurlardan, vəhşi və yırtıcı 
heyvanlardan, yolkəsənlərdən, karvançapanlardan ehtiyat 
etməyib Şərqin ne'mətlərini Qərb adamlarına çatdıran, Qərbin 
mallarını Şərq adamlarına çatdıran və beləliklə dünyanın 
abadlığına səbəb olan bir kəs varsa, o da sövdəgərdir. Belə 
qorxulu işlərə yalnız o adam razı ola bilər ki, onun ağıl gözü 
tutulmuş olsun. 
Sövdəgərlik iki cürdür, hər ikisi də təhlükəlidir: biri 
sələmlədir, biri səfərlə. Sələmlə ona deyərlər ki, adamlar bir 
yerdə qalıb, baha satmaq ümidi ilə satılmayan şeyləri alıb 
saxlarlar, burada təhlükə mal üçün olar. Ürəkli və uzaqgörən 
olmaq lazımdır ki, cür'ət edib qazanc ümidi ila satılmayan 
şeyləri alasan. Səfərə çıxanın isə kim olduğunu demişəm. Hər 
iki halda sövdəgər qoçaq və qorxmaz olmalıdır. Lakin 
qorxmazlıqla bərabər, həm də ürəyi təmiz və əlidüz olmalıdır, 
öz xeyri üçün xalqın ziyanını istəməməli, öz qazancı xatirinə 
camaatın zərərini arzu etməməlidir. Müamiləni142 özündən 
aşağılarla etməli, özündən böyüklə etdikdə, onun düz, dəyanətli, 
e'tibarlı, insaflı mürüvvətli olmasına fikir verməlidir. O, adam 
aldadanlardan özünü qorumaqla, maldan başı çıxmayan adamla 
alver etməməlidir ki, qapı döyülməkdən arxayın olsun. Yoxsul 
və axmaq adamlarla sövdəsi olmamalıdır, olsa tamah əlini 
üzməlidir ki, dostluq pozulmasın. Balaca ziyan və qazanc 
üstündə o qədər dostluqlar pozulub ki... 
 Artıqtamahlıq üzündən nisyə alver etməməlidir, bə'zən 
"çox" dalınca qaçarsan, "az" əldə edərsən, xırda səhv 
buraxarsan, böyük zərər çəkərsən, necə ki, mən deyirəm: 
Rübai 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Dedim getsəm onun yanından əgər,  
Bəlkə ürək sakit oldu bir qədər,  
Ordan qaçdım, qaçdı yuxum, iştaham  
Xırda səhvdən doğurmuş böyük zərər! 
Qənimətdən yemək mümkün olduqca, qazancdan yemə, 
qazancdan yemək mümkün olduqca, mayadan yemə. 
Sövdəgərin ən böyük zərəri mayadan yeməkdir. Ən qazanclı 
mal odur ki, onu xalvarla, batmanla alıb, misqalla, dirhəmlə 
satasan. Ən zərərli mal bunun əksini bil. qazanc ümidi ilə taxıl 
almaqdan vaz keç, taxıl satanlar həmişə bədniyyət və bədtiynət 
olarlar. Ən böyük düzlük odur ki, alverdə yalan danışmayasan. 
Ticarətdə yalan danışmaq nə kafirə yarayar, nə müsəlmana. Mən 
bu barədə aşağıdakı şe'rdə deyirəm: 
R ü b a i 
Eşq odu qəlbimə yanğınlar salan,  
Naz oxu sinəmi nişanə alan!  
Eşqini almışam qan bahasına,  
Alverdə, bilirsən, deməzlər yalan! 
Beh almamış heç bir şeyi əldən verməməlidir. Ticarətdə 
utanmaq olmaz. Zirək adamlar demişlər: 
"Utanmaq ruzini azaldar". Baha satmaqdan qorxmamalıdır, 
lakin insafsızlığa da yol verməməlidir. Bu sənətdən başı 
çıxanlar demişlər: "Ticarətin əsası qazanc və insafdır". Qazanc 
dövlət artırar, insaf şöhrət. Bu barədə mən bir hekayət də 
eşitmişəm. 
H e k a y ə t. Eşitmişəm bir sövdəgər bir behsaxlayan 
dükanın qarşısında min dinarlıq alver edir. Alver qurtardıqdan 
sonra sövdəgərlə behsaxlayan dükandar arasında xırda pul 
üstündə mübahisə başlayır. Behsaxlayan deyir: "Sənə bir dinar 
da verəcəyəm". Sövdəgər deyir: "Yox, bir dinar qızıl, bir də qara 
pul". Səhərdən günortaya qədər qara pul üstündə cənə döyürlər, 
sövdəgər qışqırır, bağırır, hay-küy salır, öz sözündən dönmür ki, 
dönmür. Nəhayət, behçi yorulub bir qızıl dinarla həmin qara 
pulu sövdəgərə verir. Sövdəgər pulu alıb yola düzəlir. Bu 
hadisənin şahidi olmuş adamlar sövdəgəri məzəmmət etməyə 
başlayırlar. Bu zaman behçinin şagirdi sövdəgərin dalınca gedib 
ondan şagirdanəlik143 istəyir. Sövdəgər qızıl dinarla hamin qara 
pulu ona verir, uşaq geri qayıdır. Behçi uşağa deyir: "Ay 
haramzadə, sən gördün ki, bu adam səhərdən günortaya qədər 
camaatdan utanmayıb bir qara pul üstündə nə oyun çıxardı, 
ümid edirdin ki, sənə bir şey verəcək?" Uşaq qızılı ustasına 
göstərir, usta təəccüb edir və öz-özünə deyir: "Xudaya 
 ..…………………………………………….   قابوسنامه / 136
xudavənda, bu nə işdir, bu uşaq gözəl deyil, özü də çox kiçikdir, 
onun haqqında bədgüman olmağına dəyməz, bəs, bu xəsislikdə 
adam bu qədər böyük bir əliaçıqlığı nə üçün etmişdir?" 
Behçi sövdəgərin dalınca gedib deyir: "A kişi, mən sənə 
təəccüb edirəm. Sən bütün günü camaat içində hamin pul 
üstündə mənə baş ağrısı verdin, incitdin, sonra hamısını da 
mənim şagirdimə bağışladın. O xəsislik nə üçün idi, bu 
əliaçıqlıq nə deməkdir?-" Sövdəgər deyir: "Ey xacə, mənə 
təəccüb etmə, mən sövdəgər babayam, sövdəgərliyin şərti isə 
budur ki, ticarətdə bir dirhəm aldanmış olsan, ömrünün yarısını 
aldanmış kimi olarsan, eləcə də səxavətdə xəsislik etsən, özünün 
nanəcibliyini sübut etmiş olarsan, ona görə mən nə ömrüm boyu 
aldanmağı istəyirəm, nə nanəcib olmağı". 
Mayası az olan sövdəgər şərikli ticarətdən qaçmalıdır. 
Şərikli alver etməli olsa, insaflı, dövlətli və abırlı adamla 
etməlidir ki, vərşikəst çıxdıqda ədalətsizlik etməsin. Bir də elə 
mal almamalıdır ki, saxlanması böyük xərc tələb etsin, sınan və 
ya çürüyən olsun. Baxtını yoxlamaq xatirinə mayasını 
xərcləməməlidir, yalnız o halda belə etmək olar ki, zərər baş 
verərsə, mayanın yarısından çoxunun qalacağına əmin olsun. 
Kim səndən başqa yerə məktub aparmağı xahiş etsə, əvvəl 
o məktubu oxu, sonra sahibinə çatdır. Başı bağlı məktublardan 
çox bəlalar baş vermişdir. Bilmək omaz ki, iş necə olacaqdır! 
Lakin ehtiyacı olan adamların məktubunu aparmaqdan ehtiyat 
etmə. Hər şəhərə çatanda pis hadisələri danışma, ölüm xəbərini 
vermə, lakin muştuluq çatdırmaqda da ehmallıq göstərmə. 
Yoldaşsız səfərə çıxma, e'tibarlı yoldaş tap. Karvanda 
adamların sıx olduğu yerdə ol, malını da adamların çox olduğu 
yerdə qoy. Silahlı adamlar arasında getmə, çünki yolkəsənlər 
birinci növbədə silahlılara basqın edərlər. Piyada atlıya 
qoşulmamalı, düzlüyünə əmin olmadığı özgə adamdan yol 
soruşmamalıdır. Çox nanəcib adamlar var ki, yolu yanlış 
göstərər, sonra özləri dalınca düşər və malını tutub əlindən 
alarlar. Yolda biri rast gəlsə, ona gülərüzlə salam ver, özünü 
yazıq və yorğun göstərmə. 
Rəsədbanlara144 xəyanət etmə, lakin şirin dil töküb onları 
yumşaltmağı da unutma. Hazırlığın olmayınca yola çıxma, yol 
rahat və abad olsa da, yayda qış paltarı götürmədən səfərə 
getmə. Çarvadarlarla145 yaxşı dolan, nabələd yerdə qalmalı 
olsan, e'tibarlı sığınacaq tap. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Üç cür adamla durub oturmaq olar: cavanmərd və şücaətli, 
imkanlı və dövlətli, insaflı və mürüvvətli. İstiyə, soyuğa, aclığa, 
susuzluğa davamlı olmağa çalış. Rahat həyata öyrənməkdə 
ifrata varma ki, zərurət üzündən çətinlik baş versə, asan keçirə 
biləsən. Bacardığın işlərin hamısını özün gör, başqalarına e'tibar 
etmə, çünki dünya malı adamı tez aldadar. Alıb satmaqda 
diribaş ol, düz danış, və'dini yerinə yetir. Çox alıb çox satmağı 
bacar. Mümkün olduqca nisyə alver etmə, etməli olsan, bir neçə 
cür adamla etmə: malı az olanla, alverə təzə başlayanla, alimlə, 
ələvi ilə, uşaqla, qazının yaxın vəkilləri ilə, şəhər müftiləri ilə, 
dövlət xidmətçiləri ilə. Heç vaxt bu qəbildən olan adamlarla 
alverin olmasın. Bu cür adamlarla alveri olan axırda zərər görüb 
peşmanlıq çəkməkdən yaxasını qurtara bilməz. 
Görməmiş adama heç bir şeyi e'tibar etmə, sınaqdan 
çıxarılmamış adama inanma, imtahandan çıxmışı isə hər 
addımbaşı yoxlama, sınaqdan çıxmışı çıxmamışla əvəz etmə, 
uzun vaxt lazımdır ki, e'tibarlı bir adam ələ gətirəsən. Məsəl var 
deyərlər: "Sınaqdan çıxarılmış div sınanmamış adamdan 
yaxşıdır". Adamı əvvəl başqa adamla imtahan et, sonra özün 
sına. Sənə layiq olmayan adam başqasına da layiq olmaya bilər. 
Lakin yoxlayanda həmişə işə görə yoxla, sözə görə yox. Nəqd 
sərçə nisyə tovuzdan yaxşıdır. Quru səfərində ona yarım, dəniz 
səfərində isə ona on bir qazancın olsa, yenə dəniz səfərinə 
çıxma, çünki dəniz səfərinin qazancı topuqdan olar, zərəri 
xirtdəkdən. Az qazanc xatirinə böyük sərmayəni bada vermək 
olmaz. Quruda bir bədbəxtlik üz versə, mal gedər, gan qalar, 
dənizdə isə hər ikisinin qorxusu vardır. Malın əvəzini tapmaq 
olar, canın isə yox. Dəniz işini padşahlıq işinə bənzədiblər, 
birdən gəlib birdən gedər. Lakin dövlətin varsa, maraqlı şeylər 
görmək məqsədi ilə bir dəfə gəmiyə minməyinə dəyər. 
Peyğəmbər s. və s. demişdir: "Bir dəfə dəniz səfərinə çıxın 
və böyük Allahın necə xariqələr yaratdığına tamaşa edin". 
Alverdə çənə vurmaqdan qorxma, lakin malı da əldən 
çıxartma. 
Öz işini bütünlüklə başqalarının ixtiyarına vermə. 
Deyiblər: "Başqalarının əli ilə yalnız ilan tutmaq yaxşı olar". 
Həmişə gəlir və çıxarının hesabını saxla, imza verib heç bir şeyi 
öz öhdənə götürmə ki, istədiyin vaxt boyun qaçıra biləsən. 
Təsərrüfat işlərini yaxşı öyrən ki, səhv və nöqsanlara yol 
verməyəsən. Nökərlərinə və yaxın adamlarına hər şeyi hesabla 
ver, onlardan da hesab tələb et, həmişə gözün üstlərində olsun 
ki, qazanc və zərərlərindən xəbər tuta biləsən. Xain adamlardan 
 ..…………………………………………….   قابوسنامه / 138
qaç, özün də başqalarına xəyanət etmə. Kim xalqa xəyanət etsə 
və elə bilsə ki, başqalarına xəyanət etmişdir, səhv edir, xəyanəti 
o, özünə etmiş olar. 
H e k a y ə t. Qoyun saxlayan bir kişinin böyük qoyun 
sürüsü və çox düz, əməli saleh bir çobanı var idi. Qoyunlar 
gündə nə qədər süd verirdilərsə, azına-çoxuna artığına-əksiyinə 
baxmadan çoban hamısını ağasının yanına aparardı. Ağası isə 
həmin südə su qatıb çobana qaytarar və deyərdi: "Apar sat!" 
Çoban həmin kişiyə öyüd verib nəsihət edər və deyərdi: "Ey 
xacə, müsəlmanlara xəyanət etmə, xalqa xəyanət edənin axırı 
yaxşı olmaz". Kişi çobanın sözünə baxmayıb südə su 
qatmağında davam edərdi. 
Bir dəfə çoban təsadüfən qoyunları suyu qurumuş bir 
dərədə yatırdıb, özü bir təpənin başına dırmaşdı və orada 
yuxuladı. Bahar fəsli idi, birdən dağlarda gurşad yarışlar 
başladı, sel axıb dərəni doldurdu və bütün qoyunları boğub 
öldürdü. 
B e y t 
Sanki o su toplandı dama-dama göl doğdu,  
Birdən daşdı sel kimi bütün sürünü boğdu. 
Çoban şəhərə gəlib qoyun sahibinin yanına südsüz getdi. 
Kişi soruşdu: "Nə üçün süd gətirməyibsən?" Çoban dedi: "Ey 
xacə, sənə dedim, südə su qatma, xəyanət olar sözümə 
baxmadın. İndi camaata süd əvəzinə satdığın o sular bir yerə 
toplanıb hücuma keçdilər və sənin bütün qoyunlarını apardılar". 
Bacardıqca çalış xəyanətdən qaç, kim bir dəfə xəyanət etsə, 
artıq heç kəs ona inanmaz. Düzlüyü özünə peşə et. Ən böyük 
məharət düzlükdür. 
Ticarətdə və sövdəgərlikdə xoşrəftar ol. Heç kəsə və'də 
vermə, verdikdə və'dəxilaf çıxma. Şeyin mayasının neçə 
olduğunu demə, deyərsənsə düzünü de ki, Allah da mayana 
bərəkət versin.  Ticarətdə qəbz verib almaqda ayıq ol, qəbz 
yazmalı olsan, haqqını almayınca  onu əldən vermə. Hara getsən 
orada özünə bir tanış tap. 
Sövdəgərlik etsən və əvvəllər heç vaxt görmədiyin bir 
şəhərə getməli olsan, özun haqqında mö'təbər bir adamın 
xasiyyətnaməsi ilə get, bəlkə işə yaradı, lazım olmasa da ziyanı 
yoxdur. Bilmək olmaz ki, orada işlər necə cərəyan edəcəkdir. 
Adamlarla yola getməyə çalış. Yolagetməyən, nadan, axmaq, 
tənbəl, namaz qılmayan, hörmət qanmayan adamla səfərə 
çıxma. Deyiblər: "Əvvəl yoldaş, sonra yol". 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Sənə e'tibar edən adamların ümidini puça çıxarma, şeyləri 
görməmiş alma. Satmaq istədiyin şeylərin əvvəl qiymətini 
öyrən. Şərt-peymanla satma ki, məhkəməyə düşməkdən və dedi-
qodudan xilas olasan. 
Ev saxlamaq yolunu yaxşı öyrən. Ən böyük ticarət, evi və 
onun avadanlığını saxlamaqdır. Təsərrüfat işlərini pərakəndə 
halda aparmamalısan. Evə nə lazımsa, ildə bir dəfə bolluq vaxtı 
hamısını birdən almalısan, özü də bir ildə sərf edə biləcəyindən 
iki dəfə çox al. Sonra qiymət öyrən, qiymət qalxdıqda, şeylərin 
hərəsindən yarısını sat. Beləliklə, həmin ili havayı dolanmış 
olarsan. Burada nə günah var, nə bədnamlıq və heç kəs səni bu 
işdə xəsis hesab etməz, çünki bu ev dolandırmaq yollarından 
biridir. Öz təsərrufat işlərində kəsir görəndə, gəliri artırmaq 
haqqında tədbir tök, kəsiri aralıqdan qaldır. Gəliri artırmaq 
haqqında bir çarə tapa bilməsən, xərcini azalt. Elə bu da gəliri 
artırmaq kimi bir şeydir. Ticarəti bəyənməsən və elmdə şöhrət 
qazanmaq fikrinə düşsən, din elmi nəzərə alınmasa, tibb 
elmindən ən faydalı və ən şərəfli elm yoxdur. Peyğəmbər s. və s. 
deyibdir: "Elm ikidir: din elmi, bədən elmi". 
 
 
Otuz üçüncü fəsil 
TİBB ELMİ QAYDALARI HAQQINDA 
Ey oğul, bil, təbib olsan, gərək tibb elminin əsaslarını, həm 
nəzəri, həm əməli cəhətdən yaxşı biləsən. Bil ki, bədəndə hər nə 
varsa ya təbiidir, ya qeyri-təbii. Təbii olanlar üç növdur: bir növ 
odur ki,bədənin möhkəmliyini və davamlılığını saxlayır; ikinci 
növ isə bədənin möhkəm və davamlılığını saxlayana tabe 
olanlardır; üçüncü odur ki, bədəni bir haldan başqa hala keçirir. 
Qeyri-təbii olanlar ya bilavasitə, ya dolayısilə zərər yetirənlər və 
ya özləri zərərli olanlardır. İnsanın bədəninin möhkəmliyini və 
davamlılığını mühafizə edən ya maddədir, ya surət. Maddə 
olanlar ya uzaqdır, məsələn, ünsürlər kimi, onların sayı dörddür: 
hava, od, torpaq və su; ya ünsürlərə nisbətən daha yaxındır, 
məsələn, məzac146 kimi, onların sayı doqquzdur: biri mülayim, 
səkkizi isə qeyri-mülayim: bunların da dördü sadədir, dördü 
mürəkkəb; ya məzaca nisbətan daha yaxındır, məsələn, tərkib147 
kimi; onların da sayı dörddür: bəlğəm, səfra, öd, qan; ya 
 ..…………………………………………….   قابوسنامه / 140
tərkibdən daha yaxındır, məsələn, üzvlər kimi; onların sayı 
bə'zilərinin fikrinə görə dörd, bə'zilərininkinə görə isə ikidir. Bu 
dediyim sözlərin mə'nası budur ki, bədən üzvləri tərkibdən, 
tərkiblər məzacdan, məzac isə ünsürlərdən əmələ gəlmişdir, 
ünsürlər isə ən uzaq maddələrdir. 
Surət cinsindən olanlar üçdür: nəfsani, heyvani və təbii. 
Nəfsani qüvvət və hissdən ibarətdir. Hiss beş növdür: 
görmə, dad, eşitmə, qoxu, toxunma. Qüvvət və hərəkət, 
hərəkətin sayı və növü bədənin hərəkət üzvlərinin say və 
növünə bərabərdir. Qüvvətdən ibarət olan üçdür: təxəyyül, 
təfəkkür və zikr. Heyvanilər ikidir: aktiv və passiv (genetik və 
potensial). Təbii üç növdür: istehsal edənlər, nizama salanlar və 
yeyənlər. 
Fəaliyyətlər qüvvələrin sayına mütabiqdir: nəfsani, 
heyvani, təbii. Ruh qüvvələrə xidmət etdiyindən fəaliyyətlərinin 
sayı qüvvələrin sayına tam bərabər olar. 
Bədənin möhkəmliyini və davamlılığını saxlayanlara tabe 
olanlar, məsələn, soyuqluğa148 tabe olan köklük məzacdır. 
İstiliyə149 tabe olan arıqlıq məzacdır, yanağın qırmızılığı kimi 
ki, qana tabedir, ya sarılıq kimi ki, səfraya tabedir, nəbzin 
vurması kimi ki, heyvani aktiv qüvvəyə tabedir, qəzəb kimi ki, 
passiv heyvani qüvvəyə tabedir, şücaət kimi ki, mülayim 
heyvani qüvvəyə tabedir, həya kimi ki, mülayim şəhvani 
qüvvəyə tabedir, hikmət kimi ki, mülayim nitq nəfsinə tabedir, 
xüsusiyyət və keyfiyyət kimi ki, maddə və ya surətə tabedir. 
Bədəni bir haldan başqa hala keçirən vasitələrə zəruri 
səbəblər deyilir. Onlar altı növdür: birincisi hava, ikincisi 
yemək, üçüncüsü hərəkət və sakitlik, dördüncüsü yuxu və 
ayıqlıq, beşincisi geniş və dar təbiətlilik, altıncısı hadisələr, 
məsələn, qəm, qəzəb və s. Bunlara ona görə zəruri deyirlər ki, 
insanlar onlarsız keçinə bilmir. Onların hərəsinin insan bədəninə 
öz xüsusi və tam tə'siri vardır. Bunlardan biri müvazinətdə olsa, 
onların hamısının adamlar tərəfindən işlədilməsi düz və 
müvazinətdə olar, əksinə bunlardan bə'ziləri öz müvazinətini 
itirsə və ya insanlar tərəfindən düz istifadə edilməsə, ifratlıq 
üzündən xəstəlik və nasazlıq əmələ gələr. Təbiətdən xaric 
olanlar da üç qisimdir: 1) xəstəlik, 2) əlamətləri, 3) nəticələri. 
Xəstəlik də üç növdür: oxşayan üzvlərin xəstəliyi, oxşamayan 
üzvlərin xəstəliyi, bağların xəstəliyi. Oxşar üzvlərin xəstəliyi ya 
isti xəstəliyi olar, bu beş qisimdir, ya soyuq xəstəliyi olar, bu 
səkkiz qisimdir, ya rütubət xəstəliyi olar, ya quru. Bunların 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
hərəsi dörd qisimdir. Oxşamayan üzvlərin xəstəliyinin səbəbi ya 
anadangəlmə olar, ya kəmiyyətcə olar, ya vəziyyətcə, ya sayca. 
Xilqətdən olan xəstəliklər ya şiş olar, ya batıq. 
Bu da yeddi cürdür, ya bərk olar, bu da iki cürdür; ya 
yumşaq, bu da iki cürdür. Miqdara görə xəstəliklər üç cür, 
vəziyyətə və saya görə isə hərəsi iki cürdür. Bağlar dörd cürdür, 
xəstəlikləri isə üç cürdür:oxşar üzvlərin xəstəliyi, oxşamaz 
üzvlərin və bağların xəstəliyi. Buna ümumi-müştərək xəstəliklər 
deyilir, çünki o həm oxşar üzvlərə, həm də oxşamaz üzvlərə aid 
olur. 
Oxşar üzvlərin xəstəliyi səkkiz cürdür, dördü sadə: isti, 
soyuq, yaş. quru; dördü mürəkkəb: isti-yaş, isti-quru, soyuq-yaş, 
soyuq---quru. Oxşamaz üzvlərin də xəstəliyi dörd cürdür: 
xilqətdən olanlar, miqdara görə, vəziyyətə görə, saya görə. 
Xilqətdən olan xəstəliklər dörddur: şişə görə, batıqlığa görə, 
bərkliyə və boşluğa görə. Miqdara görə xəstəliklər iki cürdür: 
artmaq yolu ilə əmələ gələnlər, əksilmək yolu ilə əmələ 
gələnlər. Vəziyyətə görə xəstəliklər iki cürdür: ya üzv öz olduğu 
yerdən oynayır, ya başqası ilə bitişməklə fəsad törədir. Saya 
görə də xəstəliklər iki cürdür: ya çoxalmaqla əmələ gələr, ya 
azalmaqla. 
Barda (rabitədə) olan xəstəliklər ya oxşar üzvlərdə olar ya 
oxşamaz üzvlərdə, ya da hər ikisində. Əlamətlər-ya özünü 
hərəkətdə göstərər, ya vəziyyətdə göstərər, ya ifrazatda. 
Hərəkətdə göstərənlər üç cürdür, vəziyyətdə göstərənlər dörd 
cürdür, ifrazatda göstərənlər üç cür. 
Bilməlisən ki, elm iki qisimdir: nəzəri və əməli. Nəzəri 
mən dediklərim idi. Yaxşı pis, sənə dediyim bu nəzəri cəhətin 
haradan oxumaq mümkün olduğunu da indi deyirəm, biləsən ki, 
bunların hərəsinin şərhi və incəlikləri nədən ibarətdir. 
Mənim dediyim bu nəzəriyyələri Calinus150 əsasən özünün 
"On altı traktat"151 kitabında, bə'zilərini isə başqa əsərlərində 
geniş izah edir. Ünsürlər nəzəriyyəsinə gəldikdə isə, bu barədə 
həkimə lazım olacaq qədər mə'lumatı "On altı traktat" kitabında 
olan "Ünsürlər" fəslindən, məzaclar haqqında olan nəzəriyyəni 
"Məzaclar" fəslindən, tərkiblər nəzəriyyəsini hamin məcmuədə 
olan "Təbii qüvvələr" kitabının ikinci məqaləsindən, oxşar 
üzvlər bəhsini "Kiçik anatomiya" kitabından, oxşamaz üzvlər 
haqqında "Böyük anatomiya" kitabından, təbii qüvvələr 
nəzəriyyəsini "Təbii qüvvələr" kitabından, heyvani qüvvələr 
nəzəriyyəsini "Ən-Nəbz" kitabından öyrən. Bunların hamısı "On 
 ..…………………………………………….   قابوسنامه / 142
altı traktat" məcmuəsindədir. Nəfsani qüvvələr nəzəriyyəsini 
"Bokrat (Hippokrat)152 və Əflatunun rə'yləri"153 kitabından 
öyrən, bu da Calinusun əsəridir, lakin "On altı traktat" 
məcmuəsinə daxil deyildir.  
Əgər bu kitabı daha dərindən öyrənib öz bilik səviyyəni 
artırmaq istəyirrənsə, ünsürlər və məzaclar haqqında "Əlkun əl-
fəsad"154, "Əs-Səma-ül-aləm"155 kitablarını oxu, qüvvələr və 
hərəkətlər haqqında "Ən-Nəfs156 və "Əl-hiss-ul-Məhsus"157 
kitablarını oxu, üzvlər haqqında "Əl-heyvanat"158 kitabından, 
xəstəliklərin növünü "On altı traktat" məcmuəsində olan "Əl-
iləlü əl-Ə'raz" kitabının birinci məqaləsindən öyrən. Əlamətlərin 
səbəbləri haqqında həmin məcmuənin üçüncü məqaləsini, 
xəstəliklərin səbəbləri haqqında yenə də dediyim həmin 
məcmuənin dördüncü, beşinci və altıncı məqalələrindən oxu. 
H a ş i y ə. Nəzəriyyədən danışdığım üçün sözün 
uzanmasına baxməyaraq, gərək bir az da əməliyyədən danışam, 
çünki nəzəriyyə və əməliyyə cisimlə ruh kimi bir yerdə olarlar, 
cisim ruhsuz, ruh da cisimsiz kamil olmaz. 
Müalicəyə başlarkən, qocaların və cavanların yeməklərinə 
fikir ver, baxanlarına diqqət yetir. 
Xəstələrin müalicəsi iki cürdür: Hər şeydən əvvəl həkim 
xəstənin qüvvəsini, xəstəliyin növünü, səbəbini xəstənin 
məzacını, yaşını sənətini, şəxsiyyətini, təbiətini. Yaşadığı yeri, 
bədəninin vəziyyətini bilməyincə müalicəyə başlamamalıdır. 
H a ş i y ə. Sidik, nəbz, xarici görünüş, zərərsiz və zərərli 
əlamətlər, səpkilərin növü, ləkələr, daxildə ola biləcək 
xəstəliklər, onlardakı ağrı və böhranların, hərarət və 
qızdırmaların növünü bilməli, nə kimi tədbirlərin olduğunu 
öyrənməli, dava-dərman düzəltməkdə, onların tərkibini tə'yin 
etməkdə mahir olmalı və bunları hər müalicə qanununa görə 
mütəxəssislərin tapdıqları nüsxələr əsasında hazırlamalıdır. 
 Onların hərəsi haqqında harada oxumaq mümkün 
olduğunu deyirəm ki, sənə mə'lum olsun və ehtiyac olduqda 
tapa biləsən, hifzi-səhhət haqqında "On altı traktat" 
məcmuəsindəki "Tədbir-Əsihha" fəslindən oxumaq lazımdır, 
xəstələrin müalicəsi, müalicə qanunları haqqında "On altı" 
məcmuəsindən oxu, zərərsiz və zərərli əlamətlər haqqında 
"Təqəddəmətül-mərifə" və Bokratın "Fəsillər"indən oxumalı, 
nəbz nəzəriyyəsini "Böyük nəbz və "Kiçik nəbz" kitablarından, 
sidik haqqında yenə də "On altı"da olan "Əl-Böhran" fəslindən 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
və Calinusun "On altı"sına daxil olmamış başqa əsərlərindən 
öyrənmək lazımdır. 
Daxili xəstəliklərin əlamətləri haqqında "On altı"da olan 
"Əsan əkməh" fəslindən, böhranlar nəzəriyyəsi haqqında yenə 
də "On altı"da olan "Əl-Böhran" fəslindən, böhran müddətini 
yenə də "On altı-da olan "Əyyam-ül-böhran", qızdırma bəhsini 
"On altı"da olan "Əl-hümməyat" fəslindən, ağır xəstəliklər 
müalicəsini Bokratın əsərlərindən olan "Maüş-şə'ir" kitabından, 
daxili xəstəlikləri "Hilətül-bər" kitabından, dərman hazırlamağı 
isə Calinusun "Dərmanların tərkibi" kitabından öyrənmək 
lazımdır. 
Müalicə edən gərək çoxlu təcrübə etsin, lakin təcrübələrini 
məşhur və böyük adamlar üzərində aparmamalıdır. 
Xəstəxanalarda işləməli və çoxlu xəstə görməli, çoxlu müalicə 
etməlidir ki, nadir xəstəliklər rast gələndə çətinlik çəkməsin, 
üzvlərdə baş verən nasazlıqlar ondan gizli qalmasın, kitabda 
oxuduğu şeyləri gözü ilə görmüş olsun və müalicə vaxtı aciz 
qalmasın. Bokratın "Vəsiyyətləri"ni oxumalıdır ki, xəstələrin 
müalicəsində vicdanlı olub, düzlük göstərməyi bacara bilsin. 
Həmişə özünü və paltarını təmiz saxlamalı, xoş qoxulu 
ətirlər vurmalıdır. Xəstələrə baxarkən üzügülər, mehriban 
olmalı, xoş sözlər deyib xəstənin könlünü almalı, ona ürək-dirək 
verməlidir. Həkimin ürək-dirəyi xəstənin fitri hərarətini artırar, 
ona qüvvət verər. 
H a ş i y ə. Xəstəni yatmış bilsən, çağıranda cavab versə 
lakin səni tanımasa, gözünü açmaq istədikdə, gözü qapansa, pis 
əlamətdir. Huşunu itirmiş adam çapalasa, yerini islatsa-pis 
əlamətdir. Huşunu itirmiş adam hey qışqırıb əllərini və 
barmaqlarını tutub sıxsa bu da pis əlamətdir. Xəstənin gözünün 
ağı adi haldan daha ağ, ya qarası daha qara olsa, dilini ağzında 
dolandırsa, ağır nəfəs alsa-pis əlamətdir. Böyuk paxıllıqdan və 
ya kədərdən xəstələnsə, ya təngnəfəslik əmələ gəlsə-pis 
əlamətdir. Xəstə ara vermədən qırmızı, sarı, qara, ağ qussa ya 
qusmağı dayanmasa, bu da qorxuludur. 
Əgər xəstə çox arıqlayıbsa və öskürürsə, onun 
bəlğəmindən bir az köhnə bir parça üstə götürüb qurut, sonra 
həmin parçanı yu, yeri qalsa-pis əlamətdir. Bu dediyim xəstələri 
müalicə etmə. Bu əlamətlərin onlarda olduğu müddətdə 
müalicənin xeyri olmaz. 
Əgər xəstə üstünə getsən, bu əlamətlərin heç biri olmasa, 
sağalmaq ümidi daha çox olar. 
 ..…………………………………………….   قابوسنامه / 144
H a ş i y ə. Sonra nəbzini tut, döyunüb barmağın altında 
qalxırsa, qanı artıbdır; barmaqın altında zərif və tez-tez vurursa, 
səfrası artıbdır; barmağın altında zəif, zərif, yumşaq, yavaş 
vurursa, ödu artmışdır; barmağın altında gec, sərt, sust vurursa, 
rutubəti artmışdır. Nəbzin hansı tərəfə çox meyl etməsini 
istəyirsənsə, müalicəni də həmin istiqamətdə apar. Nəbzini 
aydınlaşdırdıqdan sonra sidiyinə bax. 
H a ş i y ə. Əgər sidiyin rəngi ağ olsa, şəffaf olmasa, 
xəstəliyi qəmdəndir. Ağ şəffaf olsa, xəstəliyi yelin, rütubətin və 
həzm olunmamağın çoxluğundandır. Su kimi şəffaf olsa, 
əsəbilikdən və işlərin düz gəlməməyindəndir. Burunc rəngində 
olsa və onda xırda-xırda zərrələr görünsə, ishaldandır. Yağ 
rəngində olsa, dibində xətlər görünsə, vaxtın çatmış olduğunu 
bildirər. Zə'fəran rəngində olsa, bil ki, hərarəti var, səfra ilə qanı 
qarışmışdır. Sidiyin üstü sarımtıl, dibi qaramtıl olsa bu 
səfradandır. Müalicə etmə; üstü qaraya çalsa da ondandır. 
Sidiyin dibi sarıya ya yaşıla çalsa, o, tez əvvəlki vəziyyətinə 
qayıdar. Xəstə sayıqlayırsa, sidik qırmızı və ya qaramtıl isə 
demək öd qanla qarışmış və onun köpüyü üzə çıxmışdır, bundan 
da ehtiyatlı ol; qara olsa və üzərində qan kimi bir şey durmuş 
olsa, xəstənin üstünə getmə; əgər qara olsa və onda kəpək kimi 
bir şey olsa, ya üzərində qan kimi bir şey dursa o xəstəyə əlvida 
de. Sidik sarı olsa, parlaq günəş rəngində görünsə, ya 
qırmızımtıl sarıya çalsa, xəstəlik qandadır, əmr ver qan alsınlar, 
tezliklə sağalar, sarı olsa onda qırmızı xətlər görünsə, onu 
Allaha tapşır. Sidik sarı olsa, onda ağ cizgilər görünsə, xəstəlik 
uzun çəkər, yaşıl olsa, xəstəlik damaqdadır, yaşıl-qara olsa, 
orada çox dayanma, yaşıl-ağ olsa və onda sirkə qurdu159 kimi 
bir şey görünsə, onda yel babasili var və xəstə taqətsiz olar. 
Nəbz və sidiyə baxdıqdan sonra xəstəliyin növünü öyrən, 
çünki xəstəliklərin növü bir cürə olmaz. 
H a ş i y ə. Yeməklə kifayətlənmək mümkünsə, dərman və 
yağ vermə, yaş dəsmal, məlhəm və yağla kifayətlənmək 
mümkünsə, həb və toz vermə. Çalış dərman verməkdə ifrata 
varma. Rahatlanmaq və sakitlik yaratmaqla iş düzələ bilərsə, 
qusdurmağa çox cəhd göstərmə. Vəziyyəti xarablaşdıqda xüsusi 
dərmanlarla müalicəyə başla, yalnız sakitlik yaratmaqla 
kifayətlənmə. Heç vaxt xəstəni danlama; öz qullarının hayına 
xəstədən daha çox qal, demə ki, o artıq yaxşı olmuşdur. 
Qarınqulu xəstəyə çox da bərk pəhriz qoyma, onsuz da pəhrizi 
yerinə yetirməyəcəkdir. Sən ,o yediyi xörəklərin zərərini aradan 
qaldırmağa çalış. Həkimin ən yaxşı xüsusiyyəti dərdi və 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
dərmanı düzgün tə'yin edə bilməsidir. Bu barədə ona görə çox 
danışıram ki, mən bu tibb elmini həddindən artıq serirəm. Çünki 
faydalı elmdir. Ona görə bu barədə çox danışdım. İnsanlar çox 
sevdikləri haqqında çox danışmağı sevərlər. 
Həkimlik sənə qismət olmasa, nücum elmi çox şərafətlidir. 
Nücum elmini öyrənməyə çalış, çünki bu, çox böyük elmdir. 
Ona görə böyük elmdir ki, peyğəmbərlərin ən əzizi olan 
peyğəmbər əleyhissəlamın mö'cüzələrindəndir. Demək, 
şübhəsiz, bu elm peyğəmbərlik elmidir və bizim zəmanəmizdə 
şəriətin hökmünə görə qadağan edilmişdir. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 ..…………………………………………….   قابوسنامه / 146
 
Otuz dördüncü fəsil 
NÜCUM VƏ HƏNDƏSƏ ELMİ HAQQINDA 
Ey oğul, bil və agah ol ki, münəccim olsan, hər şeydən 
əvvəl riyaziyyat elmi sahəsində çox zəhmət çəkməlisən, çünki 
ehkam160 elmi çox geniş bir elmdir və xətaya yol vermədən onu 
tam şəkildə bilmək çox çətindir, çünki heç kəsdə o dəqiqlik ola 
bilməz ki, səhv buraxmasın. Lakin hər halda nücum elminin 
xeyri qabaqcadan xəbər verə bilməkdədir, məsələn, təqvim 
düzəltməyin də faydası qabaqcadan bilməkdir. İndi ki, 
qabaqcadan xəbər verməkdən boyun qaçırmaq mümkün 
olmayacaqdır, onun əsaslarını yaxşı öyrənməyə çalış, ulduzların 
cədvəlini düzəltməkdə mahir ol. Çünki qabaqcadan xəbər 
vermək yalnız o zaman doğru çıxar ki, ulduzların təqvimi dürüst 
olsun, rəml düz atılsın. Diqqətli ol, təxmini cədvəllərə inanma, 
müfəssəl təqvimlərdən istifadə et. Əvvəlcə düzgün hesabla, 
sonra cədvəllərlə yoxla, əgər hesabla cədvəl düz gəldi, onlara 
əsasən hökm ver, doğru çıxar. 
Bir şeyi əvvəlcədən xəbər vermək istərkən, dərhal nə 
doğulduğunu və nələr olacağını demə, ulduzların vəziyyətini, 
rəml və rəmlin xanalarını, ay və ayın bürcünü, ay bürcünün 
hakimini, bürclərin xüsusiyyətini, ulduzların xüsusiyyətini, 
onların hansı bürcdə nə vaxt, nə qədər və necə olacaqlarının 
zəruriyyət xanasını, ayın ondan uzaqlaşdığını, ayın 
yaxınlaşacağı ulduzların vəziyyətini, rəml xanasına hakim olan 
ulduzları, ulduzların gərdişi dərəcəsinə hakim olan ulduzların 
xanasını, bu ulduzlara yaxınlaşacaq sabit ulduzların vəziyyətini, 
onların xoşbəxtlik və bədbəxtlik dərəcəsini, xeyir və şər 
dərəcəsini, qaranlıq və parlaqlıq, yə'ni günəş dərəcəsini, aşağı və 
yuxarı dərəcələrini heç vaxt nəzərdən qaçırma, onikilərin, 
ziclərin161, üçbucaqlar hökmdarlarının, hədd, surət və 
başlanğıcın kədər, hüzn, fərəh və bəla xanasının zirvədə və ya 
alçaqda olduğunu tə'yin et, sonra ay və ulduzların vəziyyətinə 
nəzər sal, xoşbəxtlik, bədbəxtlik, xeyir, şər, maillik, tarazlıq, 
yaxınlaşma, uzaqlaşma, uzaqdan işıltılıq, uzaqdan birləşmə, 
boşluqda hərəkət, yabançı hərəkətlər, cazibə və dəf etmə, işığın 
əks edilməsi, tədbirin rəf'i, qüvvətin dəf'i, təbii qüvvələrin dəf'i, 
parçalanma, e'tiraz, mükafat, qəbul, yüksəliş, şöhrət, birləşmə, 
gələcək ruh və cisim, hədiyyə, ömrün qısalması və uzanması, 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
beşlərin gərdişi162—bunları bil, bunları bildikdən sonra öz 
sözünü de, onda verdiyin hökm düz çıxar. 
Hökmlərini e'tibarlı təqvimlər üzrə ver. Bu təqvimlər 
ziclərə əsasən görkəmli mütəxəssislər tərfindən düzəldilməli, 
dönə-dönə sınaqdan çıxarılmalı, təkrar-təkrar yoxlanmalı və 
dürüst hesablamalar nəticəsində tərtib edilməlidir. Bütün 
bunlara baxmayaraq, səhvə yol verməmək üçün sən onlardan 
ehtiyatla istifadə et və nəzərdən qaçmış xətaları düzəltməyə 
çalış. 
Bütün bunlara arxayın olduqdan sonra, gərək deyəsən: 
"Mən nə deyirəmsə, o da olacaqdır". Sən öz dediyinə əmin 
olmasan, hökmün də düz çıxmaz. 
Ürəkdə tutulan gizli sirlər haqqında səndən, sual etsələr, nə 
istəsən deyə bilərsən, çünki dediklərinin çoxu düz gələr. 
Doğulma məsələsinə gəldikdə isə mən müəllimlərdən 
eşitmişəm ki, insanın doğulan günü əslində ana bətnindən 
ayrılan gün deyil, bəlkə ana bətninə düşən gün, yə'ni kişilik 
mayasının ana rəhminə düşdüyü və onun tərəfindən qəbul 
edildiyi, nütfənin yarandığı gündür. Əsl tale də buradan 
başlayır, alına yaxşı, pis nə yazılarsa, bu anda yazılır. Ana 
bətnindən ayrılan saata böyük dəyişiklik taleyi deyilir, illər 
dəyişdikdə "orta tale" adlanır, aylar dəyişdikdə "kiçik tale". 
İnsanın başına nə gəlirsə, hamısı ana bətninə düşən an taleyi ilə 
bağlıdır və bunun həqiqətən belə olduğunu peyğəmbər s. və s. 
xəbər verərək, demişdir: "Xoşbəxt, ana bətnindən xoşbəxtdir, 
bədbəxt, ana bətnindən bədbəxt". Dünyanın ağası bu sözləri 
mən sənə dediyim səbəblərə görə belə demişdir, sənə ana 
bətnindəki taledən danışmaq lazım gəlməyəcəkdir, çünki o sənin 
kimi adamların boyuna biçilməmişdir. Lakin böyük 
dəyişikliklər taleyindən danışanda keçmiş alimlərin yolu ilə get, 
hər verdiyin hökmdə onların dediyinə riayət et. 
Qabaq dediyim kimi, əgər səndən bir sual etsələr, əvvəl 
zamanın taleyinə bax, sonra onun sahibinə, bundan sonra aya, 
ay bürcünə, bürc hökmdarlarına, ayın yaxınlaşacağı ulduza, ayın 
uzaqlaşdığı ulduza daha sonra tale ulduzuna və onun olacağı 
birinci xanaya bax, orada birdən çox ulduz görsən, hansının 
hakim olduğuna, kimin daha xoşbəxt olacağına diqqət yetir, 
sonra həmin ulduz haqqında danış, düz çıxar. 
Ehkam (əvvəlcədən xəbər vermək-R. S.) şərtləri haqqında 
az da olsa dedim. İndi əgər mühəndis, ya yerölçən olsan, hesabı 
çox yaxşı öyrən, amandır, bir saat belə hesabı təkrar etməmiş 
olma, çünki hesab elmi vəhşi elmdir. Əgər yer ölçsən, bucaqları 
 ..…………………………………………….   قابوسنامه / 148
tə'yin et, müxtəlif tərəfli şəkillərə xor baxma və demə ki, bunu 
ölçərəm, qalanlarını təxmini yazaram; sahədə böyük fərqlər 
əmələ gələr. Bucaqları düzgün tə'yin etməkdə xüsusən sə'y 
göstər. Mənim müəllimim həmişə deyərdi: "Ayıq ol, sahə 
ölçərkən bucaqlara fikir verməyi unutma". Çoxüzlü cisimlərdə 
çox zaman qövs şəklində, məsələn,  və ya  şəkildə 
bucaq olar. Çox yerdə bunlar kor bucağa oxşarlar. Belə halda isə 
sahədə böyük fərq əmələ gəlir. Sənin üçün sahəsini hesablamaq 
çətin olan şəkil rast gəlsə, onu təxmini hesablama, yarısını 
üçbucaq və dördbucaqlara böl, heç elə bir şəkil ola bilməz ki, 
belə etmək mümkün olmasın, sonra hərəsini ayrı-ayrı hesabla, 
nəticə düz çıxar. Bu barədə danışmaq istəsəm, çox şey demək 
olar, lakin onda kitab əndazəsindən çıxar. Bu qədər demək isə 
zəruri idi, çünki nücum elmindən danışmışdım, bu barədə də bir 
neçə söz demək istədim ki, hər elmdən, ey oğul, feyzyab olasan. 
 
 
 
 
 
 
 
 
 
 
 
 
 
 
 
 
Otuz beşinci fəsil 
ŞAİRLİK QAYDALARI HAQQINDA 
Ey oğul, şair olsan, çalış sənin sözün səhli-mümtəne163 
olsun, (yə'ni oxuyanda hamı asanlıqla başa düşsün, o cürə 
yazmaq istədikdə isə bacarmasın- R.S.), qəliz sözlərdən qaç, 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
sənə mə'lum, lakin başqalarının bilmədiyi və şərhə ehtiyacı olan 
ibarələr işlətmə, çünki şe'ri xalq üçün yazarlar, özü üçün 
yazmazlar. Vəzn seçib, qafiyə tapmaqla kifayətlənmə, 
sənətkarlığı və ahəngdarlığı olmayan şe'r demə, bayağı şe'rlər 
xoşa gəlməz. Şe'rdə sənət və məharət, ahəngdarlıq və musiqilik 
lazımdır ki, xalqa xoş gəlsin. Şairlərin işlətdiyi qaydalardan, 
məsələn; 
 
Mücanis164 Mütabiq165 Mütəzad165 Müşakil167
Mütəşabah168 Müstəar169 Mükərrər170 Mürəddəf171
Müzdəvəc178 Müvazənə173 Müzmər174 Müsəlsəl175
Müsəccə176 Müləvvən177 Müstəvi178 Müvəşşəh179
Müvəssəl180 Müqəttə181 Müxəllə182 Müstəhil183
Zu-
qafiyəteyn184 
Rəcəz185 Məqlub186 
 
və s.-dən istifadə etmək lazımdır. İstəyirsən sənin sözün ali 
olsun və uzun müddət qala bilsin, müstəar187 şəklində yaz, 
mümkün olan istiarələrdən istifadə et, Mədhnamə188 yazdıqda 
da istiarələr işlət. Qəzəl189 ya mahnı yazsan, sadə və gözəl yaz. 
Yaxşı yadda qalan qafiyələr seç. Soyuq, sün'i söz oyuncağı 
işlətmə, aşiqlərin halına müvafiq lətif sözlər qoş, incə təşbihlər 
gətir, qoy həm zadəganların, həm adi adamların xoşuna gəlsin. 
Amandır, ağır şe'rlər yazıb əruzu190 formal tətbiq etmə. Əruzun 
ağır vəznləri dalınca yalnız o adam qaçar ki, onun təb'i ağır ola, 
xoş sözlər d eməyi, incə mə'nal'ar işlətməyi bacarmaya. Amma 
sifariş etsələr, yaza bilərsən. Lakin şer vəznlərini bil, şairlik 
elmini, ləqəbləri işlətməyirn yerini, bədi elminin qaydalarını 
öyrən, şairlər arasında yarış baş versə, qoy sənə bata 
bilməsinlər, imtahan etmək istəsələr, aciz qalmayasan. Fars 
əruzunun on yeddi dairə191 və bəhrlərinin192 adları bunlardır: 
 
Həzəc193 Rəcəz194 Rəməl195 Həzəci-
məkfuf196
Həzəci-
əxrəb197 
Rəcəzi-
mətvi198 
Rəməli- 
Məxbun199 
Münsərih200 
Xəfif201 Müzare202 Müzarei- 
Əxrəb203 
Müqtəzəb204 
 ..…………………………………………….   قابوسنامه / 150
Müctəs205 Mutəqarib206 Səri207 Qəribi-
əxrəb204
     Münsərihi-kəbir209
(ərəb vəznlərindən isə məsələn, Bəsit210, Mədid211 Gamil212, 
Vafir213, Təvil214 və bu kimi bəhrlər vardır). Bu on yeddi 
bəhrdə1 əlli üç əruz215 və həştad iki zərb216 vardır ki, gərək 
onların hamısını öyrənəsən. Şe'r, mədh, qəzəl, həcv, mərsiyə217, 
tərkidünya218 və s. yazdıqda o barədə nə mümkünsə, hamısını 
de, bitkin bir əsər yarat, heç vaxt yarımçıq yazma. Bir də ki, 
nəsrdə işlənən sözləri şe'rdə işlətmə, nəsr rəiyyətdir, şe'r şah. 
                       
 
 
 
 
 
 
 
1 Бурада истяр орижинал мятнинин юзцндя, истярся Сяид 
Няфисинин няшриндя буна гошулан гейдлярдя "он йедди 
бящр"дян бящс едиляркян-мякфуф, ряъязи-мятви, щязяъи-яхряб, 
рямяли-мяхбун, мцзареи-яхряб, гяриби-яхряб, мцнсярищи-кябир 
дя сящвян бящр сайылыр. Щалбуки бу истилащларла ярузда 
бящрляр дейил, о бящрляря дахил олан айры-айры нювляри 
ифадя олунур. Беля нювляр бящр сайылса, о заман ярузда 
мцяййян вя мяшщур олан вя щяр кяс тяряфиндян гябул едилмиш 
олан он доггуз бящр дейил, гат-гат артыг бящр чыхарды. Бу 
гайда иля "Габуснамя"нин щямин фяслиндя изащ едилян фарс 
ярузунда ики йцздян артыг бящр оларды. Мясялян, йалныз 
щязяъ бящриндя "Ял-Мю'ъям..." муяллифи Гейс Рази тяряфиндян 
гырх бир вязн нювц эюстярилир ки, щязяъи-мякфуф онларын 
биридир; щабеля йалныз мцзаре бящриндя "Ми'йар-цл-яш'ар" 
мцяллифи Нясир Туси тяряфиндян ийирми доггуз вязн нювц 
эюстярилир ки, мцзареияхраб онларын биридир вя с. 
Бундан ялавя, китабда эюстярилян он йедди бящрин бири 
мцнсярищ, бири дя мцнсярищи-кябир адландырылыр, йя'ни 
бунлар айры-айры бящрляр кими гейд олунур, Беля олса 
бунларын гялибляри дя мцхтялиф олмалыдыр. Щалбуки Сяид 
Няфиси юзц, фяргиня вармыш йа вармамыш, бунларын икисиня дя 
ейни гялиби вермишдир: мцстяф'илцн мяф'УлАтц мцстяф'илцн 
мяф'УлАтц (бах:  212،213منتخب قابوسنامه ص  ) Беляликля, 
Сяид Няфисинин бу ики гейдиндян бири лузумсуз галыр вя 
эюстярилян он йедди бящрдян бири арадан чыхмыш олур. 
"Габуснамя"дя вя Сяид Няфисинин гейдляриндя бу нюгсан X- XI 
ясрлярин фарс ярузчуларынын уйдурмаларындан иряли эялир. 
Бунлары Шямсяддин Мящяммяд ибн Гейс Рази XIII ясрдя 
тянгид вя ислащ етмишдир. Сонракы габагъыл ярузчулар да 
бу "иъадлары" гябул етмямишляр.-Редактор. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Rəiyyətə yaraşmayan şey şaha heç yaraşmaz. Qəzəl və təranə 
yazarkən, incə və duzlu yaz, mədhnamələrin təntənəli və 
gurultulu olsun. Söz söylədikdə, alicənab ol, hər kəsin öz yerini 
bil, hərəyə özünə layiq mədh de. Məsələn, ömründə belinə bıçaq 
bağlamamış adam haqqında demə ki, "qılıncın arslan parçalayar, 
nizən Bistun219 dağını qaldırar, oxla tükü vurarsan". Ömründə 
eşşəyə minməmiş adamın atını Düldül, Büraq220, Rəxş221 və 
Şəbdizə222 oxşatma, kimə nə demək lazım olduğunu bil. 
Şair mədh edəcəyi adamın təbiətindən xəbərdar olmalıdır 
bilməlidir ki, o nəyi xoşlayır, sonra elə mədh etməlidir ki, onun 
xoşuna gəlsin. Sən onun xoşuna gələn şeyi deməyincə, o da 
sənin xoşuna gələn şeyi sənə verməyəcəkdir. 
Alçaq təbiətli olma, mədh etdiyin adamın ləyaqəti olmasa, 
heç vaxt özünü qəsidədə223 qul adlandırma, Həcv yazmağı peşə 
etmə, həmişə kuzə su ilə dolu qayıtmaz. Zöhd224 və Tövhid225 
haqqında yazmağa qadir olsan, kahıllıq etmə, hər iki dünya üçün 
yaxşıdır, hərçənd şe'rdə mübaliğə məharət sayılır, lakin sən 
yalanı həddindən artıq şişirtmə. 
Dostlar və böyük adamlar haqqında mərsiyə yazmaq 
vacibdir, lakin qəzəl və mərsiyəni bir üslubla, həcv və mədhi isə 
başqa üslubla yaz. Həcv yazmaq istəsən, bil: necə mədhdə birini 
tə'rifləyirsən, elə də həmin mədhin əksinə yaz. Mədhin əksinə 
hər nə yazılsa, həcv olar, qəzəl ilə mərsiyə də bunun kimidir. 
Lakin hər nə yazsan, özündən yaz, başqalarının sözünü 
təkrar etmə, əks halda təb'in inkişaf etməz şe'r, meydanın 
genişlənməz, ilk şe'rə başlarkən necə idinsə, elə də qalarsan. 
Lakin şe'r yazmağa qüdrətin olsa, təb'in inkişaf etsə, 
məharət qazansan, bir yerdə nadir bir sözə rast gəlib bəyənsən 
və onu başqa yerdə işlətmək istəsən, inad edib yarışa girmə, 
həmin şe'r növündə işlətmə, mədhdə rast gəlibsənsə, həcvdə 
işlət, qəzəldə təsadüf edibsənsə, mərsiyədə istifadə et, mərsiyədə 
eşidibsənsə, qəzəldə işə ver, Qoy heç kəs bilməsin ki, hardan 
götürübsən. 
Əgər mədh yazdıran tapıb bu yolla güzəran keçirmək 
istəyirsənsə, qaşqabaqlı, çirkpaltarlı və turşsurətli olma, həmişə 
xoşsifət və üzügülər ol. Nadir hekayətlər, maraqlı rəvayətlər, 
gülməli məsəllər, məzəli lətifələri əzbərdən çox bil, bunları 
mədh etdiyin adama və onunla bir yerdə olanlara danış, şair 
bunlarsız keçinə bilməz. 
Deyiləsi söz çoxdur, lakin bununla kifayətlənirəm. 
Qalanına Allah kömək edər. 
 ..…………………………………………….   قابوسنامه / 152
 
 
 
 
 
 
 
 
 
 
 
 
 
 
 
 
 
 
 
 
 
 
 
Otuz altıncı fəsil  
MUSİQİŞÜNASLIQ QAYDALARI HAQQINDA 
Ey oğul, bil, əgər çalğıçı olsan, xoştəbiət, şənxasiyyət ol, 
imkanına görə həmişə təmiz geyin, xoşiyli ətir vur, şirindilli ol. 
Bir evə mütrib226 kimi də'vət olunsan, üzünü turşudub, 
qaşqabağını tökmə, həmişə ağır havalar və ya yüngül havalar 
çalma, eyni cür hava çalmaq qayda deyildir. Adamların təbiəti 
eyni olmaz. Məclislər də müxtəlifdir. Ona görə musiqidə usta və 
hal əhli olanlar bu sənətdə müəyyən qayda düzəltmişlər: əvvəlcə 
Xosrovani227 dəstgahını228 çalarlar-bu, şah məclisləri üçün 
düzəlmişdir. Ondan sonra ağır havalar gəlir. Bu havalarda 
avazla oxumaq olar, onlara "rah"229 adı vermişlər. Bu "rah"lar 
qocaların və arır təbiətli adamların ruhuna yaxın olar. Deməli, 
bu ağır havaları onlar üçün yaratmışlar. Lakin insanların yalnız 
qocalardan və ağır təbiətli adamlardan ibarət olmadığını 
gördükdə demişlər ki: "yaxşı, bunları qocalar üçün yazdıq, indi 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
də gəlin cavanlar üçün bir şey düzəldək". Sonra axtarmağa 
başladılar, yüngül səpgidə yazılmış şe'rlərə havalar düzəltdilər 
və onları "xəfif" adlandırdılar ki, hər ağır "rah"dan sonra bir 
yüngül "xəfif" çalınsın. Dedilər: "Qoy hər çalğı məclisində həm 
qocalara, həm də cavanlara bir şey nəsib olsun". Sonra uşaqlar, 
qadınlar və zərif qəlbli kişilər bəhrəsiz qalmasın deyə, təranələr 
yaranmağa başlandı. Təranələri bu cür adamlara həsr etdilər ki, 
onlar da zövq alıb ləzzət çəksinlər. Odur ki, təranə vəznindən 
daha incə və ruhoxşayan ahəng yoxdur. Deməli, həmişə eyni 
növlü hava çalma və oxuma. Mən deyən kimi et ki, hamı sənə 
qulaq asmaqdan razı qalsın. 
 Hansı məclisdə otursan fikir ver. Dinləyicilər qırmızıüz və 
pörtmüş olsalar, əksərən bəmdə çal, sarı üz və solğun olsalar, 
zilə keç, qarayağız, arıq və göyərmiş kimi görünsələr, orta 
pərdəyə vur, ağbəniz, şişman və tərləyən olsa, bəmə tut, çünki 
rum alimləri və musiqi mütəxəssisləri bu sənəti dörd cür təbiətli 
adamlar üçün yaratdıqları kimi, bu dörd pərdəni də həmin dörd 
cür təbiətli adamlar üçün düzəltmişlər. 
Doğrudur, mənim indi dediklərimin mütriblik qayda-
qanununa dəxli yoxdur, lakin istədim onlardan da xəbərin olsun. 
 Bir də harada olsan, çalış çoxlu əhvalatlar danış, zarafatlar 
edib lətifələr söylə, qoy mütriblik işin bir az yüngülləşsin. Əgər 
xanəndəlik etsən və şe'r yazmaq bacarsan, öz şe'rinə məftun 
olub onu həryerdə oxuma. Sənin öz şe'rindən xoşun gəldiyi 
kimi, başqalarının xoşu gəlməyə bilər. Bir də ki, xanəndələr 
şairlər ravisidir230, öz şe'rlərinin ravisi deyildir. Əgər nərdbaz 
olsan, mütribliyə getdikdə iki nərd oynayan görsən, mütribliyi 
buraxıb nərd öyrətməyə başlama, şahmata da qurşanma, bil ki, 
səni mütribliyə çağırıblar, qumarbazlığa yox. Bir də öyrəndiyin 
havanı yaxşı yadda saxla, qəzəl və təranənin ahəngini pozma, 
elə etmə ki, hava bir yerdə oxunsun, mizrab başqa yerə 
vurulsun.  
Birinə aşiq olsan, həmişə öz halına müvafiq oxuma, bu 
sənin xoşuna gələ bilər, başqalarına yox. Hər havanı müxtəlif 
mənalarda oxu, məsələn, fəraq, vüsal, məzəmmət, məlamət, 
rədd, narazılıq, razılıq, vəfa, cəfa, hədiyyə, bəxşiş. xələt, şadlıq 
və şikayətə aid çoxlu şe'r və qəzəl əzbərlə, vaxta, fəslə münasib, 
məsələn, bahar, payız, qış, yay kimi şe'rlər öyrən. Nə vaxt necə 
oxumaq lazım olduğunu bil. Baharda xəzan, payızda bahar, 
yayda qış," qışda yaya aid oxuma, hər qəzəlin öz yerini bil. 
Misilsiz musiqi ustadı olsan da, yenə məclisdə oturanların kim 
olduğuna diqqət yetir. Onlar mütribliyin (musiqinin) 
 ..…………………………………………….   قابوسنامه / 154
incəliklərinə bələd olan ə'yan, əşraf və dünya görmüş 
qocalardan ibarətdirsə, mütriblik et, yaxşı "rah"lar çal, gözəl 
havalar oxu, lakin əsasən qocalığa aid və dünyadan şikayət edən 
qəzəllər de. Əgər cavanlar və uşaqlar olsa, əsasən, yüngül 
havalar çal, elə qəzəllər oxu ki, o qadın və ya şərabı tərənnüm 
etsin. Ordu başçıları, cəngavərlər olsa, müharibə etməyi, qan 
tökməyi və cəngavərliyi tə'rifləyən Mavəraənnəhr231 
dübeytlərini oxu. Ürəkçəkən olma, həmişə Xosrovani havaları 
çalıb oxuma, Bir də mütriblik şərti o deyil ki, hökmən əvvəlcə 
rast pərdəsində bir şey çalasan, sonra qayda üzrə bütün 
pərdələrdə, məsələn, Badə232, İrak233, Üşşaq234, Zirəfkəndə235, 
Busəlik236, İsfahani237, Nəva238 və Bəstə239 pərdələrində çalıb 
mütriblik şərtini yerinə yetirmiş olasan, sonra təranələrə 
keçəsən. Sən, beləliklə, mütriblik şərtlərini yerinə yetirənə qədər 
camaat məst olub dağılışar. 
Fikir ver, gör kim hansı "rah"ı istəyir, hansı "havanı" sevir, 
qədəh ona çatanda sən də onun istədiyini çal ki, o da sənə sən 
istədiyini versin. Musiqişünaslıqda ən böyük məharət 
dinləyicinin arzu və istəyini, zövq və diləyini tə'min etməkdir. 
Məclislərdə olduğun zaman şərab içməkdə, badənin 
böyüyündən yapışmaqda əliuzunluq etmə. Şərab az iç ki, çox 
pul qazanasan. Elə ki, pul qazandın, özünü vur şəraba. Hava 
üstündə məstlərlə öcəşmə, çətin olsa da, oxu, narahat olma, qoy 
nə deyirlər desinlər, Elə ki, şərab içdiniz, çamaat kefləndi, öz 
həmkarlarınla yarışa başlama, deyişmədən pul çıxmaz. Çalış 
davakar mütrib olma, sənin davakarlığın mütriblik haqqını 
batırar, baş-gözün əzişdirilər, çörək ağacın sındırılar, paltarın 
cırılmış halda evə getməli olarsan. Çalğıçılar məstlərin 
muzdurudurlar, bilirsən ki, davakar muzdura da muzd 
verməzlər. Əgər məclisdə biri səni tə'rifləsə, ona minnətdarlıq et 
ki, başqaları da tə'rifləsinlər. Əvvəlcə, hələ nə qədər ki, 
keflənməyiblər, pulsuz tə'riflə, elə ki, kefləndilər, tə'rifdən sonra 
pul da verərlər. 
 Evə dağılışanda, məstlərə xas olan adətə görə, sərxoşlar 
səndən əl çəkməyib bir "rah" və ya "təranə" çaldırmaq istəsələr, 
əsəbiləşmə, məqsədinə çatana qədər yorulmadan çal və oxu. 
Mütriblərin ən yaxşı xeyirxahi məstlərlə rəftarlarındakı səbrdir, 
səbr olmasa, gəliri də olmaz. Bir də deyiblər ki, çalğıçı gərək 
kar və lal olsun, yə'ni eşitmək lazım olmayan şeyi eşitməsin, 
görmək lazım olmayan şeyi görməsin. Bir yerdə olarkən, 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
gördüyü, eşitdiyi şeyləri başqa yerdə danışmasın. Belə mütribin 
müştərisi həmişə başı altında olar. Yaxşısını isə Allah bilir. 
 
 
 
 
 
 
Otuz yeddinci fəsil  
ŞAHA XİDMƏT ETMƏK HAQQINDA 
Bil, ey oğul, əgər təsadüf səni gətirib şah sarayı adamları 
içərisinə salsa, sən ona xidmət etməli olsan və şah səninlə 
yaxınlıq etmək istəsə, bu sənin gözünü tutub başını 
gicəlləndirməsin, ondan uzaqlaşmağa çalış, lakin xidmətdən 
qaçma, çünki şaha yaxınlaşmağın nəticəsi uzaqlaşmaq, xidmətin 
nəticəsi isə yaxınlaşmaq olar. Şah hansı gün sənə desə ki, 
arxayın ol, sənə zaval yoxdur, sən o günü daha çox qorx. Sən 
şahın hesabına piylənib yağlanıbsansa, demək, o, səni kəsmək 
üçün belə kökəltmişdir. 
Nə qədər əziz və girami olsan, yenə də ehtiyatını əldən 
vermə, öz yerini bil, ağanın xoşuna gələn şeylər danış və onunla 
mübahisəyə girişmə. Bir məsəldə deyilmişdir: "Şahla mübahisə 
edib inad göstərən əcəlindən tez ölər", çünki xəncər tiyəsindən 
yapışmaq axmaqlara yaraşar. 
Öz ağana yaxşılıqdan başqa yol göstərmə ki, sənə yaxşılıq 
etsin, pislik etsən, sənə də pislik edər. 
H e k a y ə t. Deyirlər ki, Gəncə şahı Fəzlun Məmlanın240 
dövründə onun adlı-sanlı deyləmli bir məşvərətçisi var imiş. 
Fəzlun məmləkətin böyük adamlarından kimi bir günah üstündə 
tutub zindana salırmışsa, həmin deyləmli müşavir o saat şaha 
deyirmiş:"Azadları incitmə, incitdinmi, başın vur". 
Ölkənin böyük adamlarından bir neçəsi həmin deyləmlinin 
məşvərəti nəticəsində həlak olmuşdu. Təsadüfən, bir dəfə həmin 
deyləmli müşavir özü bir səhv buraxdı, şah əmr etdi, tutub 
zindana saldılar. Deyləmli bir adam göndərdi ki, "filan qədər 
filan miqdarda mal verərəm, məni öldürmə". Fəzlun Məmlan 
dedi: Səndən öyrənmişəm ki, "Azadları incitmə, incitdinmi, 
başını vur". 
 ..…………………………………………….   قابوسنامه / 156
Deyləmli müşavir öz canını pis şey öyrətmək üstündə 
qurban verdi. 
Yaxşılıq edib danlanmağı pislik edib tə'riflənməkdən daha 
üstün tuturam. Bütün xahişlərin nəticəsi nöqsanlı olar, heç vaxt 
var-dövlətlə qürrələnmə, şah xidmətində də əvvəlcə ad-san 
axtar. Ad-san oldumu, dövlət onun ardınca öz ayağı ilə qaça-
qaça gələr. Şaha xidmət etməyin şərəfi dövlətli olmaqdan çox 
yüksəkdir. Sən şah xidmətində kökəlmiş olsan da, özünü arıq 
göstər, arxayınçılıq olar. Görmürsənmi, qoyun da arıq olanda 
kəsilməyəcəyindən arxayın olur, heç kəs onu kəsməyə çalışmır, 
kökələndə isə hamı onu yemək tamahına düşür?! 
Dirhəm xatirinə ağanı satan olma. Şah qulluğunda 
qazanılan dirhəm gül kimi bir şeydir: ətri məşhur, lətif, əziz 
olar, amma kül kimi ömrü də az olar. 
Fərqi orasındadır ki, şah xidmətində əldə edilmiş pulu gül 
kimi gizlətmək olmaz, şah xidmətində toplanmış hər dirhəm 
qalxmış tozdan da tez dağılıb gedər. 
Şahlar şahına xidmət etmək ən gözəl sərmayədir, qazanc 
eşqi ilə sərmayəni əldən vermə. Sərmayə yerində olduqca 
həmişə qazanca ümid bəsləmək olar, sərmayə əldən çıxdımı, 
bütün qazanc qapıları bağlanır. Kim pulu canından əziz tutsa, o, 
tezliklə əzizlikdən zəlilliyə düşər. Şərəf var ikən mal toplamağa 
meyl göstərənlər topladıqları maldan başqalarına da verib 
onların ağzını bağlamasalar, məhv olarlar. 
 Şah xidmətində yüksəlib böyük mənsəb sahibi olsan, öz 
ağana xəyanət etmə, etsən, bu, sənin bədbəxt olacağını göstərər, 
çünki bir böyük bir kiçiyi böyük mənsəbə çatdırsa və o, buna 
qarşı mükafat olaraq öz ağasına xəyanət etsə, bu, Allah-taalanın 
həmin böyüklüyü ondan alacağına dəlalət edər, əks halda o 
bədbəxt yaxşılıq qarşısında ağasına pislik etməzdi. 
H e k a y ə t. Əmir Fəzlun Əbussüvar241 Hacib 
Əbulyüsrü242 Bərdə şəhərinə sepəhsalar göndərmək istərkən 
Əbulyüsr dedi: "Qış gəlməyincə getmərəm, Bərdənin iqlimi çox 
pisdir, xüsusilə yayda". Bu barədə uzun söhbət getdi. Əmir 
Fəzlun dedi: "Nə üçün belə duşünürsən? Əcəl çatmamış heç kəs 
ölməmiş və ölməyəcəkdir də". Əbulyüsr dedi: "Şah buyuran 
doğrudur, heç kəs əcəli çatmamış ölməz, lakin əcəli çatmamış 
adam yayda Bərdəyə də getməz". 
Bir də dost və düşmənlərin işindən qafil olma, sənin xeyir 
və zərərin dost və düşmənə çatmalıdır. Böyüklüyün hüsnü 
orasındadır ki, dosta xeyir, düşmənə zərər verə biləsən. Adam 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
böyük mənsəbə çatdıqda, barsız ağac kimi olmamalı, 
böyüklüyündən yalnız dövlət əldə etmək üçün istifadə 
etməməlidir. Əgər o heç kəsə xeyir ya zərər verməsə, yüz min 
dinarı olan cühud kimi bir şeyə oxşar, heç kəsə xeyir ya zərəri 
olmadığı üçün ən alçaq adam hesab edilər. Deməli, sənin 
mənafeyin öz arzu və istəklərini yerinə yetirmək və alicənablıq 
göstərib xalqa kömək etməkdən ibarətdir. Peyğəmbər s. və s.dən 
eşidiblər, deyib ki, "İnsanların ən yaxşısı insanlara xeyir 
verəndir". 
Hakimiyyəti sona çatmaqda olan ağaya qulluğa girməyə 
can atma, qocalmış hökmdarın dövləti ətrafına dolanma, bir 
qədər ömrü qalmış olsa da cavanlara nisbətən, xalq onu ölümə 
daha yaxın hesab edər. Birdə az qoca ola bilər ki, ömr ona vəfa 
etsin. 
Həmişə şah qulluğunda xidmətdə qalmaq istəyirsənsə, 
Abbasın243 öz oğlu Abdullaha244 dediyi kimi ol, O, Abdullaha 
demişdir: "Bil, ey oğul, bu kişi, yə'ni Ömər Xəttab (Allah ondan 
razı olsun) sənə öz yanında iş vermiş və hamıdan çox sənə 
e'tibar etmişdir, indi istəyirsən, düşmənlərin sənə üstün 
gəlməsinlər, gərək beş xasiyyəti saxlayasan ki, arxayın olasan: 
birincisi, gərək səndən yalan eşitməyə; ikincisi, onun yanında 
heç kəsə eyib tutmayasan; üçüncüsü, ona xəyanət etməyəsən, 
dördüncüsü, onun əmrindən çıxmayasan; beşincisi, onun sirrini 
heç kəsə açmayasan. Beləliklə camaatın əlindən xilas olar və bu 
beş xasiyyətlə məqsədə çatarsan. 
Bir də öz ağanın qulluğunda səhlənkarlıq etmə səhv etsən 
təqsirini boynuna al, özünü elə göstər ki, nadanlıq üzündən 
edibsən. Qoy inansın ki, sən bunu qəsdən etməmisən, səhvən 
olubdur. Burada tərbiyəsizlik və tabe olmamaq məsələsi yoxdur, 
çünki bilməməzliyi sənə günah hesab etməzlər, tərbiyəsizlik, 
tabe olmamağı isə günah sayarlar. Həmişə hər şeyi deyilməmiş 
yerinə yetir, başqasının görmək istədiyi işi də çalış sən gör. Elə 
etmək lazımdır ki, səni həmişə işdə, öz işinlə məşğul görsünlər. 
həmişə xidmətdə hazır ol, şah kimi axtarsa, səni görsün. 
Şahların adəti budur ki, həmişə özlərindən aşağıları yoxlarlar. 
Əgər səni bir dəfə, iki dəfə, on dəfə çağırsa, gərək həmişə 
qabağında hazır olasan və sənin şah sarayında olduğun həmişə 
gözə çarpsın, onda böyük işləri də sənə e'tibar edər, necə ki, 
Qəməri Gürgani245 deyir: 
B e yt  
Qarşısında söz demək qorxulu, böyük xətər,  
 ..…………………………………………….   قابوسنامه / 158
Lakin qorxu çəkmədən, dənizdən çıxmır göhər! 
Kiçiklik zəhmətini boynuna götürməsən, böyüklük; 
rahatlığına çatmazsan. Görmürsənmi, sürmə yarpağı 
çürüməyincə, sürmə əmələ gələ bilmir. Cah-cəlallı: Allah yer 
üzünün böyüyünü elə yaratmışdır ki, hamı ona xidmət etməyə 
möhtacdır. 
Şah qarşısında heç kəsə həsəd apardığını bildirmə, sonralar 
biri haqqında doğru da danışsan inanmaz, həsəd hesab edər. 
Həmişə şahın qəzəbindən qorx.  
İki şeyə xor baxmaq olmaz: birincisi, şahın qəzəbi, ikincisi, 
alimlərin məsləhəti. Kim bu iki şeyə xor baxsa, tezliklə xar olur. 
Şah xidmətçiləri içərisində olmağın şərti bunlardır. 
Lakin iş gətirsə, bu dərəcədən keçib daha yüksək mənsəbə 
çata bilsən və padşaha nədim246 olsan, gərək nədimliyin bütün 
qaydalarına bələd olasan. İndi də nədimliyin şərtlərini demək 
istəyirəm. Allah köməyin olsun. 
 
 
 
 
 
 
 
 
 
 
 
 
 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
 
Otuz səkkizinci fəsil 
NƏDİMLİK QAYDALARI HAQQINDA 
Bil, ey oğul, əgər bir padşah sənə nədimlik versə, səndə 
nədimliyə xas olan xüsusiyyətlər yoxsa, qəbul etmə, çünki şaha 
nədimlik edən adamda bir neçə xüsusiyyət olmalıdır ki, o, 
ağasının məclisini ziynətləndirə bilməsə də, heç olmasa, 
korlamasın. Əvvəl, gərək bütün beş hiss üzvü onun ixtiyarında 
olsun; ikincisi, görünüşü elə olmalıdır ki, adam ona baxanda 
ürəyi bulanmasın, beləliklə, ağasının da ona baxmaqdan zəhləsi 
getməsin; üçüncüsü, ərəbcə, farsca yazmağı yaxşı bilməlidir, 
əgər təklikdə şaha bir şey yazıb oxumaq lazım gəlsə və katib 
olmayanda, şah sənə bir məktub oxuyub-yazmağı əmr etsə, aciz 
qalmayasan; dördüncüsü, nədim şair olmasa, yaxşı-pis şe'r yaza 
bilməsə də, nəzm qaydaları ilə tanış olmalı, ərəbcə, farsca şe'rlər 
əzbərləməlidir, ağasına hərdənbir şe'r lazım olanda şair 
çağırmağa ehtiyac qalmasın, ya özündən desin, ya başqasının 
şe'rini oxusun. 
Eləcə də tibb və nücum elmindən mə'lumatı olmalıdır. 
Əgər bu barədə söhbət düşsə, ya bunlara ehtiyac olsa, həkim ya 
münəccim çağırmaq lazım gəlməsin, sən bildiklərindən danışıb 
nədimlik şərtini yerinə yetirəsən. Belə olduqda o padşahın sənə 
qarşı olan e'timadı artar, sənin xidmətindən istifadə etməyə daha 
çox rəğbət göstərər. 
Sonra, nədimin musiqidən də başı çıxmalı və bir şey 
çalmağı bacarmalıdır ki, xəlvətdə şahın könlü musiqi istəsə və 
çalğıçı yaxında olmasa, bildiyin ilə onun vaxtının xoş 
keçməsinə səbəb olasan, beləliklə, şahın sənə qarşı olan meylini 
artırasan. 
Bundan əlavə, gərək yaxşı danışıq qabiliyyətin olsun. 
Çoxlu hekayətlər, lətifələr və qəribə rəvayətlər biləsən, çünki 
nadir hekayətlər bilməyən nədim yarımçıq hesab edilər. Bir də 
gərək nərd və şahmat oynamağı biləsən, lakin qumarbaz 
olmamalısan. Qumarbaz təbiətli olsan, nədimliyə yaramazsan. 
 Bütün bu dediklərimdən əlavə Qur'anı əzbərdən 
bilməlisən, onun təfsirindən xəbərdar olmalısan, fiqhdən 
mə'lumatın olmalıdır, peyğəmbərin hədislərindən bilməlisən, 
şəriət elmindən və hər şeydən bir az bilməlisən ki, şah 
məclisində bunlar haqqında söhbət düşsə, cavab verə biləsən, 
 ..…………………………………………….   قابوسنامه / 160
qazı və fəqih çağırmağa adam göndərilməsin. Bir də şahların 
tarixini çox oxumalı, onları yadda saxlamalı və özündən keçmiş 
şahların xasiyyətləri haqqında elə şeylər deməyi bacarmalısan 
ki, onlar hökmdarın qəlbinə tə'sir edə bilsin, ondan Allah 
bəndələrinə xeyir və fərəh gəlsin. 
Bir də səndə həm ciddilik olmalıdır, həm zarafatçılıq, lakin 
gərək onları işlətmək yerini və vaxtını biləsən, ciddilik lazım 
olan yerdə zarafat edib, zarafat yerində ciddilik göstərməyəsən. 
Bildiyin hər hansı bir elmi işlədə bilməsən, onu bilib-
bilməməyin hər ikisi eyni olar. 
Bütün bu dediklərimdən əlavə, bir də səndə mərdlik və 
cəngavərlik iste'dadı olmalıdır, çünki şahlar həmişə eyş-işrətlə 
məşğul olmurlar. Qoçaqlıq vaxtı gələndə igidlik göstər. Səndə o 
qədər güc olmalıdır ki, bir və ya iki adamın öhdəsindən gələ 
biləsən. Allah eləməsin, əgər, xəlvətdə və ya kef məclisində biri 
şaha xəyanət fikrinə düşsə, ya hadisələrdən hadisə törəsə, sən 
insanpərvərlik və mərdlik şərtini yerinə yetirə biləsən ki, 
vəline'mətin sənin səbəbindən xilas ola bilsin. Əgər öldürülsən, 
onun ağalıq və ne'mət haqqını ödəmiş, yaxşı adla bu dünyadan 
getmiş olarsan. Sənin övladlarının həmin ağan boynunda böyük 
haqları olar, salamat qalsan, bütün ömrün boyu yaxşı ad və xoş 
güzəran qazanmış olarsan. 
Əgər bu dediyim xüsusiyyətlər səndə olmasa, gərək 
bunlardan daha çoxu olsun ki, şah nədimliyinə layiq görüləsən. 
Nədimlikdən yalnız çörək yemək, şərab içmək və lətifə 
danışmağı bacarırsansa, bu nədimlik üçün bəs deyildir. Nədim 
olmaq istəyirsənsə, tədbir gör ki, o vəzifə axırda başına bəla 
açmasın. 
Həmişə fikrin öz ağanda olsun, şah məclisində onun 
xidmətçilərinə nəzər salma, saqi sənə şey verdikdə, onün üzünə 
baxma, başın aşağı olsun, meyi içəndə üzünə baxmadan qədəhi 
saqiyə qaytar, qoy sənin haqqında şahın ürəyinə bir şey 
gəlməsin. Özünü saxla, fəlakət baş verməsin. 
H e k a y ə t. Eşitmişəm, Mə'mun247 qazı Əbdülməlik 
Ükbərini248 öz xüsusi nədimi edir. Əbdülməlik çox şərabiçən 
olduğundan qazılıqdan çıxarılmışdı. Bir gün məçlisdə bir qulam 
həman qazı Əbdülmalikə şərab verir, o şərab qədəhini alarkən, 
qulama nəzər salır və bir gözünü bir az qıyaraq ona göz vurur. 
Bunu Mə'mun görür. Əbdülməlik Mə'munün gördüyünü 
sezdiyindən gözünü həmin yarımyumulu halda saxlayır. Bir saat 
keçdikdən qonra Mə'mun qəsdən Əbdülməlikdən sorüşur: "Ya 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
qazı, gözünüzə nə olmuşdur?" Qazı Əbdülməlik deyir: "heç 
bilmirəm nə oldu, bu saat gözüm belə qıyıldı". 
Ondan sonra nə qədər ki, o sağ idi, səfərdə, şəhərdə, 
gizlində, açıqda, evdə, məclisdə harada oldusa, heç vaxt gözünü 
açmadı. Beləliklə, Mə'munun ürəyində ona qarşı olan şübhə 
aradan qalxdı, 
Bax, Nədim belə olar. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 ..…………………………………………….   قابوسنامه / 162
 
Otuz doqquzuncu fəsil 
KATİBLİYİN QAYDALARI VƏ ŞƏRTLƏRİ HAQQINDA 
Bil, ey oğul, katib olsan, gərək qələmin qüdrətli xəttin 
qəşəng olsun. Xəttini daha gözəlləşdirməyə çalış, ona görə çox 
yazmağı adət et, xəttatlıqda mahir ol, çünki: 
Hekayət. Eşitmişəm, Sahib İsmail Əbbad şənbə günü 
divanxanada nə isə yazırmış. Üzünü katiblərə tərəf çevirib 
deyir: "hər şənbə günü mən öz katibliyimdə bir nöqsan görürəm, 
çünki cümə günü divanxanaya gəlib bir şey yazmıram. Bir gün 
işləməməyin tə'sirini özümdə hiss edirəm". 
Ona görə həmişə bir şey yazmaqla məşğul ol, xətlər iri, 
enli, aydın olmalı, yuxarıları bir-birinə bitişməlidir. Çox 
məsələdən danışılan, geniş mənalı məktublarda uzunçuluq etmə, 
necə ki, deyiblər: 
B e y t 
Hikmətə bax, gör nə demiş atalar:  
"Qısa sözdə olar dərin mə'nalar!" 
Öz məktubunu istiarələr, məsəllər, Qur'an ayələri, 
peyğəmbər hədisləri ilə bəzə. Məktubu farsca yazsan, xalqın 
başa düşmədiyi şəkildə yazma yaxşı deyil, xüsusilə mə'lum 
olmayan söz işlətmə. Belə yazmaqdansa heç yazmamaq 
yaxşıdır. Ərəb məktublarının məziyyətləri və onu necə yazmaq 
qaydaları mə'lumdur Ərəb məktublarında səc249 böyük hünər 
sayılır və çox yaxşı xüsusiyyət hesab edilir, xoşa gəlir, farsca 
yazıda səc xoşa gəlməz, yazmasan daha yaxşıdır. Lakin hər nə 
yazsan ali, ifadəli, şirin və gödək yaz. Katib gərək dərrakəli 
olsun, katiblik sirrini bilsin, rəmzli sözləri tez tapsın. 
H e k a y ə t. Belə eşitmişəm ki, sənin baban Soltan 
Mahmud (Allah ona rəhmət eləsin), Bağdad xəlifəsinə bir 
məktub göndərib deyir: "Gərək Mavəraənnəhri mənə 
bağışlayasan və o barədə mənə mənşur250 göndərəsən, mən də o 
mənşuru camaata göstərəm, ya qılıncla ölkəni almalıyıq və ya 
əmrimlə rəiyyət mənə tabe olmalıdır". 
Bağdad xəlifəsi cavabında yazır: "Bütün islam ölkəsində 
onlardan daha dindar və daha müti olanı yoxdur, Allah eləməsin 
mən elə bir iş görəm. Əgər sən mənim fərmanım olmadan 
onlara hücum etsən bütün dünyanı sənin əleyhinə qaldıraram". 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Soltan Mahmud bu sözlərdən pərt olub elçiyə deyir: 
"Xəlifəyə de ki, o nə danışır? Məgər mən Əbu Müslimdən251 
əskiyəm? İndi ki, iş belə oldu, budur min fil ilə gəlib xilafət 
xanimanını fil ayaqları altında viran edəcəyəm. 
Darülxilafənin252 torpağını fil dalında Qəznəyə daşıtdıracağam". 
Öz filləri ilə çox böyük hədə-qorxu gəlir. Elçi gedir, bir 
neçə müddətdən sonra qayıdıb gəlir. Soltan Mahmud taxta 
oturur, haciblər, qulamlar səf çəkib dururlar, qızmış filləri saray 
önündə sıraya qoyurlar, qoşunları nizama düzürlər. sonra elçini 
çağırırlar. Elçi gəlir, əl böyüklükdə, mənsuri253 kağıza 
burulmuş, möhürlənmiş məktubu Soltan Mahmudun qabağına 
qoyur və deyir: "Əmirəlmö'minin deyir, naməni oxudum, 
cəlalını eşitdim, sənin cavabın bu məktubda yazılmışdır". 
Divanxananın yazı işlərinə baxan xacə Bunəsr Müşkan254 əlini 
uzadıb məktubu götürür, açıb oxumaq istərkən görür, onun 
əvvəlində yazılmışdır: "Bismillahir rəhmanir-rəhim", bir az ara 
verildikdən sonra yazılmışdır: »الم«   255 (Məgər), məktubun 
sonunda isə bu sözlər vardır: "Şükr olsun Allaha. 
Peyğəmbərimiz Məhəmmədə və onun ailəsinə salavat!". 
Başqa heç bir şey yazılmamışdı. Soltan Mahmud bütün öz 
adlı-sanlı katibləri ilə birlikdə bu rəmzli sözün nə demək olduğu 
haqqında fikirləşməyə başladı. Qur'anda "Məgər" sözü olan 
bütün ayələri gözdən keçirdilər və təfsir etdilər. Soltan 
Mahmudun cavabını tapa bilmədilər. Axırda hələ cavan olduğu 
üçün oturmaq ixtiyarı olmayan və nədimlər arasında ayaq üstə 
duran Əbubəkr Quhistani256 deyir: "Şah sağ olsun, xəlifə" 
"Əlif", "lam", "mim" yazmamışdır. Şah öz filləri ilə ona hədə-
qorxu gəlib: "Darülxilafənin torpağını fillər arxasında Qəznəyə 
daşıtdırram" yazdığından, "o da şahın cavabında bu surəni 
yazmaq istəmişdir: 
  کيف فعل ربک باصحاب الفيلالم تر 
"Məkər bilmirsən, Allah fil sahiblərinə nə etdi?", yə'ni 
fillərin cavabın Allah özü verər.  
Eşitmişəm ki, Soltan Mahmudun halı pozulur,uzun müddət 
özünə gələ bilmir, ağlayıb ah-zar edir, dindar olduğundan 
Əmirəlmö'minindən çoxlu üzr istəyir. Bu barədə danışsaq uzun 
çəkər. 
Əbubəkr Quhistaniyə bahalı xələt bağışlayır, ona nədimlər 
arasında oturmaq ixtiyarı verir, mənsəbini artırır. O, bircə sözlə 
iki böyük dərəcə alır. 
 ..…………………………………………….   قابوسنامه / 164
H e k a y ə t. Bir də belə eşitmişəm ki, Samanilər dövründə 
Əmir Bu-Əli Simcur257 Nişaburda oturur, "mən Xorasan Əmir 
Sipahsalarına tabeyəm"—deyir, lakin saraya getmirmiş. 
Samanilər sülaləsinin axır günləri olduğundan onlar o qədər də 
qüvvətli deyildilər, bu səbəbə görə də Bu-Əlini zorla məcbur 
edə bilməyib, çarəsizlikdən yalnız xütbə oxutmaq, pul və 
hədiyyə almaqla kifayətlənirdilər. Bu zaman Əbdülcabbar 
Xocani258 Xocanda xətib idi. O şəriət qanunlarını yaxşı bilirdi, 
gözəl yazıçı, mahir katib, hər şeydən başı çıxan, çox bacarıqlı və 
usta bir adam idi. Əmir Bu-Əli onu Xocandan gətirib sarayda 
özünə katib edir, böyük ixtiyar və tam müstəqillik verir, heç bir 
işi onun məsləhəti olmadan görmür, çünki o, çox ağıllı bir adam 
idi. 
Əhməd ibn Rafi əl-Yə'qubi259 də Əmiri-Xorasanın260 saray 
katibi idi. O da çox alim, adlı-sanlı bir adam idi. 
Mavəraənnəhrin bütün işləri ona baxırdı. Əhməd Rafi 
məktublaşdıqları üçün Əbdül cabbarla bərk dost imiş. Bir gün 
Xorasan əmirinin vəziri Xorasan hökmdarına deyir: 
"Əbdülcabbar Xocani Bu-Əli Simcurun katibi olmasa, Bu-Əlini 
tez ələ keçirmək olar. Bu-Əlinin bütün başıdikliyinin səbəbi 
Əbdülcabbarın iş bacarmasıdır. Bu-Əliyə məktub yazıb demək 
lazımdır: Əgər mənə itaət edirsənsə və mənim nökərimsənsə, bu 
məktub sənə çatan kimi dərhal Əbdülcabbarın başını bu qasidlə 
bizim qulluğumuza göndər, biz də bilək ki, sən bizə itaət 
edirsən. Bizə mə'lumdur ki, sən hər nə edirsənsə, onun 
məşvərəti ilə edirsən. Əks halda Xorasanın əmiri olan mən, 
şəxsən özüm gələcəyəm. Başının çarəsini qıl". 
Bu tədbiri tökdükdən sonra deyirlər, gərək bu məktub 
hökmən Əhməd Rafiiin əli ilə yazılsın, çünki Əhməd Rafi 
Əbdülcabbarın dostudur, mütləq bir adam göndərib xəbər 
çatdıra bilər və Əbdülcabbar qaçar. 
Əmiri-Xorasan Əhməd Rafini çağırır və Vu-Əliyə həmin 
məzmunda məktub yazmasını əmr edir və deyir: "Məktubu 
yazdıqdan sonra üç gecə-gündüz mənim evimdən xaricə 
çıxmamalısan, sənin və mənim adamlarımdan heç kəs bu üç 
gündə səni görməməlidir. Əbdülcabbar sənin dostundur, ələ 
keçməsə, biləcəyəm ki, sən ona xəbər veribsən, bu sirri ona sən 
açıbsan". 
Əhməd Rafinin nitqi quruyur, ağlayır və öz-özünə deyir: 
"Kaş heç mən katib olmayaydım, belə fazil və alim bir dost 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
mənim yazım ilə ölməyə idi... heç bilmirəm nə idim". Axırda bu 
ayə yadına düşür: 
                                   ان يقتلوا او يصّلبوا
"Yə'ni: əgər öldürsələr, assalar...". Sonra öz-özünə deyir: 
"Hərçənd o bu rəmzi bilmir və bunun nə demək olduğunu başa 
düşməz, lakin heç olmasa mən dostluq şərtini yerinə yetirmiş 
olaram". 
Məktubu qurtarıb ünvanını yazdıqdan sonra onun 
haşiyəsində bir tərəfdə nazik qələmlə bir "əlif", o biri tərəfdə isə 
bir "nun" hərfi yazır, yə'ni "ən yukəttəlu". 
Məktubu Xorasan əmirinə göstərirlər, biri ünvanını 
nəzərdən keçirir, oxuduqdan sonra möhürləyib xüsusi 
qasidlərinə verir və məzmunundan onu xəbərdar etmirlər. Ona 
deyirlər: "Get bu məktubu Bu-Əli Simcura ver, nə versə, al, 
gətir".  
Əhməd Rafi üç gecə-gündüz öz evinə getmir, ürəyindən 
qanlar axır.  Qasid Nişabura çatdıqda Əmir Bu-Əlinin yanına 
gedib məktubu ona verir. Rəsmə görə, Bu-Əli qalxıb məktubu 
alır, öpüb gözünün üstünə qoyur və deyir: "Xorasan əmirinin 
kefi necədir?" Əbdülcabbar xətib də orada oturmuşmuş, 
məktubu ona verib deyir: "Möhürünü aç, fərmanın nə olduğunu 
oxu!" Əbdülcabbar məktubu götürüb möhürü açmazdan əvvəl 
onun ünvanına nəzər salır, bir tərəfdə "əlif", o biri tərəfdə isə 
"nun" görür, dərhal ayə yadına düşür "ən yukəttəlu...", başa 
düşür ki, məktub onun ölümü haqqındadır. O saat məktubu yerə 
qoyub burnundan tutur, yə'ni burnumdan qan açılmışdır, sonra 
deyir: "Gedim, burnumu yuyum, gəlim", eləcə də əli burnunda 
Bu-Əlinin yanından xaricə çıxır və gedib bir yerdə gizlənir. 
 Bir az gözlədikdən sonra Bu-Əli deyir: "Xacəni çağırın". 
Hər yeri axtarırlar, lakin tapmırlar. Deyirlər: "Ata minməmişdi. 
piyada gedibdir, ancaq, evlərinə getməyib heç kəs bilmir hara 
gedib". Bu-Əli deyir: "Başqa katib çağırın". Başqasını çağırırlar, 
məktubu qasidin yanında oxuyurlar. Məsələ aydın olduqda hamı 
təəccüb edir ki, məktubda nə yazıldığını kim ona 
(Əbdülcabbara) xəbər vermişdir?! 
Bu-Əli qəlbən sevindiyinə baxmayaraq, qasidin yanında 
özünü bir az tutqun kimi göstərməyə çalışır. Sonra şəhərdə car 
çəkdirib Əbdülcabbarı axtartdırır. Əbdülcabbar xəlvətcə bir 
adam göndərib harada gizləndiyini xəbər verir. Bu-Əli sevinib 
əmr edir: "Olduğun yerdən tərpənmə". 
 ..…………………………………………….   قابوسنامه / 166
Bir neçə gün keçdikdən sonra qasidə yaxşı ən'am verib 
yola salır və məktub yazıb əhvalatın necə olduğunu təsvir 
edirlər və and içirlər ki, bizim bu işdən xəbərimiz olmayıb. 
Qasid gəlib əhvalatı danışdıqda, Əmiri-Xorasan bu işə 
heyran qalır. Sonra möhürlənmiş fərman göndərib deyir ki, əgər 
bu işdən necə xəbər tutduğunu desə, onu bağışlayacağam, 
Əhməd Rafi deyir: "Mənə aman versən, mən deyərəm". Əmiri-
Xorasan ona verir, o da əhvalatı danışır. Əmiri-Xorasan 
Əbdülcabbarı bağışlayıb hamin məktubu istəyir ki, rəmzin 
nədən ibarət olduğunu görsün. Məktubu geri gətirirlər, baxır, 
Əhməd Rafinin dediyi kimi olduğunu görür və hamı onun 
tizfəhmliyinə təəccüb edir. 
Katiblik şərtlərindən biri də budur ki, gərək həmişə ağanın 
əli altında olasan. Tez yaddasaxlayan, tez başadüşən, keç 
yaddançıxaran, müşahidəçi ol, hər işin (tapşırılan və 
tapşırılmayan) qeydini apar, divanxana camaatının əhvali-
ruhiyyəsinin öyrən, bütün mə'murların işlərindən xəbər tut və 
topla, bütün vəziyyət sənə bəlli olsun, həmişə lazım olmasa da, 
bir gün gələr, lazım olar. Lakin zəruriyyət olmadan bu sirri heç 
kəsə açma, açıqda vəzirin işi ilə maraqlanma, amma gizlində 
onun bütün işlərindən xəbərin olsun hesab aparmaqda usta ol, 
bir saatda məxaric, təsərrüfat işləri, məktublar və qəbzləri 
yazmağı unutma, bunlar hamısı katib üçün məharət hesab edilir. 
Lakin katib üçün ən böyük məharət dilini saxlaya bilməsi, 
ağasının sirrini başqasına verməməsi, başqa məsələlərdən 
ağasını agah etməsidir. 
Əgər xəttatlıqda qadir, başqalarının xəttini oxşatmaqda 
mahir olsan, bu çox gözəl sənətdir. Lakin bunu hər adama 
göstərmə ki, saxta xətt düzəltməkdə şöhrət tapmayasan və 
ağanda şübhə oyatmayasan. Biri başqasının xəttini oxşatsa, 
tapmasalar, onu səndən görməsinlər. Kiçik şeylər üçün saxta 
kağız düzəltmə, bir gün böyük qazanc üçün lazım olsa və 
düzəltsən, qoy heç kəsin gümanı sənə getməsin. 
Deyildiyinə görə, mahir və fazil katiblər xətt oxşatmaqla 
çox bilikli və təcrübəli vəzirləri məhv etmişlər. 
Hekayət. Rəbi ibn Mütəhhər əl-Qəsri261 adlı-sanlı və bilikli 
bir katib idi. Sahibin262 divanxanasında katiblik edərdi. Bir dəfə 
saxta sənəd düzəltdi, bu, Sahibin qulağına çatdı. Sahib heyrətə 
gəlib dedi: "Belə adamı öldürmək heyfdir, çünki çox alim və 
kamil adamdır, eləsini tapmaq olmaz". Ona nə edəcəyi haqqında 
fikirləşməyə başladı. Təsadüfən bu aralıqda Sahib xəstələndi, 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
hamı ona dəyməyə getdi. Rəbi ibn Mütəhhər də gəlib onun 
qabağında oturdu, rəsm olduğu üçün Sahibdən soruşdu: "Nə 
şərabı içirsən?". Sahib dedi: "filan şərabı". Soruşdu: "hansı 
xörəklərdən yeyirsən?". Dedi: "Sən düzəltdiklərindən", yə'ni 
"müzəvvəri"263. Katib anladı ki, Sahib işdən xəbərdardır, dedi: 
"Ey ağam, and olsun başına, bir də etmərəm". Sahib dedi: 
"Tövbə etsən, etdiyini sənə bağışlaram". 
Bil ki, belə saxta sənədləri düzəldə bilmək çox böyük işdir, 
ondan ehtiyatlı ol hər şeyi dərindən özün öyrən, özün düşün, 
tap. Mən hər məsələ haqqında sənə özümdən tam və bitkin 
mə'lumat verə bilmərəm, söz uzanar, məqsəddən uzaq düşərəm. 
Deməmiş də keçə bilmirəm. Ona görə hər məsələdən işə yaraya 
biləcək bir neçə söz deyirəm ki, mə'lumatın olsun. Hər şeydən 
bir az danışdıq, əgər diqqətlə qulaq asıb fikirləşsən, özün də bir 
sıra nəticələr çıxardarsan, çünki bir çırağla çox çiraqları 
yandırmaq olar. 
Bəlkə, Allah-taala sənə mərhəmət göstərdi, katiblik 
dərəcəsindən vəzirlik mərtəbəsinə qalxdın, onun üçün vəzirlik 
şərtlərini də bil, çünki ən şərəfli vəzifə və elm budur. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 ..…………………………………………….   قابوسنامه / 168
 
 
 
 
 
 
 
 
 
 
 
 
 
 
 
 
 
 
 
Qırxıncı fəsil 
ŞAHA VƏZİRLİK ŞƏRTLƏRİ HAQQINDA 
Bil, ey oğul, iş gətirsə, vəzir olsan, hesabda, müamilədə, 
alıb verməkdə, rəftarda dəqiq və mahir ol, öz ağana sadiq qal, 
ne'mət sahibinin haqqını itirmə, hər şeyi yalnız özün üçün 
istəmə ki, deyiblər: "hər şeyi özünə istəyən, heç şeysiz qalar". 
Hər şeyi sənə verməzlər, versələr də bir azdan sonra geri 
istərlər. Əvvəl əl çəksələr də, sonra əl çəkməzlər. 
Deməli, ağanın var-dövlətini qoru, yesən, iki barmaqla ye 
ki, boğazında qalmasın. Lakin mə'murların əl-qolunu birdəfəlik 
bağlama. Çırpını manqaldan əsirgəyən çiy kabab yeyər. 
Başqalarına bir dang verməsən, özün bir dirhəm yeyə 
bilməzsən, yesən də məhrum olanlar qoymazlar ki, gizli qalsın. 
Öz ne'mət sahibinə qarşı insaflı ol, lakin ondan daha çox 
ordu və rəiyyətlə insafla dolan, xırdaçılıq etmə, diş dibindən 
çıxarılan ət qarın doydurmaz. Elə gəlirin zərəri qazancından çox 
olar. Kiçik verkilər qoşunu düşmən edər, rəiyyəti isə ağana qarşı 
qaldırmış olarsan. 
Vergi toplamaqdan məqsədin vəzifə göstərməkdirsə, 
quruculuqla məşğul ol, ölkənin viran qalmış yerlərini 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
abadlaşdır. Həm gəlirin birə on artsın, həm Allah bəndələrinin 
ruzisini əlindən alma. 
Hekayət. Bil, Pars şahlarından birinin vəzirinə acığı tutdu 
və vəzifədən azad etdi, onun yerinə isə başqasını qoydu. Sonra 
azad edilmişə dedi: "İxtiyarında olmuş vilayətlərdən özünə bir 
yer seç, onu bağışlayım, öz dövlət və xidmətçilərinlə oraya köç. 
Vəzir dedi: "Var-dövlət istəmirəm, olanlarını da hökmdara 
bağışlayıram, heç bir abad yer də istəmiəm ki, mənə 
bağışlayasınız, əgər lütf etmək fikriniz varsa, məmləkətinizdən 
bir uçuq kənd bağışlayın, mən də öz adamlarımla gedib oranı 
abad edim və orada qalım". Şah əmr etdi, neçə uçuq kənd 
istəyirsə, ona versinlər. Şahın bütün məmləkətini axtardılar, ona 
vermək üçün bir xaraba kənd, bir uçuq daxma tapa bilmədilər. 
Şaha xəbər verdilər. Vəzir dedi: "Şahım, mən bilirdim ki, 
mənim ixtiyarımda olan vilayətlərin heç birində bir dənə də 
xaraba yoxdur, indi ki, ölkəni məndən geri alırsai, heç olmasa 
elə adama tapşır ki, ondan da geri almaq istəsən, mən qaytaran 
kimi sənə qaytara bilsin". 
Bu söz mə'lum olduqdan sonra şah azad edilmiş vəzirdən 
üzr istədi, ona xələt göndərib vəzirliyi yenidən ona tapşırdı. 
Buna görə vəzirlikdə qurucu, abadedici və ədalətli ol ki, 
dilin və əlin də uzun olsun. Belə halda həyatın da təhlükədə 
olmaz Ordu sənə qarşı çıxsa, ağan çarəsizlikdən sənin əlini 
gödəldəcək ki, onun öz əlini gödəltməsinlər. 
Demək, sən zülmü yalnız özünə deyil, orduya, ağana və 
özünə etmiş olarsan, o cüz'i vergi sənin işində böyük nöqsan 
yaradar. 
Şahı ordu və rəiyyətə yaxşılıq etməyə vadar et, çünki 
məmləkət rəiyyət və orduya görə, kənd isə kəndliyə görə abad 
olar. Demək, abadlığa çalışsan, ölkə dolandırmış olarsan. Bil ki, 
ölkəni ordu ilə saxlamaq olar, ordunu isə pulla, pulu isə 
abadlıqla qazanmaq olar, abadlığı isə ədalət və insafla yaratmaq 
olar. Demək, ədalət və insafı unutmaq olmaz. 
 Nə qədər sadiq və ehtiyatlı olsan, yenə də həmişə şahdan 
qorx, hamıdan çox şahdan qorxası bir adam varsa o da vəzirdir. 
Şah nə qədər kiçik olsa, sən onu kiçik hesab etmə, şahzadələr 
ördək balaları timsalındadır, ördək balalarına isə üzmək 
öyrətməzlər, çox keçməz ki, o sənin yaxşı və pis işlərindən 
xəbər tutar. Şah həddi-büluğa çatmışsa, iki haldan biri olar: ya 
ağıllı olacaq ya axmaq. Ağıllı olsa, sənin xəyanətinə dözə 
bilməyib üsulluca sənin əlini gödəldəcək, yox, Allah 
göstərməsin, axmaq və nadan olsa, ən çirkin yolla səni 
 ..…………………………………………….   قابوسنامه / 170
vəzirlikdən qovacaq. Ağıllıdan canını qurtara bilsən də 
axmaqdan heç bir vəchlə qurtara bilməzsən. Bir də şah hara 
getsə, onu tək buraxma, qoyma düşmənlərin fürsət tapıb sənin 
haqqında pis sözlər deməyə və onun fikrini, dəyişməyə nail 
olsunlar. Öz ne'mət sahibinin halından xəbərdar olmağı heç vaxt 
unutma, elə et ki, onun yaxın adamları sənin casusun olsunlar, 
onun hər çəkdiyi nəfəsdən xəbər tutasan, vaxtında hər zəhərə 
qarşı bir padzəhr hazırlayasan. 
Ətraf şahların vəziyyətindən xəbərdar ol, elə etmək 
lazımdır ki, hər hansı bir ölkədə sənin dost və ya düşmənin bir 
qurtum su içsə belə, onların adamları sənə mə'lumat versinlər, 
onların məmləkətinin vəziyyətini öz şahının məmləkətini 
bildiyin kimi bilməlisən. 
H e k a y ə t. Eşitmişəm ki, Fəxrüddövlənin264 vaxtında 
Sahib İsmayıl ibn Əbbad265 iki gün saraya gəlib divanxanada 
oturmur və heç kəsi qəbul etmir. Xəbərçi bunu Fəxrüddövləyə 
çatdırır. Fəxrüddövlə bir adam göndərib deyir: "Sənin qanıqara 
olduğunu eşitdim, əgər ölkədə qanıqaralığa səbəb olan bir şey 
varsa, de, çarə qılaq, yox bizdən küsübsənsə, üzr istəyək". Sahib 
deyir: "Allah eləməsin, mən hökmdarımdan küsüm, şah öz 
kefində olsun, məmləkətin işləri də öz qaydasındadır, mənim bu 
qanıqaralığım da tez keçər". 
Üçüncü gün o, əvvəlki kimi kefi kök, damağı çağ, saraya 
gəlir, Fəxrüddövlə soruşur: "Nə üçün qanın qara idi?" Deyir: 
"Mənim casusum Kaşğardan yazmışdı ki, Xaqan filan sərkərdə 
ilə söhbət etmişdir. Bilmirdim nə barədə danışıblar, çörək 
boğazımdan getmirdi, qanım qaralmışdı ki, nə üçün Türküstan 
xaqani Kaşğarda söz danışsın, biz burda bilməyək niə deyibdir. 
Bu gün başqa bir məktub gəldi,bildim o nə məsələ imiş, ürəyim 
şad oldu". 
Deməli, dünya şahlarının halından xəbər tutub onları öz 
hökmdarına çatdırmaq lazımdır ki, dost və düşməndən arxayın 
olasan, sənin iş bacarığın da meydana çıxa. 
 İş tapşıranda layiq adama tapşır, tamah xatirinə dünyanı 
zalım adamların əlinə vermə, Büzürcmehrdən soruşdular: "İş 
başında sənin kimi adam ola-ola nə üçün Sasanilərin işi belə 
xarab oldu?" 
 Dedi: "çünki böyük işlərdə kiçik xidmətçilərdən kömək 
gözlədilər, ona görə bu kökə düşdülər". Müflis mə'mura iş 
tapşırma, o, öz yükünü tutmayınca, sənin yükünü 
qaldırmayacaq. Görmürsənmi, tarlaları və ləkləri sulayarkən, 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
arx yaş olanda su tarlaya və ləklərə tez çatır, çünki nəm torpaq 
suyu canına çox çəkmir, lakin arx quru, çoxdan su görməmiş 
olsa, əvvəlcə suyu canına çəkib doymayınca, onu tarla və 
ləklərə çatdırmır. 
Deməli, müflis mə'mur quru arx kimidir, əvvəlcə özünü 
doydurar, sonra sənin hayına qalar. Bir də verdiyin əmrlərin 
qədrini bil, hörmətini saxla, heç kəsə heç vəchlə yol vermə ki, 
onlara e'tinasız yanaşsın və ya onun əksini etsin. 
H e k a y ə t. Belə eşitmişəm ki, Əbülfəzl Bəl'əmi266 
Səmərqənd divanxanasının rəislərini Səhl Xocəndiyə267 tapşırır, 
bu barədə fərman verir, möhür vurur və ona xələt bağışlayır. 
Yola çıxan günü vidalaşmaq və fərmanı almaq üçün 
xacənin sarayına gedir. Vidalaşdıqdan, xeyir-duadan sonra, açıq 
demək istədiyi sözləri deyir, sonra təklikdə qalmağı xahiş edir. 
Xacə əmr edir onları tək buraxsınlar. Səhl deyir: "Ağamın ömrü 
uzun olsun, mən gedib işə başlayandan sonra, yəqin ki, buradan 
fərmanlar gələcəkdir, ağam mənə buyursun görüm bəndəsi hansı 
işarəyə görə bilsin ki, bunu yerinə yetirmək lazımdır, onu yox, 
bilsin ki, edilməli hansıdır, edilməməli hansı". Əbülfəzl Bəl'əmi 
deyir: "Ey Səhl, yaxşı dedin, bilirəm ki, bunu uzun müddət 
fikirləşibsən, biz də gərək bu barədə bir az fikirləşək, 
fikirləşməli məsələlərdə dərhal cavab vermək doğru deyil, bir 
neçə gün gözlə". 
Səhl Xocəndi evinə qayıdır; Süleyman ibn Yəhya 
əsSorani268 Səmərqəndə divan sahibi tə'yin edir, fərman verib 
xələt bağışlayır və yola salırlar. Səhlə isə əmr edilir ki, bir il 
evdən dişarı çıxmamalıdır. Səhl bir il evində dustaq oturur. Bir 
ildən sonra Bəl'əmi onu çağırıb deyir: "Ey Səhl, sən nə vaxt 
bizim iki fərmanımızı görmüsən ki, biri düz olsun, biri yalan?" 
Biz dünyanın böyuklərini qılınc gücünə müti olmağa məcbur 
edirik. Bizim əmrimiz bir olur. Bizdə nə axmaqlıq görübsən ki, 
biz əlimiz altında olanlara əmri yerinə yetirməməyi öyrədək? 
Yerinə yetirmək istədiyimizi əmr edirik, istəmədiyimizi isə əmr 
etmirik. Biz heç kəsdən qorxub ehtiyat etmirik, işdə də aciz 
deyilik. Sənin bizim haqqımızdakı ehtimalın yalnız acizlərin 
işidir. Sən bizi işdə piyada hesab etdiyin üçün, biz də səni 
vəzifədə piyada saxladıq, ona görə göndərmədik ürəyində 
fikirləşməyəsən ki, guya bizim verdiyimiz əmrləri icra etməmək 
də olar. Kimdə o cürət var ki, bizim fərmanlarımıza əməl 
etməsin?" 
 ..…………………………………………….   قابوسنامه / 172
Nə qədər sağsan, yalan fərman vermə, mə'murun sənin 
əmrini yerinə yetirməsə, ona yaxşıca qulaqburması ver; sən öz 
sağlıqında öz imzanı yüksək tutub öz fərmanlarını icra etdirə 
bilməsən, keçmiş vəzirlərin fərmanları əsasında işlədikləri kimi, 
səndən sonra heç kəs sənin fərmanın əsasında işləməz. 
Demək, şahların və vəzirlərin fərmanları bir, hökmləri qəti 
olmalıdır ki, əzəmət yerində qalsın, işlər yaxşı getsin. 
Şərab içmə şərab içməkdən səhlənkarlıq, süstlük və günah 
törəyir. İlahi, bizi əyyaş vəzir və vəkildən sən özün saxla. 
Əgər şah əyyaşlıq etsə, vəzirin də başı şərab içməyə qarışsa 
ölkənin işi tez xarab olmağa üz qoyar, həm özünə, həm ağana 
xəyanət etmiş olarsan. 
Dediyim kimi ol, vəzirlər ölkənin gözətçiləridir, çox pis 
olar ki, gözətçilərə bir də başqa bir gözətçi qoyulsun. 
Əgər vəzirlik qismət olmasa, sipəhsalar olsan, sipəhsalarlıq 
şərtlərini də bil. Allah köməyin olsun. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Qırx birinci fəsil 
SİPƏHSALARLIQ269 QAYDALARI VƏ ŞƏRTLƏRİ 
HAQQINDA 
Bil, ey oğul, əgər sipəhsalar olsan, ordu və rəiyyətlə yaxşı 
dolan, həm özün tərəfindən, həm də hökmdarın tərəfindən 
yaxşılıq et. Rəiyyətə qarşı xeyirxah ol, həmişə zəhmli görün, 
ordu təşkil etməyi və döyüş qaydalarını yaxşı bil. Müharibə baş 
verdikdə sağ və sol cinaha davadan çıxmış, dünya görmüş, 
təcrübəli sərkərdələr göndər. Ən şücaətli sərkərdəyə ən yaxşı 
dəstə ver, ordunun yanlardan və arxadan qorunmasını ona tapşır. 
Düşmən nə qədər zəif olsa da, sən ona zəif baxma, qüvvətli 
düşməndən edəcəyin qədər gücsüz düşməndən də ehtiyat et. 
Vuruşda çox da dəliqanlılıq etmə, ordunu bada verərsən, o qədər 
ağciyər də olma, ordunu məğlubiyyətə uğradarsan. 
Həmişə silah və atları yaxşı saxla, Casus yollayıb 
düşmənin vəziyyətini öyrənməyi unutma, ordu önündə gecə-
gündüz kəşfiyyatçı dəstələri göndərməyi yaddan çıxarma. Vuruş 
günü düşmən ordusuna nəzər saldıqda və iki qoşun bir-birinə 
qarşı durduqda üzügülər ol və öz orduna onların kim 
olduqlarını, kimlərdən doğulduqlarını, əsil-nəsəblərini xatırlat 
və de ki, "Biz bu saat düşmənin atasını yandıracağıq, onları 
darmadağın edəcəyik". 
Ordunun hamısını birdən irəli aparma, bayraq-bayraq, 
dəstə-dəstə atlılar göndər. Hərəsinə bir salar270, bir sərhəng271 
tə'yin et və de: "Filankəs, sən öz dəstənlə irəli!". Özün üçün 
hücuma layiq olan əmiri öz yanında saxla. Yaxşı vuruşana, 
düşmən öldürənə, yaralayana, əsir tutana, at gətirənə, baş 
gətirənə, tə'rifə layiq xidmət göstərənə artıqlaması ilə hörmət et, 
maaşını artır, xələt ver. Belə hallarda qənimət dalınca qaçma, 
alçaqtəbiət olma, onda məqsədinə çatarsan. Bunu gördükdə 
bütün qoşun vuruşa qalxar, heç kəs döyüşdən boyun qaçırmaz 
və arzuladığın qələbəni əldə edərsən. Sənin istəyin bu yolla 
yerinə yetirilə bilsə, çox gözəl olar. Amma sən hövləki olma, öz 
yerində dur, davaya girişmə, çünki sipəhsalar özü davaya 
girişsə, iş şuluqlaşa bilər. Lakin davaya girişməli olsan, bərk 
vuruş, qaçmaq ağlına belə gəlməsin ölənə qədər vuruş, çünki 
ölümü gözünə almış adamı yerindən qopartmaq olmaz. Gözlə 
Soltan Mahmudun Xarəzmi fəthində Əscədi272 tərəfindən təsvir 
edilən sipəhsalarlardan olmayasan: 
B e y t 
 ..…………………………………………….   قابوسنامه / 174
Sipəhsalar dilərdi ordu qırsın, kamran olsun,  
Axır məhv etdi bir ordu, o da öz şanlı ordusun. 
Əgər qalib gəlsən, qaçanların dalınca çox uzaqlara getmə, 
qayıdanda böyük xətalar baş verə bilər, işlərin nə ilə 
qurtaracağını bilmək olmaz. Böyük əmir (atam), Allah ona 
rəhmət eləsin, qaçanın dalınca getməzdi və heç kəsi də getməyə 
qoymazdı, çünki heç kəs müharibə qaydasını ondan yaxşı 
bilməzdi. Soltan Mahmud da belə edərdi və deyərdi: "Qaçan 
yorulduqda cana doyub dayanar, geri dönsə, vuruşmasan 
yaxşıdır, xatası var". Müharibəyə gedərkən, istər-istəməz 
zahirdə başınla-gözünlə oraya necə girdiyini görəcəksən, lakin 
batində qəlbinin gözü və ağlınla oradan necə çıxacağını 
görməlisən, bəlkə sən düşünən kimi oldu. Bir də bu deyəcəyim 
sözü unutma, bunu bir yerdə demişəm, bir də təkrar edirəm. 
Müharibə olsa, yerin dar olsa, məsələn, arxanda bircə addım yer 
qalsa, amandır bir addım da geri qoyma, çünki bircə qarış geri 
getsən, dərhal səni geri çəkilən hesab edərlər. Həmişə durduğun 
yerdən irəliləməyə çalış, heç vaxt bir də geriləmə. 
Elə etmək lazımdır ki, ordu həmişə sənin canına və başına 
and içsin. Sən özün də orduya qarşı əli-açıq ol, hədiyyə, ən'am, 
xələt verə bilməsən, heç olmasa, çörəyi, şərabı, xoş sözünü 
onlardan əsirgəmə. Bir tikə çörək, bir qurtum şərabı da ordusuz 
içmə.  
Çörəyin edə biləcəyini qızıl, gümüş və hədiyyə edə bilməz. 
Həmişə ordunu ürəyişad saxla. İstəyirsən canlarını səndən 
əsirgəməsinlər, çörəyini onlardan əsirgəmə. 
Hər şey böyük Allahın əmrinə bağlı olsa da, sən düzgün və 
lazımi tədbir gör, o şey ki, alına yazılıb, o onsuz da olacaqdır. 
Demək, əgər Allah-taala sənə mərhəmət göstərib şahlığa 
çatdırsa, şahlıq şərtlərini yerinə yetir, tə'rifə layiq həyat keçir, ali 
düşüncəli və müstəqil fikirli ol.  
 
 
 
Qırx ikinci fəsil 
ŞAHLIQ QAYDALARI VƏ ŞƏRTLƏRİ HAQQINDA 
Bil, ey oğul, şah olsan, əməli saleh ol, xalqın arvadına-
qızına göz tikmə, düz və iffətli adam ol. Hər işdə rə'yini özünə 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
müti et, hər əməlində ağlınla məsləhətləş, çünki şahlığın əsil 
vəziri ağıldır, ağlın tərəddüd etdiyi yerdə tələsmə, hansı işə 
girişmək istəsən, oradan çıxmaq yolunu əvvəldən düşün. Axırını 
görmədiyin işin əvvəlinə başlama, həlimliklə yerinə yetirilə 
bilən işi heç vaxt başqa yolla icra etmə. Zülmü sevən olma. 
Zülm sevən şahın aqibəti fəlakətli olar. Bütün iş və sözlərə 
ədalət gözü ilə bax ki, hər işdə haqqı, nahaqqı görə biləsən. 
Şahın idrak gözü açıq olmasa, doğru və əyri yollar onun 
üzünə açılmaz. 
Həmişə doğru de, lakin az danışan və az gülən ol ki, sənə 
tabe olanlar qudurmasınlar. Deyiblər ki, şahın ən böyük 
bədbəxtliyi odur ki, rəiyyəti sözə baxmayan, xidmətçiləri 
qudurğan olsun. Bəxşişi ehtiyacı olanlara ver ki, onlar da 
müstəhəqlərə versinlər. Alitəbiətli ol, rəiyyət və ordunun gözünə 
alçaqtəbiət görünmə, amandır, özünü yazıq göstərmə. Haqq-
taalanın yaratdıqlarına qarşı rəhmli ol, lakin rəhmsizlərə rəhm 
etmə, onları bağışlamağı adət etmə, amansız ol, xüsusilə öz 
vəzirinə qarşı. 
Əlbəttə özünü vəzirə güzəştə gedən tanıtma və həmişə 
onun məsləhəti ilə oturub-durma. Bir adam və ya bir iş haqqında 
vəzir hər nə desə, qulaq as, lakin dərhal əməl etmə. De ki: 
"Baxarıq, nə lazımsa əmr edərik". Sonra işi yoxlamağı əmr et, 
gör o işdə sənin xeyrini, yoxsa öz məiafeyini güdur. 
Aydınlaşdırandan sonra necə məsləhətdirsə, elə də cavab ver, 
qoy səni öz rə'yinin qulu hesab etməsin. 
Vəzirliyi kimə versən, ona tam ixtiyar da ver ki, sənin 
məmləkətinin işləri axsamasın. Qoca da olsan, cavan da, 
vəzirliyi həmişə qocaya tapşır, vəzarəti cavana vermə, bu barədə 
belə bir şe'r də deyiblər: 
Ş e ' r 
Qocadan başqasın eyləmə vəzir,  
Uşaqlar şah taxtın tez bada verir 
 
Sən qoca olsan, yaxşı düşməz ki, cavan sənə tədbir töksün. 
Sən də cavan olsan, vəzirin də, cavanlıq odu birləşib iki olar, 
məmləkətə iki tərəfdən od vurular. 
Vəzir xeyirxah, ağsaqqal, qoca, lakin canı sulu, qarnı 
böyük, özü yekəpər və boyu uca olmalıdır. Arıq, gödək, 
qarasaqqal vəzirin heç əzəməti olmaz. Vəzirin əsil mə'nada 
həqiqətən saqqalı uzun olmalıdır. 
H e k a y ə t. Soltan Toğrul bəy273 vəzirliyi Xorasan 
vəzirlərindən birinə tapşırmaq istədi. Bir alimi seçdilər. Çox 
 ..…………………………………………….   قابوسنامه / 176
uzun və enli saqqalı var idi, göbəyinə çatırdı. Onu çağırdılar, 
vəzirliyə namizəd seçildiyi haqqında soltanın fikrini bildirdilər, 
dedilər: "Gərək məmləkətin kətxudalığını boynunuza 
götürəsiniz, çünki vəzirliyə sizdən layiq heç kəsi tapa bilmirik". 
Alim dedi: "Dünya Allahına deyiniz ki, şahın ömrü min il uzun 
olsun, vəzirlik elə bir peşədir ki, adam bir çox xüsusiyyətə malik 
olmalıdır, məndə isə saqqaldan başqa bu xüsusiyyətlərdən heç 
biri yoxdur. Soltan öz bəndəsinin uzun saqqalına qürrələnməsin, 
bu vəzifəni başqasına tapşırsın". 
Vəzirə, onun yaxın adamlarına yaxşılıq et, maaş verməkdə, 
hədiyyə bağışlamaqda xəsislik göstərmə. Lakin vəzirin qohum-
qardaşlarına vəzifə tapşırma, çünki piyi bir dəfəliyə pişiyə 
tapşırmaq olmaz. Vəzir heç vaxt öz qohum-qardaşlarının işinə 
düz baxmaz sənin malın xatirinə qohumlarının xatirinə 
toxunmaz. Bundan əlavə vəzirin adamları ona arxayın olub 
camaata yüz qat artıq elə zülm edərlər ki, başqaları onun yüzdən 
birinə də cəsarət etməz. Vəzir öz qohumlarının əvəzində imza 
edə bilər, başqalarının əvəzinə yox. 
Oğruya rəhm etmə, qatili bağışlama, bağışlasan, qiyamətdə 
cəzasını çəkərsən, lakin nökərlərinə qarşı rəhmli ol, onları 
bəladan qoru, çünki hökmdarı çobana, ona tabe olanları isə 
sürüyə bənzətmişlər, çoban sürünü yırtıcılardan qorumasa, tez 
məhv olarlar. 
Hər kəsin öz gəlirini öyrən, öyrəndiyinlə kifayətlənmə, 
hərəyə bir iş tapşır və vəzifəni onlardan əsirkəmə. Qoy bu işdən 
aldıqları xeyir öz gəlirlərinə əlavə olunsun və daha yaxşı 
yaşasınlar. Sən də onlar haqqında daha az narahat ol, çünki 
nökərləri iş tapşırmaq üçün saxlarlar. 
Lakin sən birinə iş verib vəzifə tapşırarkən, diqqətli ol, 
hərəyə özünə layiq iş ver, ləyaqəti olmayana vəzifə tapşırma. 
Məsələn, saqiliyə yarayanı fərraşlığa göndərmə, xəzinədarlığa 
layiq olana haciblik vermə, hər işi hər adama tapşırmaq olmaz. 
Deyiblər ki: "hər işin öz adamı var"! Belə et ki, ağzıgöyçəklər 
sənin dalınca qeybət qırmasınlar, işlərə də ziyan dəyməsin, 
çünki xidmətçiyə vəzifə tapşırsan və o bunun öhdəsindən gələ 
bilməsə, öz xeyrini nəzərə alıb bacarmadığını deməyəcəkdir, 
vəzifəyə başlayacaq, lakin iş axsayacaq. Demək, istəyirsən baş 
ağrısı olmasın, işi bacarana tapşır. 
B e y t 
Gecə-gündüz duam budur, bil, sənə, 
İş verəsən onu başa düşənə! 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Birinə kömək edib ona hörmət qazandırmaq istəyirsənsə, 
bunu vəzifəsiz də dövlət və ad verməklə etmək olar, ona layiq 
olmadığı işi verib öz nadanlığını büruzə verməkdənsə, belə 
etmək daha yaxşıdır. 
Şahlığın dövründə heç kəsə imkan vermə ki, əmrini 
saymasın, əmrini saymayan səni də saymaz. Şahlığın hüsnü elə 
əmr verməkdədir, yoxsa şahla rəiyyətin fərqi nədir? Şah əmr 
verəndir, rəiyyət icra edən. 
H e k a y ə t. Ey oğul, nağıl edirlər, sənin babanın 
dövründə Soltan Mahmudun bir amili274 var imiş, adına 
Əbülfəth Büsti deyərmişlər. Nəsa və Bavərdin275 idarəsini ona 
tapşırırlar. O, Nəsadan bir nəfəri tutub malına yiyələnir, 
mülkünü zəbt edir, özünü də dustaqxanaya salır. Bir azdan sonra 
bu kişi hiylə işlədərək həbsxanadan qaçır, gedib Qəznəyə çıxır, 
Soltana yol tapır və bağışlanmasını xahiş edir. Soltan əmr edir, 
ona rəsmi sənəd versinlər. Nəsaya gəlib sənədi amilə göstərirlər. 
Amil deyir: "Bu kişi ikinci dəfə Qəznəyə gedib şahı görə 
bilməz". Onun mülkünü geri qaytarmır, sənədə də əhəmiyyət 
vermir. Kişi ikinci dəfə qaçıb Qəznəyə getməyə müvəffəq olur. 
Qəznəyə çatdıqdan sonra hər gün Soltan Mahmudun sarayının 
qapısına gedir, nəhayət, bir gün Qələbə bağında276 Soltan 
Mahmuda rast gəlir, ah-fəryad qoparıb Nəsa amilindən şikayət 
edir. Şah ikinci dəfə ona məktub verir. Kişi deyir: "Bir dəfə 
gəlib məktub aparmışdım, xeyri olmadı". Soltan Mahmudun 
qanı qara, özü fikirli olduğundan əsəbiləşib deyir: "Mənim işim 
məktub verməkdir, tabe olmursa, mən nə edim, get haranın 
istəyirsənsə, gülünü başına tök". Kişi deyir: "Şahım, sənin 
amilin sənin əmrinə əməl etmir, gülü isə mən başıma töküm?" 
Soltan Mahmud deyir: "Yox səhv etdim, gülü mən başıma 
tökməliyəm". 
O saat saray qulamlarından ikisini Nəsaya göndərir, hamin 
nahiyənin şəhnəsini1 hazır etdirir, sonra o naməni Əbülfəthin 
                       
 
 
 
 
 
 
 
1 Шящня – полис ряиси 
 ..…………………………………………….   قابوسنامه / 178
boynuna bağlayıb kəndin girəcəyində dardan asdırır və car 
çəkdirir ki, "Öz hökmdarının əmrini saymayanın mükafatı bu 
olacaqdır". 
Ondan sonra heç kəsdə ürək qalmadı ki, şahın əmrinə əməl 
etməsin, fərmanlar yerinə yetirilir, camaat asudə yaşayırdı. 
H e k a y ə t. Bil, ey oğul, Məs'ud277 şahlıq taxtına 
oturduqdan sonra şücaət və mərdanəlik xülyasına düşdü. Ölkə 
dolandırmaq qaydalarını bilmədiyindən, şahlıq əvəzinə 
kənizlərlə əyyaşlığa başladı. Ordu və xidmətçilər onun nə ilə 
məşğul olduğunu gördükdə qudurmağa başladılar, camaatın işi 
get-gedə xarab olmağa üz qoydu. Ordu və rəiyyət mütilikdən 
çıxdılar. Bir gün Fəravə278 karvansarasından zülm edilmiş bir 
qadın gəlib o vilayətin amilindən şikayət etdi. Soltan Məs'ud 
kağız verdi, amil ona əməl etmədi və dedi: "Bu qadın bir də 
Qəznəyə getməyəcəkdir ki"!... Qarı ikinci dəfə Qəznəyə gedib 
şikayət verdi, ədalət tələb etdi. Soltan Məs'ud əmr verdi kağız 
yazsınlar. Qarı dedi: "Bir dəfə kağız aparmışam, işə keçmədi". 
Məs'ud dedi; "Bəs mən nə edim?" Qarı dedi ki, ölkəni elə 
dolandır ki, kağızına əməl etsinlər, bacarmırsan, tapşır, əmri 
keçən bir adam idarə etsin, həm sən öz kefində ol, həm Allah 
bəndələri sənin amillərinin zülmündən xilas olsunlar. 
Məs'ud çox xəcalət çəkdi, əmr etdi qarının haqqını özünə 
qaytarsınlar, amili isə dardan assınlar. Ondan sonra qəflət 
yuxusundan ayıldı, heç kəsdə cür'ət olmadı ki, onun fərmanına 
əməl etməkdə səhlənkarlıq etsin. 
Şahın əmrinə baxmırlarsa, demək o, şah deyil. Şahla 
adamlar arasında fərq olduğu kimi, onun əmri ilə başqalarının 
əmri arasında da fərq olmalıdır. Ölkədəki qayda-qanun 
fərmanların icrası ilə nizama salınır, fərmanların icrası cəza 
tədbiri ilə həyata keçirilir. Demək, cəzada səhlənkarlığa yol 
vermək olmaz. Belə etdikdə, hökmlər rəvan, işlər isə sahman 
olar. 
Bir də diqqət et, qoyma ordu rəiyyətə zülm etsin. Ordunun 
mənafeyini qoruduğun kimi, rəiyyətin də mənafeyini qoru. 
Padşah günəş kimidir,olmaz ki,birinə işıq versin, birinə yox. 
Bir də ki, rəiyyəti ədalətlə dolandırmaq olar, ədalət olan 
yerdə, rəiyyət dövlətli olar, hökumətin də gəliri rəiyyətdən gəlir. 
Demək, ölkədə ədalətsizliyə yol vermə, şahların məmləkətləri 
yalnız ədalət sayəsində uzun müddət yaşayıb qədimləşə bilər, 
ədalətsizlərin evləri isə tez dağılıb xarab olar, çünki ədalət 
abadlıqdır, ədalətsizlik isə xarabazarlıq. Abadlıq ədalət olan 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
yerdə əbədiləşər ədalətsizlik olan yerdə dağılar. Alimlər 
demişlər: "Dünyanın şadlıq çeşməsi adil şah, qəm bulağı isə 
zalım şahdır". 
Allah bəndələrinin əzab çəkmələrinə dözmə, həmişə 
xəlvətə çəkilib onlardan qaçma, sən qoşun və rəiyyətdən nifrət 
etsən, ordu və rəiyyət də səndən nifrət edər. Ordu və rəiyyəti 
yaxşı dolandırmaqda köməyi əsirgəmə, əsirgəsən, düşmənə 
kömək etmiş olarsan. Lakin ordunu eynitərkibli etmə,ordusu 
eynitərkibli ölan şah həmişə ordunun əsiri olar və öz ordusu 
qarşısında aciz qalar, çünki eynitərkibli qoşunlar öz aralarında 
birləşdikdə onları bir-birinin üstünə saldırmaq olmaz. Müxtəlif 
tərkibli olduqda isə bu növü o növün üstünə göndərmək və bir 
növlə digər növə qulaq burması vermək olar, belə olduqda bu 
tayfa o tayfanın qorxusundan, o tayfa bu tayfanın qorxusundan 
itaətsizlik edə bilməz və sənin əmrlərinə tabe olarlar. Sənin 
hökmdar baban Soltan Mahmudun dörd min türk, dörd min 
hindli qulamı vardı, həmişə hindlilərlə türkləri, türklərlə 
hindliləri cəzalandırardı, beləliklə, onların hər ikisi babana tabe 
olardı. 
Həmişə qoşununu çörək və şəraba çağır, onlara yaxşılıq 
elə, hədiyyə bağışla, və'dələr ver, könüllərini al. Lakin birinə 
bəxşiş verərkən az olsa, bərkdən dilinə gətirmə, gizlində birinin 
vasitəsilə çatdır, görməmişlik kimi çıxmasın, belə etməsən, bir 
tərəfdən şaha layiq olmayan şey bağışladığın bilinər, digər 
tərəfdən özünü xalqa alçaqtəbiət tanıtdırmış olarsan. 
Mən səkkiz il Qəzneyndə Soltan Moduda279 nədim oldum, 
onda üç şey görmədim. Birincisi, verdiyi ən'am iki yüz dinardan 
az olduqda heç vaxt özü verməzdi və açıqdan deməzdi, başqası 
vasitəsilə çatdırardı, ikincisi, heç vaxt elə gülmədi ki, onun dişi 
görünsün, üçüncüsü, qəzəbləndikdə heç kəsi söymədi. Bu üç 
xasiyyət çox yaxşıdır. Eşitmişəm, Rum şahında da bu üç 
xasiyyət vardır. Lakin onlarda elə adətlər var ki, ərəb və əcəmdə 
yoxdur. Məsələn, Rum şahları birini öz əli ila vursa, artıq heç 
kəs cəsarət etməz ki, o adamı vursun. Nə qədər sağdır deyərlər: 
"Şah onu öz əli ilə vurub, onu vurmaq üçün gərək onun kimi bir 
şah olasan". 
İndi yenə öz sözümüzə qayıdaq. Səxavət haqqında sənə 
deyə bilmərəm ki, zorla əliaçıq ol, əgər təbiətində yoxsa, heç 
olmasa, dediyim kimi et ki, açıqdan-açığa camaata öz xəsisliyini 
bildirməyəsən. Çünki səxavət göstərməsən, bütün xalq sənin 
düşmənin olar, əgər dərhal sənə bir şey edə bilməsələr də, 
 ..…………………………………………….   قابوسنامه / 180
düşmən hücuma keçəndə öz canlarını sənin uğrunda qurban 
verməzlər və sənin düşməninin dostu olarlar. 
Çalış şahlıq şərabı səni məst etməsin və altı xasiyyəti əldən 
vermə: zəhmlilik, ədalət, səxavət, həyalılıq, mülayimlik və 
doğruluq. Şah bu altı xasiyyətdən bircəsindən uzaqlaşsa, şahlıq 
sərməstliyinə yaxınlaşmış olar, şahlıqdan məst olan şah isə 
yalnız şahlığı əldən çıxdıqdan sonra ayılar. Şahlıqda sadəlövh 
olma, dünya şahlarının vəziyyətindən xəbər tut, elə et ki, hansı 
şah nə eləsə, sən onu biləsən. 
H e k a y ə t. Mən keçmiş əmir, rəhmətlik (Allah onu 
bağışlasın) atamdan eşitmişəm ki; "Fəxrəddövlə280 öz qardaşı 
Əzüdəddövlədən281 qaçdıqdan sonra heç yerdə sığınacaq 
tapmayıb, aman istəmək üçün babamın sarayına Qabus şahın 
yanına getdi. Babam ona aman verdi, qəbul edib çoxlu hörmət 
göstərdi, bibimi ona ərə verdi, nənəm Fəxrəddövlənin xalası, 
mənim atam və Fəxrəddövlə hər ikisi həsən Firuzanın282 qız 
nəvələri olduğundan toyda həddindən artıq şadlıq etdilər. Sonra 
Əzüdəddövlə Şəmsülməalinin yanına elçi ilə məktub göndərdi. 
Tə'rif yerində yazırdı: "Əzüdəddövlə çoxlu salam göndərir və 
deyir: Qardaşım əmir Əli ora gəlmişdir, özün bilirsən ki, 
mənimlə sənin aranda dost və qardaşlıq neçədir və hər iki ailə 
birdir. Mənim bu qardaşım düşmənimdir, gərək onu mənim 
yanıma göndərəsən, buna mükafat olaraq öz vilayətlərimdən 
hansını istəsən, sənə bağışlayaram, qoy dostluğumuz bir az da 
möhkəmlənsin, belə bir bədnamlığı üstünə götürmək istəməsən, 
orada ona zəhər ver, mənim məqsədim yerinə yetirilsin sən də 
rüsvay olmayasan, istədiyin vilayəti də alasan". 
Əmir Şəmsülməali deyir: "Ey böyük Allah, elə adlısanlı bir 
şəxsi mənim kimi bir adama belə sözləri deməyə məcbur edən 
nədir?.. Mən elə bir iş görə bilmərəm ki, qiyamətə qədər 
rüsvayçılığı boynumda qalsın". 
Elçi deyir: "Ey böyük ağam, əmir Əlinin, yə'ni 
Fəxrəddövlənin üstündə Əzüdəddövlənin xatirinə dəymə. Bizim 
şahımız səni öz doğma qardaşından çox istəyir". Belə-bslə 
andlar içdikdən sonra əlavə edir: "O gün şah mənə məktub 
verib, sənin yanına yola salmaq istərkən, sözarası ağzından 
qaçırdı ki:—Allah bilir ki, mən Şəmsülməalini necə istəyirəm. 
Elə ki, eşitdim filan şənbə günü, filan ayın neçəsində 
Şəmsülməalin hamama gedib orta otaqda ayağı sürüşub yıxılıb, 
ürəyim sıxıldı, dedim: Məgər qırx yeddi il onu elə qocaldıb ki, 
qüvvəti də qalmayıb?". 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Elçinin bunu deməkdən məqsədi o idi ki, Şəmsülməali özü 
haqqında Əzüdəddövlənin hər şeyi bildiyini başa düşsun, 
Əzüdəddövlə elçini belə öyrətmişdi. Şəmsülməali deyir: "Sağ 
olsun. Bu mərhəməti üçün ona mənim minnətdarlığımı bildir. 
Lakin onun haqqında mənim daha çox narahat olduğumu söylə, 
de ki: Səni yola saldığı o seşənbə günü ayın filanında, hamin 
gecədə filan məclisdə şərab içib filan yerdə yatmışdı, Nuştəkinlə 
birlikdə xəlvətə çəkilib kef eləmişdi, sonra gecə yarısı oradan 
qalxıb arvadların olduğu evə getmiş, dama dırmaşaraq oradan 
Xizran adlı bir sazəndənin otağına girmiş və onunla da bir 
müddət təklikdə qalmışdı. Sonra damdan aşağı düşərkən ayağı 
sürüşmuş və nərdivandan yerə yıxılmışdı. Buna görə də mən 
onun tərəfindən yaman narahat idim. Öz-özümə düşünurdüm: 
Gör qırx iki yaşında kişi nə qədər ağlını itirmiş, iradəsini əldən 
vermişdir. Nə üçün o qədər şərab içir ki, damdan aşağı düşə 
bilməsin, nə üçün gecə yarısı yatağından durub gedir ki, başına 
belə bir iş gəlsin". 
Bu yolla elçiyə başa salır ki. o da hər şeyi bilir. 
Dünya şahlarının vəziyyətindən xəbər tutduğun kimi, öz 
məmləkətinin, ordunun və rəiyyətinin də halından xəbərdar ol, 
bil ki, necə dolanırlar. 
H e k a y ə t. Bil, ey oğul, sənin dayın Modud ibn 'Məs'ud 
Qəzneyndə olarkən, mən oraya getdim. Məni çox əzizlədi, çox 
ehtiram göstərdi. Bir az keçdi, məni görüb bələd olduqdan sonra 
özünə xüsusi nədim tə'yin etdi.  
Xüsusi nədimin vəzifəsi bu idi ki, həmişə onun məclisində 
olsun. Ona görə o biri nədimlərin olub olmamasına baxmayaraq, 
mən həmişə yemək və içmək vaxtı onun məclisində hazır 
olardım. Bir gün səhər tezdən şərab içib məst olmuşdu, kefli 
halda ordunun rəsm-keçidinə tamaşa edib xalqı qəbul etməyə 
başlamışdı. Camaat gəlir baş əyir, çıxıb gedirdi. Növbə böyük 
xacə Əbdürrəzaq ibn Həsən əl-Meyməndiyə283 çatdı, o şahın 
vəziri idi, gəlib şahın yanında oturdu. Bir az keçdikdən sonra 
sarayın təşrifat müdiri gəlib baş əydi və xadim Əli ibn Rəbi'ə284 
bir məktub verdi, o da bunu Soltana təqdim etdi. Şah oxuduqdan 
sonra üzünü vəzirə çevirib dedi: "Bu xəbərçiyə yüz çubuq 
vurdurmaqla bir qulaqburması ver, gələn səfər ətraflı yazsın. 
Burada yazıbdır ki, dünən gecə Qəzneyndə on iki min evdə kef 
məclisi düzəlib. Mən bilmirəm bu evlər kimindir və hansı 
küçədədir, indi özün bil". Vəzir dedi: "Şah sağ olsun, o, qısa 
olsun deyə yığcam yazmışdır, təfsilatı ilə şərh etsəydi, bir kitab 
 ..…………………………………………….   قابوسنامه / 182
çıxardı, onu oxumağa bir neçə gün vaxt lazım olardı. Şah rəhm 
edib bu dəfə bağışlasa, deyərəm gələn səfərdən geniş yazar". 
Şah dedi: "Bu dəfə bağışladım, gələn səfər xacə deyən tək 
yazsın". 
Demək gərək ordu və rəiyyətin işindən yaxşı agah olasan, 
öz məmləkətinin vəziyyətindən xəbərsiz qalmayasan. Xüsusilə, 
öz vəzirini nəzarət altında saxlamalısan, hər aldığı nəfəsdən, 
içdiyi sudan xəbər tutmalısan. Çunki sən xanimanını ona 
tapşırıbsan, ondan xəbərin olməsa, bu, o deməkdir ki, yalnız 
vəzirdən deyil, xanimanından da xəbərin olmaz. Sənə tay olan 
başqa ölkə şahları ilə dostluq etsən, yarımçıq dost olma, 
düşmənlik etsən, açıq düşmənlik et, öz tayınla gizlin düşmənlik 
etmə, çünki…  
H e k a y ə t. Eşitmişəm İskəndər öz düşmənlərindən biri 
ilə davaya gedirmiş ona deyirlər: "Ey hökmdar, sənin düşmənin 
olan bu adam qəflət yuxusundadır, dünyadan xəbəri yoxdur, ona 
gecə basqını etmək lazımdır". İskəndər cavabında deyir: 
"Qələbəni oğurluqla qazanan-şah adlana bilməz".  
Şahlıqda böyük işlər görməyə adət et, çünki şah hamıdan 
böyükdür, onun sözü, işi də hamıdan böyük olmalıdır. Beləliklə, 
o, böyük ad qazanar, başqaları da onun sözünün, işinin 
böyüklüyünü təsdiq edər. Lə'nətə gəlmiş o it Fir'on285 da bizim 
cah-cəlallı yaradanımız haqqında, rəvayət edildiyi kimi, elə 
böyük bir söz, yə'ni "Mən sizdən daha böyük Allaham," deməsə 
idi bu ayə qiyamətə qədər oxunmaz, bu böyük söz xatirinə o 
alçaq məl'unun adı hər yerdə çəkilməzdi. Demək söylədiyim 
kimi ol, səxavətsiz şahın şöhrəti olmaz, bir də imzanın qədrini 
bil, onu böyük tut, hər kiçik şey üçün imza atıb möhür vurma. 
Böyuk xələt, böyuk məmləkət bağışladıqda, fərman ver, 
möhür vur, imza et. Elə ki, vədi verdin, üzürlü səbəb olmadan 
onu pozma. Və'dəxilaf çıxmaq heç kəs üçün yaxşı deyil. Padşah 
üçün isə çox pisdir. 
Şahlığın şərtləri bunlardır. Hərçənd bu peşə çox əzizdir, 
lakin kitabın həcmi və mənim imkanım daxilində nə mümkün 
idisə hamısını deyib yazdım Əgər sən başqa sənət sahibi olsan, 
məsələn, kəndçilik kimi və başqa hər hansı işdən yapışsan, 
gərək onun qaydasını öyrənəsən ki, həmişə düz gətirib rövnəq 
tapsın. Allah özü köməyin olsun. 
 
 
 
 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Qırx üçüncü fəsil 
KƏNDÇİLİK VƏ BAŞQA BİLDİYİN PEŞƏLƏRİN 
QAYDALARI HAQQINDA 
Ey oğul, bil ki, kəndli olsan, hər şeyin öz vaxtını yaxşı 
bilməlisən. Nə əkmək istəsən, qoyma vaxtı keçsin, hər şeyi 
vaxtından on gün tez əksən, bir gün gec əkməyindən yaxşıdır. 
Kənd təsərrüfatı alətlərini cütü saz saxla, yaxşı öküzlər al və 
yemini bol elə. Gərək sənin süründə həmişə qoşqu öküzü çox 
olsun ki, şum vaxtı öküzlərdən biri xəstələnsə, iş axsamasın, 
səpindən qalmayasan. 
Əkin-biçin vaxtı çatdıqda torpağı şumlamağı unutma, 
gələn ilin səpini haqqında bu il tədbir gör. Həmişə elə torpağı ək 
ki, o özünü geyindirə bilsin onda səni də geyindirə bilər. Torpaq 
özünü geyindirə bilmirsə, səni də geyindirə bilməz. 
Kəndçilikdən xeyir görmək istəyirsənsə, abadlıq işləri ilə 
məşğul ol. 
Bazar sənətkarlarından olsan, hər sənət olur olsun, tez 
işləyən və yaxşı düzəldən ol ki, alıcın da çoxalsın. İşi 
qonşularından daha yaxşı gör, az qazancla kifayətlən. Bir dəfə 
ona bir qazanmaq əvəzinə, iki dəfə ona yarım qazan. Çənə 
vurub zəhlə tökməklə müştərini qaçırma, beləliklə adamların 
çoxu səninlə alver edər, ruzun başının altında olar. Şeyi satana 
qədər müştəri ilə can bir dost ol, ona yağlı dil tök, ona "ağa" 
deyib təvazö'karlıq et. Gülərüz olub mehribanlıq göstərsən, 
səndən bir şey alarlar, qaşqabaqlı oturub nadanlıq etsən, 
məqsədə çata bilməzsən. Mən deyən kimi etsən, alıcın çoxalar, 
başqalarının qibtəsinə səbəb olarsan, bazardakı sənətkarların 
hamısından çox ad qazanıb şöhrət taparsan. 
Lakin doğru danışmağı adət et, xüsusilə satdığın şey 
haqqında. Xəsislikdən qaç, amma israfçı da olma. Özündən 
aşağıya bağışla, özündən yuxarıya ehtiram et. Özündən zəifləri 
incitmə, arvadları və uşaqları alverdə aldatma, qəriblərdən artıq 
alma. Abırlı adamlarla çox çənə vurma, ehtiyacı olanlarla yaxşı 
rəftar et, şahlarla düz dolan. Şah xidmətinə çox həris olma, 
Orduda olanlarla yaxınlıq etmə. Sufilərlə təmiz sufi ol. Daş-
tərəzini düz saxla. Öz ailənlə ikiüzlülük edib iki kisə saxlama, 
şəriklərinə xəyanət etmə. 
Hər nə hazırlasan, başı çıxan və çıxmayan üçün eyni 
dərəcədə yaxşı hazırla, namuslu ol. Varın olsa borc verməkdən 
imtina etmə, doğrudan və ya yalandan and içmə, sələmçilikdən 
uzaq qaç, alverdə qəddar olma. Yoxsula borc versən, imkanı 
 ..…………………………………………….   قابوسنامه / 184
olmadığını bilsən, teztez borcunu istəmə, inadkarlıq göstərmə. 
Ürəkdə xeyirxah ol, üzdə nikbin, Allah sənin işinə rəvac, 
alverinz bərəkət verər. Bu xasiyyətlərə malik olan sənətkar 
cavanmərdlərin286 cavanmərdi olar. 
Hər peşə sahibinin öz sənətində bir cavanmərdlik şərti 
vardır. İndi son fəsildə hər sənətdə lazım olan cavanmərdlik 
şərtlərindən danışacağam, Allah qoysa, hər növə aid, bacarığım 
daxilində müvafiq mə'lumat verəcəyəm. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Qırx dördüncü fəsil  
CAVANMƏRDLİK QAYDALARI HAQQINDA 
Ey oğul, bil ki. cavanmərdlik iddiasında olsan, gərək 
əvvəlcə cavanmərdliyin nə olduğunu və nədən əmələ gəldiyini 
biləsən. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Bil, insanlara xas olan üç xüsusiyyət var və elə bir adam 
tapa bilməzsən ki, bu xüsusiyyətlərin özündə olmadığını e'tiraf 
etsin. Allah-taala bu üç xüsusiyyəti çox az adama verdiyinə 
baxmayaraq, hamı: alim, cahil, ağıllı, axmaq bu cəhətdən Allah-
taaladan razıdırlar. 
Lakin kimə bu üç şey verilibsə, onlar Allah-taalanın xüsusi 
bəndələri hesab edilməlidir: birincisi- ağıl, ikincisi-düzlük, 
üçüncüsü-insanlıq. 
Xalqın bu iddiasına diqqətlə baxsan, görərsən ki, heç kəs 
ağıl, doğruluq və insanlığa malik olduğunu yalandan iddia 
etmir, çünki elə bir canlı yoxdur ki, onda bu üç xüsusiyyət 
olmasın. Lakin vasitələrin kütlüyü və nasazlığı bunların əsl 
yollarını insanların çoxunun üzünə bağlı saxlayır. Allah-taala 
insanı ayrı-ayrı üzvlərin toplanmasından yaratmışdır. Ona sən 
küllün aləmi de, ya cüz'ün aləmi- hər ikisi doğrudur. Çünki 
insanın bədənində təbiət qüvvələrindən göyun, ulduzun, 
maddənin, ünsürün, surətin, nəfsin və ağılın hissəsi vardır. 
Bunların hərəsi özlüyündə tərkibə görə deyil, dərəcəyə görə ayrı 
xüsusi bir aləmdir və insan bu aləmlərin toplanmasından və 
məcmuundan ibarətdir. Demək, yaradan bu aləmləri bir yerə 
toplamış, onları barlarla bir-birinə bağlamışdır. Bu böyük 
dunyada gördüyün kimi, göylər, ulduzlar, təbiət qüvvələri 
arasında da belə rabitələr vardır, onlar zatlarına (substansiyaya) 
görə müxtəlif olduqları halda, bir-birindən asılıdırlar. Məsələn, 
cinslərinə görə bir-birinə zidd olan su ilə od kimi, torpaqla hava 
da bir-birinin ziddidir. Demək, su ilə od arasında rabitə 
yaratmaq üçün torpaq vasitəçi olur, onun quruluğu- od, 
soyuqluğu- su ilə, suyun soyuqluğu- torpaq, yumşaqlığı hava 
ilə, havanın yumşaqlığı- su, istiliyi od ilə, odun zatı- efir, 
istiliyi- ulduzların və göylərin şahı olan Günəşlə, Günəş isə 
zatına görə- maddə, maddəliyinə görə isə- şüalanma ilə 
rabitədədir, çünki Günəşin zatı xususi ünsürdəndir287. Maddə ali 
qüvvə vasitəsilə- nəfslə, nəfs isə əqllə rabitədədir. 
Səbəb, nəticə, eləcə də hadisələr arasında maddə və 
qüvvətə görə rabitə vardır. Əgər nəticə səbəbdən həmin rabitə 
vasitəsilə maddə və qüvvə almasa, aralarındakı əlaqə pozular, 
habelə təbiət fələkdən, fələk zatdan, zat nəfsdən, nəfs əqldən. 
Bu minvalla müqayisə et. 
Bir də insanın bədənində nasazlıq və ağırlıq adına nə varsa, 
hamısı təbiət qüvvələrindən əmələ gəlmişdir. Surət, sifət, həyat, 
qüvvət, hərəkət-fələklərdən; beş cismani duyğu, yə'ni eşitmə, 
görmə, qoxu, dad, toxunma-maddədən; ruhi hisslər: yadda 
 ..…………………………………………….   قابوسنامه / 186
saxlamaq, tədbir görmək, fikir etmək, xəyala dalmaq, söz 
söyləmək nəfsdən əmələ gəlmişdir. İnsanın bədənində 
mənbəyini və yerini göstərmək mümkün olmayan ən izzətli bir 
şey varsa, o da insanlıq, bilik, kamal və şərəfdir. Bunların da 
hamısının əsasını ağıl təşkil edir, bunların hamısı insanın 
bədənində ali ağlın sayəsində əmələ gəlmişdir. 
Deməli, bədən cana, can ruha, ruh isə əqlə görə yaşayır. 
Kimin bədənində hərəkət gördün, mütləq o candandır; kimi 
danışan gördün mütləq ruhdandır kimi ruh axtaran gördün 
mütləq ağıldandır. Bu, bütün adamlarda vardır. Lakin bədənlə 
can arasında xəstəlik pərdəsi əmələ gəldikdə, müvazinət rabitəsi 
süstləşər, candan bədənə verilən maddə yə'ni hərəkət qüvvəti 
çatışmaz. Kimdə canla ruh arasında hecab288 ağırlıq pərdəsi 
əmələ gəlsə, ruhdan cana heç bir maddə, yə'ni beş duyğu üzvü 
getməz, kimdə ruhla əql arasında qaranlıq və tanınmazlıq 
pərdəsi əmələ gəlsə, ağıl maddəsi, yə'ni düşüncə, tədbir, insanlıq 
və doğruluq ruha çatmaz. 
Demək, həqiqətdə ağıl və insanlıq olmayan heç bir bədən 
yoxdur. Lakin ruhani yollar ali qüvvə üçün bağlı olduqda, iddia 
eşidirsən, mə'na isə görmürsən. Deməli, dünyada elə bir adam 
yoxdur ki, insanlıq iddiası etməsin. Lakin, ey oğul, nə qədər 
sağsan, çalış başqaları kimi olma, mə'nasız iddia etmə, 
öyrənmək, dərk etmək vasitəsi ilə ruhani yolları ali qüvvə üçün 
açıq saxla, qoy səndə mə'na olsun, iddia olmasın. 
Bil, ey oğul, müdrik adamlar insanlıq və ağıldan cisimdə 
deyil, sözlərdə təcəssüm etmiş bir ideal yaratdılar və adını 
insanlıq qoydular. Onun bədəni, canı, hissləri, mə'nəviyyatı var 
idi və dedilər: "Bu idealın bədəni cavanmərdlik, canı doğruluq, 
hissləri elm mə'nəviyyatı gözəlliklərdir. Onu adamlar arasında 
bölüşdürdülər. Bir dəstəyə bədən düşdü, bir dəstəyə bədən və 
can düşdü, bir dəstəyə bədən, can, hiss və mə'nəviyyat düşdü. 
Paylarına heç bir şey düşməyənlər—hərbçilər, əyyarlar289 və 
bazar əhli idi. Camaat onlara "cavanmərd" adını verdi. Bədən və 
can düşən dəstə zahiri mə'rifət sahibləri və yoxsul sufilərdir, 
camaat onlara "zahid" və "ürəfa" adı vermişdir. Bədən, can və 
hisslər düşən dəstə filosoflar, peyğəmbərlər və müqəddəs 
adamlardır, camaat onlara "müdriklər" adını vermişdir. Bədən, 
can, hiss və mə'nəviyyat düşən dəstə məlaikələr, insanlardan isə 
peyğəmbərliyə çatanlardır. Paylarına cavanmərdlik düşən dəstə 
də həmin qrupa aiddir. Həqiqətdə isə, necə ki, deyiblər, 
cavanmərdliyin əsası üç şeydir: birincisi, dediyini edəsən, 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
ikincisi, doğruya tərəfdar çıxasan, üçüncüsü, səbrli olasan, çünki 
cavanmərdliyə aid bütün xüsusiyyətlər bu üç şeylə əlaqədardır". 
İndi, ey oğul, əgər çətinlik çəkirsənsə mən bu üç 
xüsusiyyəti üç dəstə arasında bölüb hərəsinin dərəcə və 
əndazəsini ayrı-ayrı şərh edirəm ki, başa düşəsən. 
H a ş i y ə. Bil, əyyarların ən cavanmərdi odur ki, onda bir 
neçə xüsusiyyət olsun: hünərli, ürəkli, hər işdə səbrli, sözünə 
sadiq gözü tox, ürəyi təmiz, başqasına ziyan vurmayan, 
dostunun xeyri yolunda öz zərərinə razı olan, əsirləri 
incitməyən, yoxsullara bəxşiş verən, pisləri pis işdən döndərən, 
düz deyib düz eşidən olsun, qədir bilsin, çörək yediyi süfrəyə 
xəyanət etməsin, yaxşılıq əvəzini pisliklə çıxmasın, dilini xeyrə 
öyrətsin, hər şərdə bir xeyir görsün. Diqqətlə baxsan, bütün bu 
xüsusiyyətlərin hamısı dediyim həmin üç şeylə əlaqədardır, bu 
barədə bir hekayət də vardır. 
H e k a y ə t: Eşitmişəm, bir gün əyyarlardan bir dəstə 
Kuhistanda oturarkən, bir adam gəlib salam verir və deyir: Mən 
Mərv əyyarları tərəfindən elçiyəm, sizə salam göndərib deyirlər: 
Eşitmişik Kuhistanda filan əyyarlar var, bizdən bir nəfər sizin 
yanınıza gələcək, bir şərtimiz var, əgər bizim sualımıza düz 
cavab versəniz və biz onunla razılaşsaq, sizin böyüklüyünüzü 
qəbul edəcəyik, düz cavab verə bilməsəniz, gərək siz bizim 
böyüklüyümuzü təsdiq edəsiniz". Deyirlər: "De", Deyir: 
"Soruşurlar cavanmərdlik nədir cavanmərdliklə nacavanmərdlik 
arasındakı fərq nədən ibarətdir? Bir əyyar yol üstə oturmuş olsa, 
bir adam oradan keçsə, bir azdan sonra başqa birisi siyirmə 
qılınc gəlib ondan soruşsa ki, filan adam buradan keçib ya yox, 
o nə deməlidir? Desə xəbərçilik olar, deməsə-yalançılıq, 
bunların hər ikisi də əyyarlıqla bir yerə sığmaz". 
Kuhistan əyyarları bu məsələni eşitdikdən sonra bir-birinə 
baxışdılar, Onların arasında Fəzli Həmədani adında bir kişi var 
idi, qalxıb deyir: "Bu suala mən cavab verərəm". Deyirlər: "De". 
Deyir: "Əsl cavanmərdlik odur ki, dediyini edəsən, 
cavanmərdliklə nacavanmərdlik arasındakı fərq ondan ibarətdir 
ki, səbir edəsən. O əyyar isə belə etməlidir: oturduğu yerdən 
durub bir addım yuxarıda oturmalı və deməlidir: "Mən burada 
oturduğum müddətdə buradan keçməmişdir". Duz demiş olar". 
Bu sözü başa düşsək cavanmərdliyin mahiyyətini də başa 
düşmüş olarsan. 
Hərbçilərin xüsusiyyəti. Əyyarlarda olan bu dediyim 
cavanmərdlik hərbçilərdə də olur, onlarda bu şərtə riayət etmək 
daha tam şəkildə qanun sayılır, çünki harbçilik təkmilləşdirilmiş 
 ..…………………………………………….   قابوسنامه / 188
əyyarlıq deməkdir. Lakin hərbçidə kəramət, qonaqpərəstlik, 
səxavət, minnətdarlıq, nəzakət, silah oynatmaq məharəti daha 
çox olmalıdır. 
Amma qadınlara hörmət etmək, özünü saxlamaq, 
başqalarına xidmət göstərmək, başıaşağı olmaq hərbçi üçün 
hünər, əyyar üçün eyib sayılır. Cavanmərdlik bazar əhli üçün də 
şərtdir, bu barədə peşə sahiblərindən danışarkən bəhs etmişik. 
Din alimlərinin xüsusiyyəti. İnsanlıq idealından paylarına 
bədən və can düşən dəstə, dediyimiz kimi, din elmi sahibləri və 
yoxsul sufilərdir. Camaat bunlara ürəfa adı vermişdir. Bu 
dəstədə cavanmərdlik daha çox olmalıdır, çünki cavanmərdlik 
idealın bədəni, doğruluq isə onun canıdır, onlara isə can, yə'ni 
doğruluq da düşmüşdür, Onlar nəzakət qaydalarından əlavə bir 
də din elmini bildiklərinə, üləma olduqlarına görə daha çox 
insan olmalıdırlar. Belə xüsusiyyətlərə malik olanlar mülayim 
danışmağı, ürəyi ələ almağı, eləcə də xeyirli işlər görməyi, qəlbi 
razı salmağı daha yaxşı bacarmalıdırlar. Onlar dində möhkəm 
olmalı,riyadan uzaqlaşmalı, dini məsələlər istisna edilməklə, heç 
vaxt qəzəblənməməlidirlər. Din ayrılığına görə birinin gizlin 
sirrini açmamalı, cəzalandırmaq üçün camaata fitva verib, onları 
təhrik etməməlidir, and içməməlidir. Fitva ilə xalqı 
incitməməlidir. Bir yazığın səhvi olsa və onun yanına gəlsə, 
çarəsini bilsə, xudbinlik etməyib ona öyrədərək, xoşdillə yola 
salmalıdır. Dini dünya malına satmamalı, zahidliyini xalqın 
gözünə soxmamalıdır. Yaxşı ad qazanmaqda şöhrət tapmalı, 
fasiq adamı günah üstündə, xüsusilə xalq içində 
danlamamalıdır. Əgər birinə nəsihət üçün məzəmmət edirsə, 
xəlvətdə etməlidir, çünki xalq içində məzəmmət zülm, əziyyət 
sayılar. Heç vaxt xalqın canına qəsd etməməli, adamın ölümə 
layiq olduğunu bilsə də, fitva verməməlidir. Bütün yanlış 
fitvalara çarə tapmaq olar, qətldən başqa, çünki ölünü diriltmək 
olmaz. Məzhəb fərqi üstə heç kəsi kafir adlandırmamalıdır, 
çünki kafirlik dinin əksidir, məzhəbin əksi deyildir. O, başqa 
kitab və elmi rədd etməməli, onun bilmədiyi şey küfr olmaya da 
bilər. Xalqı günah işlərə sövq etməməlidir. Hansı fəqih və hansı 
zahiddə bu sifətlər varsa, o həm mərddir, həm cavanmərd. 
Təsəvvüf əhlinin xüsusiyyəti. Təsəvvüf əhlinin ən'ənə, 
qayda-qanun və şərtlərini onların özləri: Ostad Əbulqasım 
Əbdülkərim Qüşeyri290 özünün "Rəsaili adab-ət-təsəvvüf", Şeyx 
Əbulhəsən əlMüqəddəsi291 "Bəyan-əs-Səfa", Əbu-Mənsur əd-
Dəməşqi292 "Əzəmət" və Əli Vahidi293 "Kitabül-Bəyan fikəşfil-
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
əyan" kitabında yazmışlar. Mən burada bu təriqətin bütün 
şərtləri haqqında, şeyxlərin başqa kitablarda yazdıqları qədər 
mə'lumat verə bilmərəm. Mənim bu kitabdan məqsədim nəsihət 
vermək və sənə yaxşı gün ağlamaqdır. Ona görə bu baradə də öz 
borcumu yerinə yetirdim ki, əgər bu tayfa ilə də oturub dursan, 
nə sən onlara yük olasan, nə onlar sənə. 
 Mən bu dəstənin də cavanmərdlik şərtlərini sənə danışmaq 
istəyirəm, çünki elə bir adam tapılmaz ki, özlərini hamıdan daha 
üstün və daha yaxşı hesab edən bu dəstə kimi Allah xatirinə, 
könüllü olaraq həyatda bu qədər əziyyətə mə'ruz qalsın. 
Eşitmişəm ilk dəfə bu təriqəti kəşf edən Üzeyr peyğəmbər 
olmuşdur, iş oraya çatmışdır ki, lə'nətə gəlmiş yəhudilər onu 
Allahın oğlu adlandırmışlar (ağızlarına daş-torpaq). 
Eşitmişəm ki, Peyğəmbərin vaxtında onun səhabələri 
arasında da yamaqlı paltar geyən on iki "suffə sahibi" olmuşdur. 
Peyğəmbər tez-tez onlarla xəlvətə çəkilər və onları sevərmiş. 
Bu dəstənin cavanmərdlik şərtləri o biri dəstələrdən 
çətindir. Bu dəstənin adət və ən'ənələri, cavanmərdlikləri iki 
curdür: biri yoxsul sufilərə xasdır, o birisi sufi dostlarına. Hər 
ikisindən də danışaçağam. Lakin tam mə'nada əsl dərvişlik odur 
ki, heç bir şeyin olmasın. Heç bir şey olmamaq və təklik 
təsəvvüfün özüdür. 
H e k a y ə t. Belə eşitmişəm, bir dəfə iki sufi gedirmiş, 
bunlardan birinin heç bir şeyi yox imiş, o birisinin isə beş dinar 
pulu var imiş. Heç bir şeyi olmayan ürəklə gedir, heç kəsdən 
qorxmur, haraya çatırdısa, orada özünü arxayın hiss edir, 
təhlükəli yerlərdə yatır və könlü istədiyi kimi şellənirdi. Beş 
dinarı olan isə qorxusundan yata bilmir, lakin pulunu da ata 
bilmirdi. Nəhayət, gəlib bir quyunun başına çıxdılar. Yer 
qorxulu və bir neçə yol ayırıcı idi. Şeysiz sufi çörəyini yedi, 
başını atıb yatdı. Beş dinar sahibi ieə qorxudan yata bilmir və 
hey deyirdi: "Nə edim, beş dinar qızılım vardır, bura qorxulu 
yerdir, sən yatırsan, amma məni yuxu aparmır nə yata bilirəm, 
nə gedə bilirəm". Şeysiz sufi deyir: "O beş dinarı ver bura". 
Alır. Alan kimi dinarları quyuya atır və deyir: "canın qurtardı, 
arxayın yat, müflis mis qalada olar, yə'ni müflisə zaval yoxdur". 
Bütün şeyxlərin fikrinə görə, təsəvvüf üç şeydən ibarətdir: 
təcrid, təslim və təsdiq (yə'ni heç bir şeyi olmamaq, özünü 
Allaha təslim etmək, sidq ilə iman etmək). Əgər hər şeyə bir 
nəzərlə baxsan, bəladan uzaq olarsan, heç bir işində maneəyə 
rast gəlməzsən, təriqətin əsli də elə budur. Deməli, özünü təslim 
etmiş dərviş heç bir adamla özü üstündə açıq düşmənlik 
 ..…………………………………………….   قابوسنامه / 190
etməməlidir. Məsləkdaşı və ya qohumu üstündə edə bilər. Onun 
paxıllığı həmişə bu olmalıdır ki, "nə üçün mənim qardaşım 
məndən yaxşı deyil?". O, mənliyini unutmalı, qərəzi bir kənara 
atmalı, özündən keçməli, hər şeyə təcrid və təsdiq gözü ilə 
baxmalı, heç kəsə iki müxtəlif nəzərlə baxmamalı, şəkk, şübhə, 
güman kimi şeylərdən əl çəkməlidir, çünki şəkkə yol verməyən 
baxış təsdiq deməkdir. Heç kəs buna e'tiraz edə bilməz, çünki 
həqiqətin mahiyyəti ikiliyi rədd etmək, təsdiqinki isə ziddiyyəti 
rəf etməkdir. 
Bil, ey oğul, kim ayağını sidqlə suya qoysa, su onun ayağı 
altında buz olar. Bu barədə söhbət açsalar, bil ki, mümkün 
olmasa da ağıl onu rəva bilər. Bir şeyə ki, sidqlə inandın, onu 
inkar etmə, şübhəyə yol vermə. Sidq elə bir şeydir ki, onu ağıl 
və ya güclə ürəyə daxil etmək olmaz, o ya Allah-taala tərəfindən 
bəxş edilməlidir, ya da adamın öz canında olmalıdır. 
Dərviş ona deyərlər ki, sidq gözü ilə baxsın, qorxunu 
özünə peşə etməsin, zahirdə və batində bir olsun, həmişə 
Allahın təkliyi haqqında düşünsün. Lakin düşünərkən, bir az 
ehtiyatlı olmalıdır ki, düşüncələr atəşi içərisində yanmasın. Bu 
təriqət sahibləri düşüncəni elə bir od adlandırmışlar ki, onun 
suyu yalnız təsəlli ola bilər. Ona görə də işrət, rəqs və musiqini 
təsəlli üçün vasitəçi ediblər. Əgər dərviş oxuyub vird etməyə 
meyl göstərməsə, həmişə düşüncələr odu içərisində yanar. 
Tövhid haqqında düşunməyənə musiqiyə qulaq asmaq və avazla 
oxumaq çətin olar, çünki bu, qaranlıq üstünə qaranlıq gətirər. 
Şeyx Əxi Zənkanı294 ömrünün axır vaxtlarında musiqini 
qadağan etmişdi, O deyirdi: "Musiqi (səma) sudur, su od olan 
yerdə lazımdır. Suyu suya töksən, bulanıqlıq və lillik artar. Əlli 
adamdan yalnız birində od varsa bu bir nəfər xatirinə o biri qırx 
doqquzunun üstünə su səpməyinə dəyməz, o bir nəfərdən səbr, 
bu qırx doqquz nəfərdən isə sədaqət tələb etmək lazımdır". 
Əgər dərvişin batinində ədəb nuri yoxdursa, zahiri tərbiyə 
vacibdir ki, heç olmasa, iki xususiyyətdən biri yerində olsun. 
Deməli, dərviş ibadət edən, şirindil, ziyansız, pis işlərdən uzaq, 
təmiz, pəhrizkar və düz olmalıdır. Onun səfərdə və başqa 
yerlərdə lazım olan dərvişlərə aid butün ləvazimatı, məsələn,əsa, 
kəşkül, su qabı, səccadə, yelpic, daraq, iynə, dırnaq düzəldən, 
heybə və s. olmalıdır. Dərvişin dərziyə və paltaryuyana ehtiyacı 
olmamalıdır, bu iki işdə o, bəlkə özü qardaşlarına xidmət 
göstərməlidir. O səyahəti sevməli, lakin səfərə tək çıxmamalı, 
Xanqaha295 tək getməməlidir. Həmişə bəla təklikdən doğur. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
Xanqaha getdikdə, başqalarının işinə mane olmamalı, 
xoşrəftarlığı heç kəsdən əsirgəməməlidir. Əvvəlcə, sol 
ayaqqabısını çıxarmalı, geydikdə isə sağ ayaqqabısını 
geyməlidir. Kəməri bağlı olmamalıdır. Xalq arasına 
soxulmamalıdır. Səccadəsi haraya salıblarsa, orada oturmalı, 
oturduqda içazə istəməli və icazə ilə də iki rükət namaz 
qılmalıdır. Başqa vaxtlar gəlib getdikdə salam versə də olar, 
verməsə də, lakin səhər salamını yaddan çıxarmamalıdır. 
Camaatla xoş söhbət etməli, nalayiq sözlər deməkdən 
qaçmalıdır. Şirin danışmağı bacarmırsa, şirin əhvalatlar nağıl 
etməlidir ki, Xanqahda qaldıqca onun xatirini daha çox 
istəsinlər. Heç kəsi zorla söhbətə məcbur etməməlidir. Qocalara 
hörmət etməlidir. Hörmət vacibdir, söhbət isə yox. Hər işi 
razılıq və cəmiyyətin tapşırığı ilə etməlidir. E'tiraz etsə günahı 
olmasa da, gərək cəmiyyətin əksinə getməsin, üzr istəsin. 
Xalqa çox xırda eyiblər tutmaqda ifrata varmamalıdır ki, 
onun özünə də hər addımbaşı eyib tutmasınlar. Səccadədən az-
az ayrılmalı, hər şey üstündə tez-tez bazara qaçmamalıdır. Bir iş 
başlamaq istədikdə və ya özünə aid bir iş görmək arzusunda 
olduqda,cəmiyyətin razılığı ilə görməlidir. Paltar geymək və 
çıxarmaq istəsə, cəmiyyətdən və ya cəmiyyətin mürşüdündən 
(başçısından) icazə almalıdır. Səccadəyə dirsəklənməməli və 
bardaş qurub onun üzərində oturmamalıdır. Camaatdan gizlin 
xirqə yırtmamalı, camaatdan xəlvət heç şey, bir badam belə 
yeməməlidir. Bu çox pis iş sayılır heç bir şeyi öz zahiri adı ilə 
adlandırmamalı, came296 necə deyirsə, o da elə deməlidir. 
Cəmiyyət arasında çox danışmamalıdır. Hamı xirqəni yerə 
salanda o da salmalı, geyəndə o da geyməlidir. Bacardıqca heç 
kəsin xirqəsini cırmamalı və tək bir şey yeməməlidir, bunların 
hər ikisinin xüsusi şərtləri vardır ki, hər adam onu yerinə yetirə 
bilməz. 
Ələ su tökməyi qənimət bilməli, ayağını başqasının 
səccadəsi və xirtəsi üzərinə qoymamalıdır. Cəmiyyətin 
içərisində sür'ətlə getməməli və çəmiyyətdən çox qabağa 
keçməməlidir. Başqalarının yerində oturmamalı, zəhlətökən 
olmamalıdır. Musiqi çalınarkən və oxunarkən, ya xirqə 
parçalanarkən, ya sirr aşkar edilərkən mürşüdlə öcəşməməli, 
ayağa qalxmamalı və səs salmamalıdır. Yersiz rəqs etməməli, 
əynindəki naltar cırılankimi çıxarıb başçının qabağına 
qoymalıdır. Əgər bir dərviş onu pisləyib ya tə'rifləsə təşəkkür 
edib, ona bir şey təqdim etməlidir. Bir dərviş ona xirqə versə 
alıb: "Xoşdur" deyib öpməli, bundan sonra özünə qaytarmalıdır. 
 ..…………………………………………….   قابوسنامه / 192
Əgər dərvişlik işi görsə, ya paltar tiksə, ya paltar yusa, təşəkkür 
etməyinçə geri verməməlidir. Bir dərvişi incitmiş olsa, tez 
ürəyini ələ almalı, kəffarəsini297 verməlidir. 
Əgər biri yaxşılıq etsə, dərhal təşəkkür etməli və əvəzini 
çıxmalıdır. Bacardıqca heç kəsdən, xüsusilə dərvişlərdən bir şey 
istəməməlidir. İsfahan camaatı istəyər, lakin verməz; 
xorasanlılar həm istəməzlər, həm verməzlər. 
 Təbəristanlılar istəməzlər,lakin verərlər; parslar istərlər və 
verərlər. Eşitmişəm sufilik ilk dəfə farsda meydana çıxmışdır. 
Dərviş gərək cavanlıqda zəhmət çəkib əziyyətə dözməyi 
özünə peşə etsin, qocalıqda isə bir güncə çəkilib sakit-sakit 
yaşasın. 
Çörək yemək vaxtı süfrə başında hazır olmalıdır ki, camaat 
onu gözləməsin. Camaatdan əvvəl çörəyə əl uzatmamalı, 
camaatla birlikdə yöməkdən əl götürməlidir. Payından artığına 
göz dikməməli, göstəriş olmadan heç kəsi öz payına şərik 
etməməlidir. Müəyyən səbəbə görə çörək yeyə bilməyəcəksə, 
süfrə açılmamışdan əvvəl üzr istəməli və süfrə başında heç bir 
şey deməməlidir. Orucdursa, süfrə açsalar, oruc olduğunu 
deməli və orucunu yeməlidir. Təharət qaydasını öyrənməli, 
ayağını səccadənin altına soxmamalı, müxtəlif qaydalarla 
təharət almamalıdır. Cavanmərdlik, sufilik, onların qayda və 
şərtləri mənim bu dediklərimdən ibarətdir. 
Sufi dostu olmağın şərti budur ki, sufilərin rəmzli sözlərini 
rədd etməyəsən, onların şərhini soruşasan. Sufilərin eybini 
məziyyət biləsən, məsələn, küfrünü iman sayasan. Onların 
sirrini heç kəsə deməməli, bəyəndiyi işlərini tə'rifləməli, 
bəyənmədiyini düzəltməyə çalışmalıdır. Onların yanına 
getdikdə təmiz paltar geyməli, nəzakətlə öz yerində oturmalı və 
onların xirqəsinə layiqi hörmət etməlidir, onu geyməməli, 
başına qoymamalı, yerə salmamalı, nalayiq işlərdə ondan 
istifadə etməməlidir. Bacardıqca yaxşılıq etməli, sufilərin 
xirqələrini yerə saldıqlarını gördükdə, o da salmalıdır. Əgər 
xirqə işrət xatirinə salınıbsa, onları də'vət etmək və ya qonaqlıq 
verməklə əvəzini çıxmalı, bir-bir yerdən götürüb öpməli və 
yiyəsinə qaytarmalıdır, yox əgər xirqə çəkişmə nəticəsində 
salınıbsa, əlbəttə, ona baş qoşmamalı, bunu mürşidin öhdəsinə 
buraxmalıdır və bacardıqca mübahisə edən sufilərin arasına 
düşməməlidir, düşsə, yerində oturmalı, onlar məsələni özləri 
həll edib qurtarana qədər səsini çıxarmamalıdır. Sufilər arasınla 
özünü Allahın vəkili hesab etməməli və deməməlidir ki, 
"Namaz vaxtı çatıb, durun namaz qılağın", ibadətə də'vət 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
etməməlidir, çünki onların heç kəsin göstərişinə ehtiyacları 
yoxdur. Onların arasında çox gülməməli, eləcə də cansıxıcı və 
qaşqabaqlı olmamalıdır, beləsinə "ağırayaq" adam deyərlər. 
Əlinə şirin yemək düşsə, az olsa da, onların yanına 
aparmalı, azlığı üçün üzr istəməli və deməlidir: "Doğrudur, 
azdır, lakin əliboş gəlmək istəmədim". Sufilərin əsl malı 
halvadır. Bu barədə mən bir şe'r də demişəm: 
Mən ki bir sufiyəm, ey çöhrəsi nur, nazlı nigar, 
Bunu hər kəs bilir: arvad, kişi, gənclər, qocalar 
O sənin al dodağın halva kimi şirindir, 
Onu sən sufiyə ver, sufi malı halva olar. 
 
Belə olsan, dostların ən kamili və ən düzü olarsan, çünki 
cavanmərdlik və dostların düzluyü bundan ibarətdir. 
İnsanlıq idealından payına bədən, can və hisslər, yə'ni 
cavanmərdlik, doğruluq və elm düşən dəstə peyğəmbərlərdir. 
Hansı bəndədə bu üç xüsusiyyətin üçü də birlikdə olsa, o, 
mütləq ya peyğəmbər olar, ya nəsihətçi filosof, çünki cismani 
iste'dadın hər ikisi ondadır. Cismani iste'dad doğruluq və 
mə'rifət, ruhani iste'dad isə elmdir. Elmin nə üçün mə'rifətdən 
sonra yazıldığı və nə üçün bilikdən üstün tutulduğu sənə 
qaranlıqdırsa, mən bu sirri sənə aça bilərəm. Bil ki, "mə'rifət" 
farsca "tanımaq" deməkdir. Tanımaq ona deyərlər ki, bir şeyi 
tanıya bilmək həddindən tanışlıq dərəcəsinə çatdırasan. "Elm" 
farsca "daneş" deməkdir, onun vasitəsilə tanış və yad şeyi 
tanışlıq və yadlıq cəhətdən tam şəkildə tanıyırsan, onun yaxşılıq 
və pislik dərəcələrini tə'yin edirsən. 
Bil ki, tam bilmək beş cürdür: "əniyyət", "keyfiyyət", 
"ləmiyyət", "kəmiyyət" və "səbəbiyyət", yə'ni "nəlik", "necəlik", 
"nə üçünlük", "neçəlik" və "səbəb". 
"Nəlik" odur ki, deyəsən: "Filanı tanıyıram, "nədir" və 
"kimdir". Bu "mə'rifət"dir. 
"Mə'rifətdə", yə'ni tanımaqda heyvanlar insanlara 
şərikdirlər, ona görə ki, onlar da öz yeməklərini və balalarını 
tanıyırlar, adamlar da. Lakin əlavə olaraq insanlarda bilik də 
olduğundan onlar "nəliyi", "necəliyi", "neçəliyi", "nə üçünlüyu" 
və "səbəbi" də bilirlər. Görmürsənmi, heyvanların yemi olan 
yerə od qoyduqda onlar başını ora soxub odun yandırdığını hiss 
etməyincə çəkilmirlər, çünki onlar odun "nəliyini" bilir, 
"necəliyini" bilmirlər. İnsanlar isə həm "nəliyi", həm də 
"necəliyi" bilirlər. 
 ..…………………………………………….   قابوسنامه / 194
Demək, aydın oldu ki, nə üçün elm "mə'rifətdən" 
yüksəkdir. Buna görə dedim ki, kimin elmi kamil olsa, o, 
peyğəmbərliyə layiq olar. Biz heyvanlara nisbətən üstün 
olduğumuz qədər peyğəmbərlər də bizdən üstündürlər. 
heyvanlar bircə "nəliyi" bilirlər, insanlar "nəliyi" və "necəliyi", 
peyğəmbərlər isə adamların ən kamilləridir, onlar "nəliyi", 
"necəliyi", "neçəliyi", "nə üçünlüyü" və "səbəbi" də bilirlər. 
Heyvan yalnız onu bilir ki, "od" yandırır, insan bilir ki, "necə 
yandırır", ən kamillər bilirlər ki, "nə yandırır", "necə yandırır", 
"nə üçün yandırır" və "nə səbəbə yandırıcıdır". 
Lakin adamların ən kamili odur ki, onda cavanmərdlik 
kamil olsun. Cavaimərdlik o zaman kamil olar ki, bilik kamil 
olsun, bu isə peyğəmbərlərdə olar. Peyğəmbərlik tam 
ruhanilikdir, çünki insanlıq dərəcəsində peyğəmbərlikdən daha 
yüksək mövqe yoxdur. Deməli, insanlıq idealından paylarına 
bədən, can, hisslər və mə'nəviyyat düşən dəstə yalnız 
peyğəmbərlərdir. Həqiqətən, insanlıq idealından kimin payına 
insanlığa aid olan bütün xüsusiyyətlər düşübsə, onu 
"təmizlikdən" başqa heç cür təsvir etmək olmaz, ondan 
üstününü axtarsan, özü kimisin taparsan, bu isə 
ünsiyyət,danışmaq və təcrübə vasitəsilə əldə edilər. 
Kimdə "təmizlik" varsa, o, özlüyündə təkdir, onun nəyi 
varsa, ondan onadır, ondan nə baş verirsə, o onu ona vadar edir, 
o kimlə olursa, onunla birlikdə olur; onun suyu təmiz, məqsədi 
qərəzsiz, köməyi tələbsiz olar, qorxu bilməz, xudpəsəndlik 
tanımaz, məhrumiyyətdən uzaq olar. O, varlığını yoxluqda 
tapar, yoxluq içində yox olduğu üçün əbədi qalar, yoxluqda 
varlıqla birlikdə mövcud olar. Təmizlikdə tə'rifə gəlməz qədər 
təmiz olar, özünü başqasında görər, başqalarını isə özündən 
xaricdə görə bilməz, o, hər şeyə gözü olmayan bir gözlə baxar. 
Ona görə bu dəstə nə qədər yüksək dərəçə, nə qədər böyük 
hörmətə çatsa layiqdir. 
Deməli, ey oğul, nə olursan ol, qabaqda ol, cavanmərdliklə 
yaxınlıq et. Yalnız beləliklə dünya elçisi ola bilərsən. Hansı 
təbəqədən olursan ol, cavanmərdlik yoluna düşmək istəsən ayıq 
ol. Görmək lazım olmayan, etmək lazım olmayan və demək 
lazım olmayan şeylərdən üç şeyi həmişə bağlı saxla: gözü, əli və 
dili. 
Üç şeyi isə həmişə dost və düşmən üzünə açıq qoy: ev 
qapısını, yemək süfrəsini və pul kisəsini. 
Bacardıqca yalan danışma, çünki əsl nacavanmərdlik yalan 
danışmaqdır. Bir adam sənin cavanmərdliyinə e'tibar edirsə, sən 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
ən əziz adam olsan və o sənin ən əziz adamını öldürüb, sənə ən 
böyük düşmən olsa, lakin özünü sənə təslim edib zəifliyini iqrar 
etsə və sənə pənah gətirsə bağışla. Bu iş üstündə həyatın da 
məhv olsa, qoy olsun, qorxma, son damla qanına qədər onu 
müdafiə et, onda əsl cavanmərdliyə çatmış olarsan. 
Bir də nə qədər ki, sağsan, vaxtı keçmiş intiqamla məşğul 
olma, ona xəyanət etmək haqqında fikirləşmə cavanmərdlikdə 
belə bir qayda yoxdur. 
Ey oğul, bu küçə uzun küçədir, hər təbəqənin cavanmərdlik 
şərtlərini sənə saysam, çox "necə" və "nə üçünlər" meydana 
çıxar. Ona görə xülasə edirəm. Cavanmərdlik haqqında nə 
demişəmsə, hamısının məğzi də bu sözdədir: bil, ən kamil 
cavanmərdlik odur ki, öz malını özününkü hesab edəsən, özkə 
malını özgəninki. Başqalarının malına tamah salmayasan, 
özünün bir şeyin varsa, xalqa verəsən, gözünü xalqın malına 
dikməyəsən. Özün qoymadığın şeyi götürməyəsən. Xalqa 
yaxşılıq etməyi bacarmasan, heç olmasa, bəlanı onlardan 
uzaqlaşdıra biləsən. Ən böyük və ən insani cavanmərdlik budur. 
Kim mən dediyim kimi yaşasa, bu dünya da onundur, o 
dünya da. 
Bil, ey oğul, mən bu kitabda dəfələrlə qənatdən 
danışmışam, bir də təkrar edirəm: istəyirsən ki, qanı qara 
olmayasan, qane olmalısan. həmişə könlünün xoş olmasını 
istəyirsənsə, paxıl olma. Qəmli olmağın əsası paxıllıqdır. 
Bir də bil ki, insana yetişən yaxşılıq və pislik fələyin 
əlindədir. Mənim müəllimim deyərdi: İnsan gərək uzaqgörən 
olsun, fələyin işləri qarşısında boynunu uzadıb, ağzını açıq 
saxlasın, fələkdən zəiflik gəlsə, boynuna salsın, yemək gəlsə, 
ağzına alsın. Allah-taala da buyurmuşdur: "Payını al, Allahına 
şükür elə!". 
Fələyin tə'siri bu iki şeydən xaric ola bilməz. Bu yolu 
tutsan, sənin azad bədənin heç vaxt qul olmaz. 
Bir də qəlbində tamahkarlığa yer vermə, yaxşı, pis nəsibin 
nə olsa, onunla da kifayətlən və bil ki, bütün tayfalar bir 
Allahın—bir Adəm əleyhissəlamın övladlarıdır, biri o birindən 
əskik deyil. İnsan tamahı qəlbindən çıxartsa, qənaəti özünə peşə 
etsə dünyada heç kəsə ehtiyacı olmaz. 
Be yt  
İşlərin asan olar, olsan tamahdan
azad,  
Qənaətə başladın, ev-eşik oldu 
abad! 
 ..…………………………………………….   قابوسنامه / 196
Dünyada ən möhtəşəm adam odur ki, heç kəsə ehtiyacı 
olmasın. Ən məzlum və yazıq adam odur ki, hamıya möhtac 
olsun və utanmadan qızıl, gümüş üçün özü kimi kişilərə əl açsın. 
H e k a y ə t. Eşitmişəm bir gün Şibli298 (Allah ona rəhmət 
eləsin) iki rükət namaz qılmaq və bir az dincəlmək üçün 
məscidə gedir. Məktəb şagirdləri məsciddə imiş və təsadüfən 
onların çörək yemək vaxtları imiş. İki şagird Şiblinin (Allah ona 
rəhmət eləsin) yanında oturmuşmuşlar. Bunlardan biri dövlətli 
oğlu, biri yoxsul uşağı imiş. Dövlətli oğlunun heybəsində çörək 
və halva, yoxsulun zənbilində isə yavan çörək var imiş. 
Dövlətlinin oğlu halva-çörək yeyir, yoxsul uşağı isə ondan hey 
halva istəyirmiş. Dövlətli oğlu deyir: "Sənə bir parça halva 
versəm, mənim itim olarsanmı?" Deyir: "Olaram". Deyir: "hür, 
sənə halva verim". O yazıq hey hurür, dövlətli oğlu da ona hey 
halva verir. Bir neçə dəfə belə edirlər, Şibli (Allah ona rəhmət 
eləsin) onlara baxır və ağlayır, Müridləri299 soruşurlar: "Ya 
şeyx, sizə nə oldu ki, ağlayırsınız?" Deyir: "Görünüz tamah və 
qane olmamaq insanı nə kökə salır. Nə olardı, o uşaq öz quru 
çörəyinə qane olaydı və o oğlanın halvasına tamah salmaya idi? 
Onda o, özü kimi birisinin iti olmazdı". 
Deməli, ey oğul, zahid də olsan, fasiq də, gözü tox və 
qənaətkar ol, onda dünyanın ən böyük və ən təmiz adamı da sən 
olarsan. 
Bil, ey oğul, bu kitabın qırx dörd fəslində bildiyim hər 
fəndən bacardığım qədər danışdım və hərəsi haqqında sənə 
nəsihət edib öyüd verdim, yalnız ağıllılıqdan başqa. Deyə 
bilmərəm ki, zorla ağıllı ol ağılı zorla öyrətmək olmaz. 
Bil, ağıl iki cürdür: biri anadangəlmə, ikincisi, sonradan 
əldə edilmə. Sonradan əldə edilmiş ağlı öyrənmək olar, 
anadangəlmə ağıl böyük və izzətli Allahın hədiyyəsidir, onu 
tə'lim və təhsillə əldə etmək olmaz. Əgər böyük Allah sənə 
anadangəlmə ağıl versə, bu sənin üçün böyük xoşbəxtlikdir, 
zəhmət çək, sonradan əldə edilmiş ağlı da öyrən, sonradan əldə 
edilmiş ağlı anadangəlmə ağılla birləşdirsən, öz əsrinin ən gözəl 
alimi olarsan. Əgər anadangəlmə ağıl olmasa, nə sən, nə mən 
heç bir şey edə bilmərik. Onda sonradan əldə edilmiş ağla qarşı 
səhlənkarlıq etmə, mümkün qədər yaxşı öyrən. Ağıllılar 
zümrəsinə daxil olmasan da heç olmasa axmaqlar sırasına da 
daxil olma. Heçdənsə ikisindən biri olmaq daha yaxşıdır. 
Deyiblər: "Atası olmayana atalıqdan yaxşı heç nə yoxdur". 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
İndi istəyirsən ağıllı olasan, hikmət öyrən, çünki ağlı 
hikmətlə öyrənmək olar. 
Filosof Ərəstudan300 soruşdular: "Ağıl qüvvəti haradan 
alır?" Dedi: "hamı qüvvəti yeməkdən alar, ağlın yeməyi isə 
hikmətdir". 
İndi, ey oğul, bil, mən nəyə adət etmişdimsə, hamısını 
sənin üçün bir kitab etdim. Bildiyim elm, sənət və peşə 
haqqında bu kitabın qırx dörd fəslində hərəsindən bir az 
danışdım. 
Bil, ey oğul, mənim uşaqlıqdan qocalığa qədər peşəm bu 
olmuş və belə olmuşam, mənim altmış üçillik ömrüm bu cür, bu 
minvalla başa vurulmuşdur. Mən bu kitabı dörd yüz yetmiş 
beşinci ildə başladım. Əgər bundan sonra Allah ömur versə, nə 
qədər varam, belə də olacağam. Özümə nəyi bəyənmişəmsə, 
sənə də onu məsləhət bilmişəm. 
Əgər sən bunlardan daha gözəl adət və xasiyyət tapsan, elə 
ol, qoy sənin üçün daha yaxşı keçsin. Tapmasan, mənim bu 
nəsihət və öyüdlərimə canla-başla qulaq as və elə də et. Qulaq 
asmayıb qəbul etməsən, məcburi deyil. Allah kimi xoşbəxt 
yaradıbsa, oxuyub anlayar, çünki burada yazılanların hamısı hər 
iki dünyanın xoşbəxtləri üçün yazılıbdır... 
O böyük və müqəddəs Allahın mənə və sənə rəhmi gəlsin. 
Mənim bu xoş arzularım sənə tə'sir etsin, Məhəmməd Mustafa 
və onun xanədanı xatirinə. 
 
 
 
 
 
 
 
 
 
 
 
 
 
 
 
 
 
 
 ..…………………………………………….   قابوسنامه / 198
 
 
 
 
 
 
 
 
 
 
 
 
 
 
 
 
 
 
QEYD VƏ ŞƏRHLƏR 
Müqəddimə 
1 Əmir Ünsurülməali Keykavus ibn İskəndər ibn Vəşmgir 
ibn Ziyar—"Qabusnamə" əsərinin müəllifi, 1021-ci ildə anadan 
olmuşdur. Ölümü haqqında müxtəlif fikirlər vardır. Bə'zi 
mə'xəzlərə görə 1067/68-ci illərdə, bə'zilərinə görə isə 1082/83-
cü illərdən sonra vəfat etmişdir. 
Ərəb ad və ləqəblərinin oxunması 
Ərəb və fars mə'xəzlərində, ümumiyyətlə, Şərq 
mə'xəzlərində bə'zən ad, ləqəb, atanın adı, təxəllüs, familiya, 
əsil, nəsəb və sairəni ayırmaq o qədər də asan olmur. Bir sıra 
hallarda bu ad və ləqəblər o qədər bir-birinə qarışır ki, əsərin 
kim tərəfindən yazıldığını müəyyən etmək üçün böyük zəhmət 
tələb edilir. Bə'zən ayrı-ayrı hallarda tədqiqat işi aparmaq lazım 
gəlir. Biz "Qabusnamə"də tez-tez belə mürəkkəb ad və ləqəblərə 
təsadüf edirik. Ona görə də, ümumi şəkildə olsa da, ərəb ad və 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
ləqəblərini"necə yazıldığı, onları necə oxuyub necə başa düşmək 
lazım gəldiyi haqqında danışmağa dəyər. 
Bu ümumi qayda-qanun əsasən aşağıdakılardan ibarətdir: 
a) Ləqəb—məsələn, Ünsurulməali, Şəmsülməali, 
Nizamülmülk, Məliküşşuəra, Ədibussəltənə və sairə. Bu 
ləqəblər rəsmi olaraq böyük adamlar—şahlar, soltanlar, 
xəlifələr, əmirlər tərəfindən verilərdi. Bə'zi hallarda müəyyən 
xidmət, iste'dad və bədəndə olan xüsusi əlamətə görə belə 
ləqəblər xalq arasında qeyri-rəsmi surətdə də şöhrət tapa bilərdi. 
b) Künyə—yə'ni kimin atası olduğu yazılır və "əbu" ya "bu 
sözü ilə göstərilir. Məsələn, Əbu Talib—yə'ni Talibin atası. 
v) Şəxsin öz adı göstərilir. Məsələn, Əhməd, Həsən, Qiyas 
və b. k. 
q) Atasının adı, daha doğrusu, kimin oğlu olduğu göstərilir. 
Bu atanın adının əvvəlinə "ibn" və ya "bin" sözu artırmaqla 
ifadə edilir. Məsələn, İbn Sina, yə'ni Sinanın oğlu, İbn Müqəffə, 
yə'ni Muqəffə'nin oğlu. Şəxsin ata-babalarını, necə deyərlər 
yeddi arxasını göstərmək üçün bu "ibn" və "bin"lərin sayı çox 
ola bilər və səkkizinci babaya ulu babaya qədər davam edə bilər. 
Məsələn, Mərzban ibn Şəhryar ibn Rüstəm ibn Şərvin bin 
Rüstəm ibn Söhrab ibn Bəv ibn Şapur ibn Qeys ibn Qubad. 
d) Nisbə—Şəxsin kimə, haraya mənsub olduğunu göstərir 
Məsələn, Tusi, Şirvani, Gəncəvi, Şirazi və sairə. 
Əlbəttə, hər yerdə və hər əsərdə burada göstərilən bütün 
maddələrin hamısının işlədilməsi məcburi deyildir. Lakin 
bütöv,bitkin göstərildikdə bu qaydaya riayət edilir. Adətən kim 
nə ilə daha çox şöhrət tapıbsa, çox halda elə də işlənir. Məsələn, 
İbn Sina, Əbu Nüvas, Əbul Məali, Nizami Gəncəvi, Sə'di Şirazi 
və s. 
2 Keyxosrov—Kəyan şahlarından birinin adı. Firdövsi öz 
"Şahnamə" əsərində onun haqqında ətraflı danışmışdır. 
 ..…………………………………………….   قابوسنامه / 200
3 Əbul-Müəyyəd Bəlxi.—X əsr şairi. Kəyan şahları 
haqqında şe'rlər yazmışdır. Əsərlərindən "Əcayibül-əşya"sı daha 
məşhurdur. 
4 Mərzban ibn Rüstəm ibn Şərvin—"Qabusnamə" 
müəllifinin ana babası və Ünsurulməalinin dediyinə görə,  
"Mərzbannamə" əsərinin müəllifidir. Lakin bə'zi 
tədqiqatçıların fikrinə görə, həmin əsərin müəllifi Mərzban ibn 
Rüstəm ibn Şərvin deyil, Mərzban ibn Rüstəm ibn Şəhryar ibn 
Şərvin olmuşdur. 
5 Ənuşərəvan, Ənuşirəvan, Nuşirəvan, Nuşirəvan adil—
Sasanilərin 24-cü şahı (531-579). 
6 Kavus ibn Qubad,—Birinci Xosrov Ənuşirəvanın 
qardaşı, 
7 Qazı Soltan Mahmud Nasirəddin—Soltan Mahmud 
Qəznəvi nəzərdə tutulur. 998-1030-cu illər arasında hakimiyyət 
başında olmuşdur. Deyilənlərə görə, Firdövsi "Şahnamə"ni 
əvvəlcə onun adına yazmaq istəmiş, lakin şah əsər üçün və'd 
etdiyi pulu vermədiyindən Firdövsi fikrini dəyişmiş, ustəlik 
Soltan Mahmuda bir həcv də yazmışdır. 
8 Firuzan Deyləmi—Deyləmi hökmdarı. Samanilərlə 
vuruşda 901-ci ildə öldürülmüşdür. 
İkinci fəsil 
9 Qur'an ayəsi. 
Üçuncü fəsil 
10 Qur'an ayəsi. 
Dörduncü fəsil 
11 Ərəfat—Məkkənin yaxınlığında dağ adı. Məkkəyə 
gedən zəvvarlar Zilhiccə ayının 9-da, yə'ni həccə bir gün qalmış 
orada düşub lazımi ayini icra edərlərmiş. 
Beşinci fəsil 
12 Qur'an ayəsi, 
13 Hədis 
Altıncı fəsil 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
14 Müğilan—Ərəbistan çöllərində bitən tikanlı bitki, kol. 
15 Fəqih—Din hüquqşünası, şəriət qanunlarını bilən 
ruhani. 
16 On xüsusiyyət—"Qabusnamə"də xarici və daxili aləmi 
dərk etmək nöqteyi-nəzərindən insanların on xüsusiyyətə 
(dərəcəyə) görə heyvanlardan üstün yaradıldığı göstərilir. Y. E. 
Bertels "dərəcə" sözünü "hiss" kimi tərcümə etmişdir, biz 
"xususiyyət" kimi tərcümə edirik. Buraya həm "hissi" 
kateqoriyalar, həm də psixoloji və təfəkkür kateqoriyaları 
daxildir. 
17 B a x: 16. 
18 Çox içdikdən sonra əmələ gələn baş ağrısını aparmaq, 
sərməstlik və xumarlıqdan ayılmaq üçün içilən şərab nəzərdə 
tutulur. 
19 "Malını elə yerə qoy ki, istəyəndə tapa biləsən". S. 
Nəfisi və Rzaqulu Xan hidayətin nəşr etdirdiyi 
"Qabusnamə"lərdə fərq var. Y. E. Bertelsin ruscaya etdiyi 
tərcümədə bu cümlə: "Pulunu qoyduğun yerdə axtar" kimi 
verilmişdir (B a x: "Kabus-namə", səh. 65). 
20 Müvəkkil—Abbasi xəlifələrinin onuncusu, 847-861- ci 
illərdə hakimiyyət başında olmuşdur. 
21 Dəclə—Bağdaddan keçən çayın adı. Fəratla 
birləşdikdən sonra Şətt-ül-Ərəb adı altında İran körfəzinə 
tökülür. 
22 Əl-Qaim Bi-Əmrillah—Abbasilərin iyirmi altıncı 
xəlifəsi 1031-1075-ci illərdə hakimiyyət başında olmuşdur. 
23 Sokrat—Qədim yunan filosofu (er. əvvəl 469-399-cu 
illər). 
24 İskəndər—İskəndəri Rumi (Makedoniyalı İskəndər) 
nəzərdə tutulur (er. əvvəl 356-323-cü illər). 
25 Əflatun—Qədim yunan filosofu (er. əvvəl 429-347-ci 
illər).  
 ..…………………………………………….   قابوسنامه / 202
26 Məhəmməd Zəkəriyya ər-Razi—İranın məşhur həkim 
və filosofu (240/854-55-320/932-33). Tibb elmindən əlavə onun 
fəlsəfə, ədəbiyyat, kimya, musiqi və başqa sahələrə aid çoxlu 
əsərləri vardır. 
27 Əftimun—Qədimdə dəliləri sağaltmaq üçün çay kimi 
dəmlənib içiləh dərman. Dərman üçün işlənən ot, bitki adı. 
28 Xosrov—I Xosrov Ənuşirəvan nəzərdə tutulur. 
29 Buzurcmehr—Əslində farsca Bozorgmehr. 
Ənuşirəvanın əfsanəvi, ağıllı və dərin fərasətli vəziri. Ərəb 
dilində "k" səsi və hərfi olmadığından onu "c" ilə əzəz etmişlər, 
Bozorgmehr əvəzinə Büzürcmehr alınmışdır. Deyildiyinə görə. 
o, "Kəlilə və Dimnə"yə bir fəsil də əlavə etmişdir (Təbib 
Bərzuye fəsli). 
30 Əbu-Şükur Bəlxi—X əsrin görkəmli şairlərindəndir. 
Özünün qısa, hikmətli, dərin mə'nalı şe'rləri ilə şöhrət 
qazanmışdır. Əbu-Şukurun divanı hələlik tapılmamışdır, lakin 
S. Nəfisi onun "Afərinnamə"sindən 192 beytə qədər toplaya 
bilmişdir. 303/915- 6-cı illərdə anadan olmuş, 336/948-9-cu 
illərdə "Afərinnamə" sini yazmışdır. 
Yeddinci fəsil 
31 Bus-Suvar—Şəddadilərin 8-ci əmiri, 422/1030-31-ci 
illərdən 459/1066-67-ci illərə qədər hökmdar olmuşdur. 
Görünür, "Qabusnamə" müəllifi Gəncə şəhəri alınmamışdan 
əvvəl Bus-Suvarın yanına getmişdir. 
32 Cihad—Din pərdəsi altında aparılan müharibə. 
33 Rum—O zaman Kiçik Asiyanın bir hissəsinə deyilərdi. 
Rum dövləti Bizans dövləti adı altında da məşhurdur. 
34 Gürkan (Qorqan)-İranın şimal-şərqində yer adı. 
35 Piruzan Deyləmi—Bus-Suvarın yaxın adamlarından 
biri. 
36 Harun ər-Rəşid—Abbasilərin beşinci xəlifəsi, 
37 Xosrav Ənuişrəvan—B a x: Ənuşirəvan. 
38 Buzürcmehr—B a x.29. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
39 Ələvi, Ələviyyə—Əli nəslindən olan 
40 Sihib Əbül-Qisim İsmail ibn Əbbad—İranın məşhur 
ədiblərnndəndir Albuyə şahlarından Müəyyəduddövlənin və 
Fəxrüddövlənin vəziri olmuşdur. 
41 Şafei-Əbu-Abdullah Məhəmməd ibn İdris Şafei—Şafei 
tərnqətinin banisi olmuşdur. (150/767-204/819-20). 
42 Rey—İranda, Tehran yaxınlığında yer adı. 
43 Tutiya—Göz dərmanı. Bütün göz xəstəliklərini sağalda 
bilən dərman. 
44 Mə'mun—Xəlifə Harun-ər-Rəşidin oğlu (813-833). 
45 Dəxmə—Zərduştilərdə insan öldükdən sonra yandırılası 
olmayan cəsədlərin qoyulduğu açıq meydança. Bu meydançalar 
yuksək yerdə tikilər və buraya qoyulan cəsədləri quzğunlar 
parçalayıb yeyərdilər. Bu söz Şərq ədəbiyyatında məqbərə 
mə'nasında da işlənmişdir. 
Səkkizinci fəsil 
46 Fasiq—Alçaq, rəzil, murdar adam. 47 Abid—İbadət 
edən.  
Doqquzuncu fəsil 
48 Ərəstu—Ərəstun, Aristotel. Məşhur yunan alimi və 
filosofu. 
49 RX (Rzaquli Xan Hidayət) ilə S. Nəfisidə fərq var. Bu 
cümlə RX-yə əsasən tərcümə edilmişdir. 
50 Əscədi—Əbu Nəzər  
 Əbdül Əziz ibn Mansur Əscədi Mərvi- Hicri dördüncü 
əsrin sonu, beşinci əsrin əvvəlinin məşhur şairlərindən biri 
hesab edilir (öl. 432/10-10-41). 51 Taət—İqaət. itaət etmək. 
52 Mə'siyət—İtaət etməmək, dinə qarşı çıxmaq, ası olmaq.  
53 Zöhdiyyat—Tərkdünyalıq, zahidlik haqqında yazılmış 
əsər. 
54 Süleyman—Davudun oğlu Süleyman peyğəmbər 
nəzərdə tutulur (er. əvvəl 1082-975). 
55 Hacib -- Saray xidmətçisi, təşrifat rəisi, pərdədar. 
 ..…………………………………………….   قابوسنامه / 204
Onuncu fəsil  
56 Sahib—b a x: 40. 
On birinci fəsil 
57 Dörd təbiət—Qədim təbabətdə böyük rol oynayan və 
xarici aləmdəki dörd ünsürə (su, od, torpaq, külək) müvafiq 
olaraq insanın bədənində də dörd "təbiətin" yə'ni istilik, 
soyuqluq, quruluq və yaşlıq xüsusiyyətlərinin olduğunu qəbul 
edən nəzəriyyəyə işarə edilir. 
58 Səhərin buxarlığı—Səhər məstliyi nəzərdə tutulur. 
59 Müfsid—Fəsad törədən, ziyankar. 
On ikinci fəsil 
60 Gilan—İranın şimalında vilayət adı. Vaxtilə müstəqil 
dövlət olmuşdur. "Qabusnamə" müəllifi özü Gilandandır. 
61 S. Nəfisi və Y. E. Bertelsdə fərq var. Biz RX-i əsas 
götürmüşük. 
62 İbn Müqlə—Əbu Əli Məhəmməd ibn Əli ibn Hüseyn 
ibn Müqlə. Məşhur xəttat, ədəbiyyatşünas və dövlət xadimi 
olmuşdur. Abbasi xəlifələrindən Müqtədir, Qahir və Raziyə 
vəzir olmuş, sonuncu tərəfindən 328/939-40-cı. illərdə böyük 
əzabla öldürülmüşdür. 
63 Nəsr ibn Mənsur Təmimi—S. Nəfisinin fikriiə görə 
Əbülhəsən Mənsurun oğludur, 929-936-cı illər arasında Misrə 
göndərilmişdir. 
64 Hücrə—Yaşamaq üçün olan balaça otaq. 
65 Mö'təsim—Abbasilərin 8-ci xəlifəsi, 833-842-ci illərdə 
hökmranlıq etmişdir. 
On dörrduncü fəsil 
66 RX-dan tərcümə edilmişdir. 
67 Məhəmməd Zəkəriyya—b ax:26. 
68 Şeyx Əbu Said) bul-Xeyr Meyhəni—Xorasanda məşhur 
zahidlərdən biri olmuşdur. 967-ci ildə anadan olmuş, 1049-da 
vəfat etmişdir. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
69 Şəmsülməali—"Qabusnamə" müəllifinin babası, Onun 
haqqında müqəddimədə geniş mə'lumat verilmişdir. 
70 Əhmədi Coğdi —Əhmədi Soğdi. 
71 Əmir Sə'd Nəxxas—?. 
72 Əbul-Abbas Qanimi—Şəmsülməalinin vəziri. 
73 Qəzne, Qəzneyn—Qəznəvilərin paytaxtı, 
Əfqanıstandadır. 
74 İqta'- hissə. kəsik, tikə, parça, ayrılmış torpaq hissəsi, 
şərti torpaq mülkiyyəti, müharibəyə getməklə əlaqədar olaraq 
bəxşiş edilmiş torpaq, Orta əsrlərdə dövlətdən iqta bəxşiş almış 
şəxsə həmin yerin əhalisindən vergi toplamaq hüququ də 
verilirdi. Bə'zən iqtalar xüsusi xidmətlər qarşısında da 
bağışlanırdı. "Qabusnamə"də məhz belə xüsusi xidmətlər 
müqabilində bağışlanan "iqtalardan" söhbət gedir. 
75 Ptolemey—Qədim yunan filosofu, alimi və tədqiqatçı-
nəzəriyyəçisi Ptolemey ən çox nücum, riyaziyyat, coğrafiya və 
fizika sahəsində bö|ük şöhrət tapmışdır. Eramızın ikinci əsrində 
yaşayıb yaratmışdır. Təxminən 168-ci ildə vəfat etdiyi qeyd 
olunur. 
On beşinci fəsil 
76 "fəslə zidd heç nə yemə"—Qədim təbabət elminə görə 
hər fəslin özünə məxsus xeyirli və faydalı yeməkləri var idi. Bu 
yeməkləri pozan və xörəklərini qarışdıran adamlar xəstələnməli 
imişlər. 
On yeddinci fəsil 
77 Rum alimləri—Yunan alimləri nəzərdə tutulur. 
78 "Biz gecəni örtük yaratdıq"—Qur'an ayəsi. 
On səkkizinci fəsil 
79 Şərəfülməali—"Qabusnamə" müəllifinin əmisi oğlu 
Ənuşirəvan ibn-Mənucehr nəzərdə tutulur, 1029-1032/33-cü 
illərdə şahlıq etmişdir. 
80 Çərğ—Ağ şahin. 
On doqquzuncu fəsil 
 ..…………………………………………….   قابوسنامه / 206
81 Əmr Leys—Səffarilər sülaləsinin ikinci hökmdarı, 
265/879-287/900-cü illərdə hakimiyyət başında olmuşdur. 
82 Əzhər Xər—Əmr Leysin baş sərkərdələrindən biri. 
İyirmi birinci fəsil 
83 Qarun—Məşhur əfsanəvi bir dövlətlinin adıdır. 
Tövratda onun haqqında geniş mə'lumat verilir.  
İslam aləmindəki mə'xəzlərə görə, Fironun (Faraonun) 
vəziri olmuşdur. Heç nəyə e'tiqadı olmadığından guya 40 dəvə 
yükü ilə birlikdə yerə batmışdır. Şərq ədəbiyyatında dövlətli 
adam obrazı kimi həmişə Qarun misal göstərilir. Əhvalatdan 
xəbərdar olmayan adamlar bə'zən rus dilindən Azərbaycan 
dilinə tərcümələrdə Qarun ilə Harunu bir-biri ila qarışdırırlar. 
Məsələn, belə bir səhv orijinaldan deyil, rus dilindən 
Azərbaycan dilinə təcrümə edilmiş "İran yazıçılarının 
hekayələri" kitabında buraxılmışdır. 
84 Dirəm, dirhəm—Qədimdə bir sıra Şərq ölkələrində 
işlənən pul və çəki vahidi. 
85 Həbbə—Çəki vahidi. Təqribən 0,044 q-a bərabərdir. 
86 Dang, dənge, dəng—Pul və çəki vahidi. Təxminən 1/6-
dən 1/3 dirəmə bərabərdir. 
İyirmi üçüncü fəsil 
87Elmi fərasət—Fizioqnomika, adamın üzünə baxıb 
qəlbini oxuya bilmək elmi. 
88 Fərraş—Burada əsl lüğəvi mə'nasında, yə'ni fərş salan, 
ev yığışdıran ev-eşiyi sahmana salan mə'nasında işlənilmişdir. 
Müasir dildə mə'mur mə'nasında işlənir. 
89 Türkan—türk xalqları, əsasən, türküstanlılar nəzərdə 
tutulur. 
90 Quz—Tayfa, xalq adı. 
91 Xötənlilər—Tayfa, xalq adı. 
92 Xalluxlar—Tayfa, xalq adı. 
93 Bəxişlər—Tayfa, xalq adı. 
94 Tibetlilər—Tayfa, xalq adı. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
95 Çigillər—Tayfa və xalq adı. 
96 Rumilər—Tayfa, xalq adı. 
97 Çiyanilər—Tayfa, xalq adı. 
98 Tatarlar—Tayfa, xalq adı. 
99 Yağmalar—Tayfa, xalq adı. 
100 Səqləbilər—Tayfa, xalq adı. 101 Alanlar—Tayfa, xalq 
adı. 
102 Nubilər—Tayfa, xalq adı. 
103 İstisqa -- Ətəş xəstəliyi, çox su içmək xəstəliyi. 
104 Burun babasili—Burun iltihabı. 
105 Əkəmi—Burada fars olmayan adam mə'nasında 
işlənmişdir. 
106 Azadanlar -- Burada muzdla tutulmuş xidmətçilər, qul 
olmayanlar nəzərə alınır. 
İyirmi dördüncü fəsil 
107 Ələvi -b ax:39. 
İyirmi beşinci fəsil 
108 Dul-dül—Əlinin atının adı.  
109 Buğe—Bə'zi nüsxələrdə Bure yazılıb.  
110 Əhməd Feriqun—Feriğunilər sülaləsindən ?uzğan 
ölkəsinin əmiri. Şapurkan, Farab da bu ölkəyə daxil idi. 111 
Dang—b a x: 86. 
İyirmi altıncı fəsil 
حرمت   112 Y E. Bertels "Hərəmət" oxuyub "arvadını" 
kimi tərcümə etmişdir. Mən "hörmət" kimi oxuyuram. XI- XII 
əsrlərə qədər fars dilində "arvad" mə'nasında "hərəm" sözünə 
təsadüf edildiyi bizə mə'lum deyildir. 
113 Dara—Həxamənilər sülaləsindən üçüncü Dara (Darab) 
nəzərdə tutulur (er. əv. 336-330-cu illər) şahlıq etmiş və 
İskəndər tərəfindən məğlub edilmişdir. 
İyirmi yeddinci fəsil 
144 Hacib—b a x: 55. 
 ..…………………………………………….   قابوسنامه / 208
115 Zubin—İkihaçalı, gödək nizə. Düşməni öldürmək və 
ya yaralamaq üçün düşmənə tərəf atarlarmış. 
116 Tab-tab—Çovkan oyununun bir növü. Müqaynsə 
et:top-top,top aldı qaç oyunu və s. 
117 Absükun—Xəzər dənizinin köhnə, qədim adlarından 
biri. Gürgan çayının Xəzər dənizinə tökülən yerində olmuş 
limanın adı. Vaxtilə Gürgan yaxınlığında olmuş, sonralar isə su 
altına batmış adanın adı. 
118 Mosul—İraqda şəhər adı, neft sənayesi mərkəzidir. 
119 Dəclə—b a x: 21. 
120 Ukbəra, Əkbəra—Bağdadın yaxınlığında qəsəbə adı. 
121 Qoştasp, Kəştasib—İranın qədim şahlarından birinin 
adı. Bə'ziləri əfsanəvi şah hesab edir. Deyilənlərə görə, 
Zərdüştlə bir dövrdə olmuş və onun dinini qəbul etmişdir. 
122 Qostəntəniyyə, Kostəntəniyyə—İstambul, İslambulun 
qadim adı. 
123 Şəhrbanu—Sasanilərin son hökmdarı III Yəzdgürdün 
qızı. 637-ci ildə öldürülmüşdür. Bə'ziləriəin fikrinə görə, III 
Yəzdgürdün belə bir qızı heç olmamışdır. 
124 Səlman farsi—Guya Məhəmməd peyğəmbərin ən 
yaxın adamı olmuşdur. İranca adı Mahbeh və ya Ruzbehdir. 
İsfahan yaxınlığında anadan olmuş, 35/655-6-36/656-7-ci illərdə 
isə vəfat etmişdir. İslam dinini ilk qəbul edən iranlılardan 
sayılır. Guya Məhəmmədin dəlləyi və dəlləkxana rəisi 
olmuşdur. Müasir fars dilində "dəlləkxana" demək olan 
"səlmani" sözü də guya buradan əmələ gəlmədir. Bə'ziləri belə 
bir adamın heç olmadığını, sonralar iranlılar tərəfindən 
uydurulduğunu irəli sürür. 
İyirmi doqquzuncu fəsil 
125 Əyyar—Xilafət dövründə daimi sənət və peşəsi 
olmayan və təsadüfi işlərlə güzəran keçirən adamlara deyilirdi. 
Bunlardan muzdlu silahlı dəstələr düzəldilir, asayişi bərpa 
etmək üçün istifadə edirlərmiş. Çox vaxt belə silahlanmış 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
dəstələr dağlara çəkilib qaçaqlıq edir, bə'zən keşik çəkir, bə'zən 
soyğunçuluqla məşğul olur, lakin bütün hallarda yazıq, yoxsul 
adamlara kömək göstərirmişlər. Bu ad qoçaq, igid, bacarıqlı, 
diribaş, bərk qaça bilən tərdəst, hər şeyi tez başa düşən, 
hazırcavab adamlara da verilirmiş. "Qabusnamə"də əyyar sözü 
müsbət mə'nada işlədilmişdir. 
126 Söhrab—Firdovsinin məşhur qəhrəmanı Rüstəmin 
oğlu, Söhrab atasını görməmişdir. O, atasını axtarır. Rüstəm də 
oğlunu görməmişdir. Onlar müxtəlif düşmən çəbhələrdə 
olduqlarından təkbətək vuruşmalı olurlar. Əvvəl Söhrab üstün 
gəlir, lakin alicənablıq edib Rüstəmi öldürmür. Sonra Rüstəm 
qalib gəlir, aman verməyib dərhal Söhrabı ölümcül yaralayır. 
Ölüm ayağında Söhrab kim olduğunu və atası Rüstəmi 
axtardığını deyir. Lakin artıq gecdir. Söhrabı xilas etmək 
mümkün olmur. 
"Rüstəm və Söhrab" dastanı bir çox dillərə, o cümlədən 
Azərbaycan dilinə də tərcümə edilmişdir. 
127 Seyyidə—Albuye hökmdarı Fəxrüddövlənin arvadı, 
Rey şəhərində otuz ilə qədər hökmdar olmuşdur. 
128 Fəxrüddövlə Əbulhəsən Əli—Albuye şahı, 976-997-ci 
illərdə şahlıq etmiş, öldükdən sonra arvadı Seyyidə hakimiyyəti 
ələ almışdır (b a x: 126). 
129 Xütbə—Hakimiyyət başında olan şaha, hökmdara 
minbərdən oxunan xeyir-dua. Çox vaxt kimin hakimiyyət 
başında olduğu və kimin hakimiyyət başına yeni keçdiyi yalnız 
bu xütbələrdən bilinərdi. Xütbə oxumaq üçün dövlət tərəfindən 
xüsusi adamlar ayrılardı Bunlara xətib deyərdilər. Xətiblər 
yalnız məscidlərdə deyil, xüsusi toplantılarda, bayram 
şənliklərində, çoxlu adam yığılmış bazar meydançalarında da 
xütbə oxuya bilərdilər. Lakin bir qayda olaraq xütbələr 
məscidlərdə oxunardı. 
130 Zülqərneyn—Makedoniyalı İskəndərin, İskəndəri-
Kəbirin ləqəbi. Bu barədə müxtəlif rəvayətlər vardır. 
 ..…………………………………………….   قابوسنامه / 210
Bə'zilərinin fikrinə görə, iki balaca buynuzu olduğu üçün belə 
demişlər; bə'zilərinin əqidəsincə, alnının hər iki tərəfindən tük 
dəstələri asıldığı üçün bu ad verilmişdir; bir sıra tədqiqatçıların 
ehtimalına görə isə İskəndər həm işıqlı dünyanı gördüyü, həm 
də zülməti tapdığı üçün Zülqərneyn adını almışdır. 
Azərbaycanda ən çox iki buynuz rəvayəti məşhurdur. Hətta 
"İskəndərin buynuzu var, buynuzu" ifadəsi dillərdə misal 
olmuşdur. 
131 Damğan—İranda şəhər adı. "Qabusnamə"də İskəndər 
buraya çatdıqda öldüyü yazılır. Lakin bu tarixi faktlara düz 
gəlmir. 
132 RX ilə S. Nəfisidə fərq var. Fikrimizə görə RX-dakı 
doğrudur, tərcümədə o, əsas götürülmüşdür. 
Otuzuncu fəsil 
133 Müaviyə—Əməvilərin birinci xəlifəsi, 661-680-cı 
illərdə hakimiyyət başında olmuşdur. 
Otuz birinci fəsil 
134 Fəqihlik—Şəriətçilik, şəriət hüquqşünaslığı. 
135 Elm—Dini elmlər nəzərdə tutulur. 
136 Ravi—Rəvayət edən. Başqalarının şe'r və əsərlərini 
məclislərdə oxuyan adam. Qədimdə yazıçılar, şairlər, ədiblər, 
alimlər əsərlərini özləri oxumağa o qədər də meyl 
göstərməzdilər. Bunu gözəl oxumağı bacaran bədii söz 
ustadlarına—ravilərə tapşırardılar. Şah saraylarında xüsusi 
ravilər də olardı. Bə'zən ravilər həm də iste'dadlı şair, gözəl 
dastanlar bilən, maraqlı rəvayətlər danışmağı bacaran adamlar 
olardı. 
137 Üsul—Burada şəriətin əsasları, təki-əsl. 
138 Hafiz—Qur'anı əzbərdən bilən adam. 
139 Xof və rica—Qorxu və ümidlə. 
140 Təbəristan—İranda qədimdə ölkə adı. Bir müddət 
müstəqil dövlət olubdur. İndi Mazandaran. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
141 Əbul Əbbas Ruyani—Təbəristanın adlı-sanlı 
tayfalarındandır, qazılar qazısı, yə'ni baş qazı olmuşdur. Onların 
ailəsi 7-ci əsr hicriyə qədər nəsilbənəsil qazılıq etmişdir. 
Otuz ikinci fəsil 
 142 Müamilə—Qazanclı al-ver, sələmlə borc verilən pul. 
143 Şakirdanə—Müştəri tərəfindən ustanın, dükan 
sahibinin və sairənin şagirdinə verilən bəxşiş. 
144 Rəsədban—Gözətçi, keşikçi, müfəttiş, gömrükçü, 
yoxlayıçı. 
145 Çapvadar—At, qatır, dəvə, ümumiyyətlə yük 
heyvanları olan və bu heyvanlarla başqalarının yükünü daşıyan 
və ya heyvanları kirayəyə verən adam. Qədimdə ticarət 
mallarını, köçləri bir şəhərdən başqa şəhərə məhz çarvadarlar 
daşıyardı. 
Otuz üçüncü fəsil 
146 Məzac—Təbiət, məzac, xüsusiyyət, fitri xasiyyət. 
147 Tərkib—Bəlqəm, sofra, qan, öd. Qədim Şərq 
fəlsəfəsində və təbabətində "ünsür", "təbnət". "tərkib" istilahı 
altında müxtəlif məfhumlar ifadə etmiş, bə'zən isə bunları eyni 
mə'nada işlətmişlər. Başqa mə'xəzlərdə bəlqəm, səfra, qan, öd 
ünsür adlandığı halda, "Qabusdamə"də tərkib adlandırılmışdır. 
O zamankı təbabət elminə görə bu dörd ünsür insanın bədənində 
müvazinət təşkil edir, bunlardan biri artıb azalsa müvazinət 
pozulur və insan dərhal xəstələnir. 
148 Soyuqluq—Şərq təbabət elmində bə'zi yeməkləri 
istilik, bə'zilərini isə soyuqluq sayardılar. Məsələn, bal 
istilik,kartof soyuqluq sayılır.  
Bu yeməklərin isti və ya soyuq olmalarının əhəmiyyəti 
yoxdur. Onlar istiliyi, soyuqluğu maddənin təbiətində 
görürdülər. 
149 İstilik—b a x: 148. 
150 Calinus—Qalen. Məşhur yunan təbibi (doğ. 130, öl. 
200). 
 ..…………………………………………….   قابوسنامه / 212
151 "On altı" (traktat)—Calinusun əsərinin adı. 
152 Bokrat—Hippokrat. Qədim yunan həkimi (er. əv. 460-
377). 
153 Əflatun—Platon. Qədim yunan filosofu (er. əv. 429- 
347). 
154 Əlkun əl-fəsad—Varlıq və yoxluq haqqında kitab. 
155 Əs-Səma-ul-alqam—Göy və Kainat haqqında kitab. 
156 Ən-Nəfs—Ruhi keyfiyyətlər haqqında kitab. 
Psixologiya. 157 Əl-Hiss-ul-Məhsus—hisslər və duyğular 
haqqında kitab. 
158 Əl-heyvanat—Canlılar haqqında kitab. Biologiya. 
159 Sirkə Qurdu—Cücü adı (?). 
Otuz dördüncü fəsil 
160 Ehkam elmi—Astrologiya, Münəccimlik elmi. 181 
Zic- Ulduzların hərəkətini və yerlərini göstərən cədvəl. 
162 Beşlərin gərdişi—burada gecə, gündüz, həftə, ay, il. 
Otuz beşinci fəsil 
163 Səhli-Mumtəne—Şərq poetikasında zahirən yazılması 
asan görünən, lakin o cür yazmaq çox çətin olan şe'rə deyilirdi. 
Belə şe'rlər dərin məzmunlu, yığcam, bədii olub asan yadda 
qalan şe'rlər idi. Hamı belə bir şe'r yazmağın "asan" olduğunu 
hiss edir, lakin yazmaq istərkən müvəffəqiyyətsizliyə uğrayırdı. 
Sə'dimin şe'rləri səhli-mümtaie sayılır. 
164 Mucanis—Cinas sözlər, cinaslar, həmcins sözlər. 
165 Mutabiq—Misrada və beytdə bir-birinin qarşılığı olan 
sözlər 
166 Mütəzad—Təzad sözlər, mə'naca bir-birinə zidd 
sözlər. 
167 Müşakil—Eyni şəkilli sözlər, omoqramlar, 
168 Mütəşabih- Oxşar sözlər, təşbihlər. 
169 Müstəar—İstiarə, istiarəli sözlər. 
170 Mukərrər—Təkrir, tə'siri gücləndirmək üçün təkrar 
edilən söz. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
171 Murəddəf—Rədiflənmlş şe'r, qafiyədən sonra bütöv 
misralarda eyni söz işlədilən şe'r növü. 
172 Müzdəvəc—Cüt sözlər, qoşalaşmış sözlər. 
173 Müvazənə—həmvəzn, həmahəng olan sözlər. 
174 Muzmər—məcazi mə'nada işlənən sözlər, alleqorik 
sözlər 
175 Müsəlsəl—Silsiləvarı sözlər (bəhri-təvil kimi). 
176 Müsəccə- Səc'li, ritmli, qafiyəli nəsr. 
177 Müləvvən—Rəngarəng, bir necə vəzndə oxuna bilən 
şe'r 
178 Müstəvi—Bərabər, hər tərəfdən bərabər gələn şe'r, 
dala qabağa eyni cürə oxuna bilən şe'r. 
179 Müvəşşəh—Ərəblərdə iki qafiyəli, farslarda isə 
misraların ilk hərfləri oxunduqda mə'na verən şe'r növü. 
180 Muvəssəl—Birinci misranın sonunda sözü yarımçıq 
qoyub ikinci misranın əvvəlində onu tamamlayan şe'r növü. 
181 Müqəttə- Kəsik, mətləli olmayan şe'r, qit'ə. rəcəz 
bəhrində deyilmnş qısa şe'r. Bütün hərfləri ayrı yazılmış mətn. 
182 Müxəllə'-Xoşa gəlməyən vəzndə deyilmiş şe'r Bəsit 
bəhrində "mustəf'ilün" əvəzinə fə Ulün işlənmnş şe'r. 
183 Mustəhil—Zahirən mə'nasız, lakin daxilən dərin 
mə'nası olan söz, şe'r. 
184 Zu-qafiyəteyn—İkiqafiyəli. Hər misrasında iki 
qafiyəsi olan şe'r. 
185 Rəcəz—Məzmunu özünü tə'rifləməkdən ibarət olan 
şe'r. 186 Məqlub—Tərsinə yazılmış, çevrilmiş, dəyişdirilmiş 
söz. Əksinə, tərsinə oxunduqda istənilən mə'nanı verən söz. 
187 Mustəar—b a x: 168. 
188 Mədhnamə—Birinin tə'rifi üçün yazılmış şe'r. Birini 
mədh edən şe'r. 
189 Qəzəl—Birinci iki misrası həmqafiyə, sonra ələnləri 
isə misraaşırı həmqafiyə olan aşiqanə, həkimanə şe'r növü. 
Qəzəldə beytlərin sayı 13-dən çox olmamalıdır. 
 ..…………………………………………….   قابوسنامه / 214
190 Əruzi—Burada əruz vəzninin ağır və xoşa gəlməyən 
növləri üzərində yazılan şe'r nəzərdə tutulur. 
191 Əruz dairələri—Əruz vəznində müəyyən prinsip üzrə 
bir neçə bəhri birləşdirən dörd, beş və altı dairə. 
192 Bəhr—Bir neçə həmcins vəzn növünü birləşdirən əruz 
bəhrlərindən hər biri. 
593 Həzəc.—fars əruzunda əsas növu dörd məfA'İlün1 
vəznində olan bəhr. 
194 Rəcəz—fars əruzunda əsas növü dörd müstəf'ilün 
vəznində olan bəhr. 
195 Rəməl—fars əruzunda əsas növü üç fA'ilAtün bir 
fA'ilat vəznində olan bəhr. 
196 həcəzi-məkfuf—dörd məfA'İlü vəznində olan həzəc 
növü. 
197 Həzəci-əxrəb—məf'Ulü məfA'İlün məf'Ulü məfA'İlün 
vəznində olan həzəc növü. 
198 Rəcəzi-mətvi—dörd müftə'ilün vəznində olan rəcəz 
növü. 
199 Rəməli-məxbun—fA'ilAtün fə'ilAtün fə'ilAtün fə'ilün 
vəznində olan rəməl növü. 
200 Münsərih—fars əruzunda əsli müstəf'ilün məf'UlAtu 
iüstəf'ilün məf'UlAtü vəznində olan bəhr. 
201 Xəfif—əsli. fA'ilAtün müstəf'ilün fA'ilAtün vəznində 
olan bəhr. 
202 Müzare'—fars ərzunda əsli məfA'İlün fA'ilAtü 
məfA'İlun fA'ilAt vəznində olan bəhr. 
203 Muzare'i-əxrzb-məf'Ulü fA'ilAtün məf'Ulü fA'ilAtun 
vəznində olan müzare növü. 
204 Müqtəzəb—əsli məf'UlAtü müstəf'ilün məf'UlAtü 
müstəf'ilün vəznində olan bəhr. 
205 Müctəs—əsli mustəf'ilün fA'ilAtün müstəf'ilün fa'il 
Atün vəznində olan bəhr.  
206 Mutəqarib—əsli dörd fə'Ulün vəznində olan bəhr. 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
207 Səri'-əsli müstəf'ilün müstəf'ilün məf'UlAtü vəznində 
olan bəhr. 
208 Qəribi-əxrəb-məf'Ulü məfA'İlü , fA'ilAtün vəznində 
olan qərib növü. 
209 Münsərihi-kəbir—B a x: münsərih. 
210 Bəsit—əsli müst'əf'ilün fA'ilün müstəf'ilün fA'ilün 
vəznində olan ərəb bəhri. 
211 Mədid—əsli fA'ilAtun fA'ilün fA'ilAtün fA'ilətün 
vəznində olan ərəb bəhri. 
212 Kamil—əsli üç mütəfA'ilün vəznində olan bəhr. 
213 Vafir—əsli üç müfA'ələtün vəznində olan bəhr. 
214 Tavil—əsli fə'Ulün məfA'İlün fə'Ulün məfA'İlün 
vəznində olan ərəb bəhri. 
215 Əruz-beytin birinci misrasının son bölümü. 
216 Zərb—beytin ikinci misrasının son bölümü.  
217 Mərsiyə—ölüm, matəm və ya başsağlığı münasibəti ilə 
yazılmış kədərli, mə'yusanə şe'r. 
218 Tərkidunya—dünyadan əl çəkmək kimi ruh 
düşkünluyü tərənnüm edən pessimistik şe'rlər. 
1 Təf'ilələr içində böyuk A, İ, U hərfləri bunların ifadə 
etdiyi səslərin uzunluğunu bildirir. 
219 Bistun—Kirmanşahla Həmədan arasında olan məşhur 
dağın adı. Ərəb mə'xəzlərində "Behistun", Avropa 
mə'xəzlərində "Beqistun", "Bəqstun", "Bəqstan" kimi də təsadüf 
edilir. Fərhad Şirinin eşqi ilə bu dağı yarmışdır. RX ilə S. 
Nəfisidə fərq var. Biz RX-dəki variantı daha düzgün hesab 
edirik. Tərcümə də bu variantdan edilmişdir. 
220 Büraq—Məhəmmədin guya me'raca getdiyi əcayib 
heyvanın (atın?) adı. 
221 Rəxş—Əfsanəvi Rüstəm pəhləvanın atının adı. 
222 Şəbdiz—Şirinin atının adı. 
 ..…………………………………………….   قابوسنامه / 216
223 Qəsidə—Birinci iki misrası həmqafiyə (mətlə), sonra 
isə misraaşırı həmqafiyə olan mədh, tə'rif, həcv, hikmət, fəlsəfə, 
təbiətin təsviri və sair mövzular üzrə yazılmış şe'r növü. 
Beytlərin sayı 19-dan çox olmalıdır. 
224 Zöhd—Asketizm, tərkidünyalıq. 
225 Tövhid -- Monoteizm. təkallahlılıq. 
Otuz altıncı fəsil 
226 Mütrib—Sazandar, çalğıçı, xanəndə, rəqqas, 
ümumiyyətlə musiqişünas. "Qabusnamə"də mutrib sazandar 
mə'nasında, yə'ni həm oxuyub, həm də çalan musiqişünas 
mə'nasında işlənmişdir. 
227 Xosrovani—Musiqidə hava adı, muğami-humayun. 
228 Dəstgah—Musiqi dəstkahı nəzərdə tutulur. 
229 Rah—Sanballı ağır hava, muğam. 
230 Ravi—Rəvayət edən. 
231 Mavəraənnəhr—Ceyhun Nəhrinin arxasında şimal-
şərqə doğru olan vilayət. 
232 Badə—Musiqidə hava adı, muğam. 
233 İrak—Musiqidə hava adı, muğam. 
234 Üşşaq—Musiqidə hava adı, muğam. 
235 Zirəfkəndə—Muğam pərdəsinin adı. 
236 Busəlik—Musiqidə hava adı, Əbu Səlik adlı 
musiqişünas düzəltmişdir, muğam. 
237 İsfahani—Muğam adı . 
238 Nəva—Ümumiyyətlə avaz, səs, hava. Burada muğam 
adı. 
239 Bəstə—Muğamın sonu, son pərdə, muğam adı. 
Otuz yeddinci fəsil 
240 Fəzlun Məmlan—Şəddadi şahlarındandır, 375/985-6-
cı ildən 422/1030-31-ci ilə qədər hökmdarlıq etmişdir. Bu 
sülalədə 
bir qayda olaraq ərəb adları ana dili qanunlarına əsasən 
muəyyən fonetik dəyişikliklərə mə'ruz qalır və adlar öz şəklini 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
və səs tərkibini dəyişirmiş. Ona görə də burada Fəzl əvəzinə 
Fəzlun, Məhəmməd əvəzinə Məmlan yazılmışdır. 
241 Fəzlun Əbussüvar—Fəzluıun oğlu Əbussüvar. 
242 Əbulyüsr—Aranda sipəhsalar olmuşdur. 
243 Abbas-Fəzl Abbas ibn Əbdül Mutəllib—Məhəmmədin 
əmisi. 
244 Abdullah—Abbasın oğlu, b a x: 243. 
245. Qəməri Gürgani (Qorqani)—Şəmsülməalinin saray 
şairi, cəmi 12 beyti məlumdur. 
246 Nədim—Saraylarda şah və soltanların ən yaxın 
eyşişrət dostu. Həmpiyalə, badə, kef sirdaşı. Nədimlər şahları 
darıxmağa qoymamalı idilər. Lakin onları təlxəklərlə 
qarışdırmamalı. Nədimliyin xüsusi şərtləri var idi ki, 
"Qabusnamə"də də bu barədə ətraflı danışılır. 
Otuz səkkizinci fəsil 
247 Mə'mun—Abbasilərin 8-ci xəlifəsi. 813-833-cü illərdə 
hakimiyyət başında olmuşdur. 
248 Əbdülməlik Ükbəri—Mə'munun nədimi. 
Otuz doqquzuncu fəsil 
249 Səc'—Qafiyəli nəsr, ritmli nəsr. 
250 Mənşur—Fərman, əmr. 
251 Əbu Müslim—Əbu Müslim Xorasani nəzərdə tutulur. 
Əbu Müslimin Xorasanda qaldırdığı üsyan nəticəsində xilafət 
Əməvilərin əlindən çıxaraq Abbasilərin əlinə keçir (750-ci il). 
Əbu Müslim bir müddət özü Xorasanda əmirlik edir. 137/754-5-
ci illərdə Abbasi xəlifələrindən Mənsur tərəfindən aldadılaraq 
xəyanətlə öldürülür. 
252 Darülxilafə—Xilafət evi. Abbasilərin dövründə 
Bağdada verilən ad. Sonralar xilafətin paytaxtı harada olurdusa, 
oraya da Darülxilafə adı verilirdi. 
253 Mansura—Xüsusi kağız formatının adı. 
 ..…………………………………………….   قابوسنامه / 218
254 Bunəsr Müşkan—Soltan Mahmudun dəftərxana rəisi, 
gözəl xəttat və ədəbiyyatşünas olmuşdur. 1039-40-cı illərdə 
vəfat etmişdir. Məşhur Beyhəqi onun şagirdi olmuşdur. 
255  ,Qur'an ayəsinin əvvəlini göstərən söz — الم 
"məgər,yoxsa" mə'nasını verir. Qədim zamanda sirləri 
çatdırmaq üçün belə üsullardan çox istifadə edilmişdir. 
256 Əbubəkr Quhistan'ı—Soltan Mahmudun nədimi 
olmuşdur. Məşhur yazıçı, ərəb ədəbiyyatını xüsusilə yaxşı 
bilmişdir. 
257 Bu-Əli Simcur—Samani əmirlərindən olmuş və bir 
müddət Xorasanda hakimlik etmiş, Samanilərin sipəhsaları 
olmuşdur. 378/988-385/995-ci illərə qədər bu vəzifədə xidmət 
etmiş, 387/997-ci ildə öldürülmüşdür. 
258 Əbdülcabbar Xocani—Xocanın xətibi. 
259 Əhməd ibn Rafi əl-Yə'qubi—Əmiri-Xorasanın katibi. 
260 Əmiri-Xorasan—Samani şahlarına verilmiş ləqəblərdən 
biri. 
261 Rəbi' ibn Mütəhhər əl-Qəsri—Sahibin məharətli katibi. 
b a x: 262. 
262 Sahib ibn Əbbad Taləqani—Albuyelərin məşhur 
vəziri, b a x: 40. 
263 Müzəvvəri—İkimə'nalı sözdür, həm xastələrə verilən 
çolpa suyuna, həm də özgənin xəttini yamsılamaqla saxta 
düzəlmiş kağıza (ümumiyyətlə saxtakarlığa) deyilir. Sahib 
sözün iki mə'nalığından burada məharətlə istifadə etmişdir 
Qırxıncı fəsil 
264 fəxruddevlə Əbulhəsən Əli—Albuye şahlarından biri 
976-997-ci illər arasında şahlıq etmişdir. 265 Sahib—b a x: 40. 
266 Əbulfəzl Bal'əmi—Samani əmirlərindən İsmail, 
Əhməd və Nəsrin vəziri olmuşdur. Bəl'əmi təxminən yarım əsr 
vəzirlik etmiş (892-938), ölkə dolandırmaqla bərabər ədəbi 
yaradıcılıqla da məşğul olmuşdur. Bir sıra başqa əsərlərlə 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
birlikdə o, "Kəlilə və Dimnə" kitabını da ərəb dilinə tərcümə 
etmiş və onun dünya şöhrəti qazanmasına səbəb olmuşdur. 
267 Səhl Xocəndi—Xocəndin adlı-sanlı mə'murlarından 
biri. 
268 Süleyman ibn Yəhya-əs-Soğani (Çoğani)—Ərəblərdə 
"ç" olmadığından onu sad ilə əvəz etmişlər. Çoğan—Termez, 
Bəlx və onlara yaxın olan yerlərə deyilərdi. 
Qırx birinci fəsil 
269 Sipahsalarlıq—Ordu başçısı olmaq, sərkərdəlik, 
270 Salar—Ordu komandiri, ali rütbəli zabit. 27! 
Sərhəng—Polk komandiri, polkovnik. 272 Əscədi—b a x: 50 
Qırx ikinci fəsil 
278 Soltan Toğrul bəy—Rüknəddin Əbu Talib Toğrul—
səlcuq türklərindəndir. 1037-ci ildə Qəvşəviləri məğlub edərək 
1038ci ildə hakimiyyəti öz əlinə keçirir. 1063-cü ildə ölmüşdür. 
274 Amil—Mə'mur, vali, vergi toplayan. 
275 Nəsa və Bavərd—Xorasan vilayətində yer adları. 
276 Qələbə bağı—Soltan Mahmudun bağlarından birinin 
adı. Soltan Mahmud burada dəfn edilmişdir. Qəzne şəhərinin 
yaxınlığındadır. 
277 Məs'ud—Soltan Mahmudun oğlu. Qəznəvilərin 5-ci 
şahı" olub 1030-1041/2-ci illər arasında hökmranlıq etmişdir. 
278 fəravə—Nəsa yaxınlığında qəsəbə adı. 
279 Soltan Modud—Qəznəvrlərnin 6-cı şahı, Soltan 
Məs'udun oğlu. 1041/2-1048/9-cu illərdə hökmranlıq etmişdir. 
280 Fəxruddövlə—Albuye sülaləsindən Əzüdüddövlənin 
qardaşı. 
281 Əzüdüddövlə—Albuye sulaləsinin 5-ci və ən şöhrətli 
hökmdarı Əbu Şuna' və Fəna Xosrov (Pənah Xosrov) adı altında 
da məşhurdur 944/5-982/3-cü illərdə şahlıq etmişdir. 
282 Həsən Firuzan—Deyləm Hökmdarı. 901-ci ildə 
Samani qoşunları ilə vuruşmada öldürülmüşdür. 
 ..…………………………………………….   قابوسنامه / 220
283 Əbdurrəzəq ibn Həsən əl-Meyməndi—Soltan Mahmud 
və Soltan Məs'udun vəziri olmuş məşhur Həsən Meyməndinin 
oğlu. Soltan Modud və ondan sonrakı Qəznəvi şahlarının vəziri. 
284 Əli ibn Rəbi—Modudun xidmətçisi. 
285 Fir'on—Qur'andakı rəvayətə görə Allahlıq iddiası 
etmiş Misir şahı. Musanın dövründə yaşamışdır. 
Qırx üçüncü fəsil 
288 Cavanmərd—Comərd, alicənab adam. Qırx dördüncü 
fəsil 
287 Xüsusi ünsür—Əsas dörd ünsür olan: su, od, torpaq və 
havadan əlavə bir də "xüsusi", ya bə'zi hallarda deyildiyi kimi, 
"beşinci ünsürün" olduğunu da qəbul edir və Günəşin zatının 
məhz bu "xüsusi" ünsürdən əmələ gəldiyi ehtimalını irəli 
sürürdülər. 
288 Hicab, hecab—Örtük, pərdə, diafraqma, həya, 
utanmaq. 
289 Əyyar—b a x: 124. 
290 Əbulqasım Əbulkərim Qüşeyri—Öz əsrinin görkəmli 
sufi şeyxlərindən olub, təriqəti şəriətlə yaxınlaşdırmağa sə'y 
göstərmiş ən çoxlu miqdarda yazdığı risalələri ilə şöhrət 
tapmışdı (986-1074). 
291 Əbulhasən əl-Müqəddəsi—Dəvrünün məşhur sufi 
alimlərindən, "Bəyan-üs-səfa" kitabının müəllifi. 
292 Əbu-Mənsur əd-Dəməşqi—Dövrünün sufi 
alimlərindən, "Əzəmət" adlı kitabın müəllifi. 
293 Əbülhəsən Əli ibn Əhməd Vahid Nişapuri—Dövrünün 
görkəmli şəriətşünası olmuş, Qur'anı təfsir etməkdə şöhrət 
tapmışdır. Y. E. Bertelsin fikrinə görə "Qabusnamə"də adı 
çəkilən əsəri elm aləminə hələlik mə'lum deyildir. 
294 Əxi Fərrüx Zəngani—Beşinci əsr hicri ürəfasının ən 
məşhurlarından biridir. 450/1058-59-cü illərdə vəfat etmşdir. 
295 Xanegah (Xanqah)—Dərvişlərin, rindlərin səma' 
(musiqi məclisləri) üçün toplandıqları yer. Dərvişlərin xirqə 
www.duddud.com - Elektron kitab, proqram yükləmə saytı
www.duddud.com saytından yüklənlib
 
 
yırtıb vəcdə gəlmələri əsasən belə yerlərdə olardı. Xanegah şərq 
ədəbiyyatında sufiyanə yazılmış şe'rlərdə həmişə məscidə qarşı 
qoyulur. 
296 Came—Sufilərin təşkilatı, sufi cəmiyyətləri, bə'zən isə 
çoxluq nəzərdə tutulur. 
297 Kəffarə—Günahını yümaq üçün edilən yaxşılıq, 
verilən pul, çəkilən əzab-əziyyət və s. 
298 Şibli—Əbubəkr Cə'fər ibn Yusif Şibli Xorasani—
Üçüicü əsr hicri sufi şeyxlərindən biri (247/861-2-334/945-6) 
hələ indi də məqbərasi Bağdadda ziyarətgah sayılır. 
299 Mürid)—Şeyxlərin ruhani başçılarının. Mürşidlərin 
ardınca gedən fanatik adamlar. Mürşidlərin təriqətini davam 
etdirən şagird 
300 Ərəstu,Ərəstun—Aristotel. Məşhur yunan 
ensiklopedist alim və filosofu (er. əv. 384-322).                                                   
 
www.duddud.com - Elektron kitab, proqram yükləmə saytı
www.duddud.com saytından yüklənlib
