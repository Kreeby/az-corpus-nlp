Şirvani Ədilli 
 
 
 
 
 
 
 
 
MƏNİM ODLAR 
DİYARIM 
(Şeirlər) 
 
 
 
 
 
 
 
 
 
“Türküstan” kitabxanası 
2 
 
 
 
 
Redaktor: 
Fil. e. d., prof.  Nəsir Əhmədli 
 
 
 
 
 
 
 
 
 
 
 
 
Ədilli Şirvani 
Mənim odlar diyarım. ġeirlər. Redaktor və ön sözün 
müəllifi fil. e. d., pr. N. Əhmədli. Bakı, “Adiloğlu”–2011, 112 
səh. 
 
 
Kitabda müəllifin vətənpərvərlik, sevgi, satirik və digər 
mövzularda olan Ģeirləri toplanmıĢdır. Kitab bədii ədəbiyyatla 
maraqlanan geniĢ oxucu kütləsi üçün nəzərdə tutulmuĢdur.  
 
 
 
 
 
BAKI –  “ADĠLOĞLU” – 2011 
3 
 
Redaktordan: 
 
Canı canan üçün sevən şair 
 
ġirvani Ədillinin “Mənim odlar diyarım” Ģeirlər kitabının 
əlyazmasını diqqətlə oxuyub çox sevindim. Ġllərdən bəri beynimdə 
gəzdirdiyim, 1999-cu ildə iki ölkənin – Fransa ilə ABġ-nın vətəndaĢı 
və Milli Qəhrəman Jilber de Lafeyetə (1757-1834) həsr etdiyim 
“Altruist” adlı yazımda ifadə etdiyim bir keyfiyyəti gördüm onda. 
Heç kəsdən heç nə ummadan baĢqalarının qeydinə qalan, 
baĢqalarının azadlığı, xoĢbəxtliyi naminə öz Ģəxsi, fərdi mənafeyini, 
var-dövlətini, lazım gələndə canını qurban verən adama altruist 
deyirlər. Latıncadan alınmıĢ həmin sözü (alter – baĢqası) elmi 
ədəbiyyata məĢhur fransız filosofu O. Kont (1798-1857) gətirib. 
BaĢqa əksliklərdə olduğu kimi altruizmlə eqoizmin “qızıl ortasını”, 
vəhdətini tapıb özündə birləĢdirmək, yəni Füzulinin dediyi kimi, eyni 
vaxtda həm canı canan üçün, həm də cananı can üçün sevmək, 
sağlam canla sağlam canana qovuĢmaq ideal variantdır. Bu fikri 
tələbə vaxtı – 60-cı illərdə yazdığım Ģeirlərimin birinin son bəndində 
belə ifadə etmiĢdim: 
 
Ölüb can qurtarmaq istəmirəm mən, 
QurumuĢ budaqdan yerə nə kölgə? 
Mən səni yaĢadıb, özüm də, Vətən, 
YaĢamaq istərəm səninlə birgə. 
 
Eyni fikrə ġirvaninin “DöyüĢə gedirəm” Ģeirində rast gəldim və 
fərəhləndim ki, çağdaĢ gənclərimiz yaĢatmaq üçün yaĢamaq 
amalındadırlar: 
 
Mən döyüĢə getmirəm fəda edəm canımı, 
Mən döyüĢə gedirəm məhv edəm düĢmanımı. 
Mən döyüĢə getmirəm tabutum geri dönsün, 
Məni kimsə ağlasın, kimsə yasa bürünsün. 
Ölməyə qəhrəmanlıq, igidlik  demərəm mən, 
Hünərin var ölmədən igid, qəhrəman ol sən! 
...Mən gedirəm millətin haqqın geri almağa, 
Yağılar üzərində qəti zəfər çalmağa... 
4 
 
ġirvani “millət” deyəndə təkcə ərazisinin beĢdə biri yağı 
tapdağında olan 9 milyonluq Quzey Azərbaucan xalqını nəzərdə 
tutmur, 50 milyonluq bütöv Azərbaycanı öz poetik düĢüncəsinə 
hədəf seçir: 
 
Oldu “Türkmənçay” Azərbaycana tarix ləkəsi, 
Ġki əsr oldu Quzey Rusiya müstəmləkəsi, 
Sonra da oldu Güney farsdan əsarət çəkəsi, 
Bu Araz millətə göz dağı olan seldir axı, 
Zəngəzur, Göyçə, Güney, Borçalı bir eldir axı! 
 
Bütöv Azərbaycandan keçən, Məhəmməd Əmin Rəsulza-
dələrin, Əli bəy Hüseynzadələrin, Əhməd Cavadların, Üzeyir 
Hacıbəylilərin... arzusuna qovuĢan bu yol daha da geniĢlənərək bütün 
türk dünyasını ağuĢuna alır: 
 
Millət kimi artıq özünüdərk çağımızdır, 
Türkük, Vətənin üç yanı namərd yağımızdır, 
Dərbənddən üzü Kəngərə öz torpağımızdır, 
Yadlarda qalan elləri azad edərik biz, 
Yol dahilərin qoyduğu yoldur, gedərik biz! 
 
Kitabda 100-ə yaxın müxtəlif mövzulu, müxtəlif janrlı Ģeir 
toplanıb. Mən onların bədii keyfiyyətini qiymətləndirmək istəmirəm. 
Qoy oxucu özü mülahizə yürütsün. Bircə onu deyim ki, ġirvaninin 
hər bir əsərində orijinal düĢüncə tərzi, yenilik axtarıĢı duyulur. 
ġeirlərin bir hissəsi qəzəl janrındadır və burada müəllif əruz vəzni ilə 
heca vəzni arasında sanki bir körpü yaratmağa çalıĢıb. ġ. Ədillinin bu 
sahəyə aid “Əruz vəzninin sadələĢdirilmiĢ qəlibləri” adlı maraqlı 
araĢdırması da var. 
Gənc dostumuza həm milli mücadilə yolunda, həm də bədii və 
elmi yaradıcılıqda uğurlar arzulayıram. Belə gəncləri görəndə istər-
istəməz qürur hissi keçirirsən və düĢünürsən ki, “Hələ yaĢamağa 
dəyər bir az da”. 
 
Nəsir ƏHMƏDLİ 
Filologiya elmləri doktoru,  
professor. 
5 
 
 
 
 
 
 
 
Vətənpərvərlik mövzusunda 
  
 olan şeirlər 
 
 
 
 
 
 
 
 
 
 
 
 
 
 
 
 
 
6 
 
                Əziz Vətən 
 
Əziz Vətən, 
Bu  ürəyim, canım kimi, 
Damarımda qanım kimi 
                 varlığıma bağlısan sən! 
Əziz Vətən, 
Hər an necə qərar tutar 
                          ruh bədəndə, 
Qərar tutduq biz də səndə! 
Azadlığın bizim üçün 
                       bir səadət, 
Əsirliyin bizə zillət, 
Yad əllərdə qalan ellər 
                 qəlbimizdə dərin yara, 
Can verərik, qan tökərik, 
                 çıxaq xoşbəxt sabahlara! 
Əziz Vətən, 
Sənə olan məhəbbətim 
             həyatıma məna verən 
                                  hiss olubdur, 
O ülvi hiss bu dünyada 
                 mənlə birgə doğulubdur, 
Mənlə birgə öləcəkdir, 
Könlüm vətən sevgisiylə 
                 ağlayacaq, güləcəkdir! 
Bütöv Vətən, 
Sən millətin ən böyük bir diləyisən, 
Hava-su tək gərəyisən, 
Bütövlüyün millət üçün şərəf-şandır, 
Əsl ömür sürən insan 
                 bu amalla yaşayandır! 
Əziz Vətən, əziz Vətən, 
Qəlbimizdə bütövsən sən, 
Orda “Araz” adında bir  
7 
 
                            sərhəd də yox, 
Ayrılıq yox, həsrət də yox, 
Birdir Gəncə, Təbriz, Zəncan, 
Kərkük, Bakı, Qəzvin, Tehran! 
Qədim, ulu Əkbatanım, 
İlk vətənim, ilk məkanım, 
Bir eli də gərək anım, 
Doğma, əziz Xorasanım, 
Öz ünvanım, 
Gündoğanım! 
Yurdumun bütün elləri, 
Xoyu, Dərbəndi, Kəngəri 
                   bir olubdur, bir olacaq,                                      
Bütöv Vətən torpağında 
       bir gün bütöv dövlətim də  
                                      qurulacaq! 
 
                                         18. 05. 2009. 
 
 
 
 
 
 
 
 
 
 
 
 
 
 
 
 
 
8 
 
 
 
 
 
 
                 Mənim Odlar diyarım 
 
Bu elin hər daşının, torpağının türklüyü var, 
Hər ağac, hər kolunun, yarpağının türklüyü var, 
Suyunun, səhrasının, yaylağının türklüyü var, 
Enməz, üçrəngli, böyük bayrağının türklüyü var, 
Türklüyüm, bir uca milliyyətim – Odlar diyarım, 
Qürurum, varlığım, heysiyyətim – Odlar diyarım! 
 
Ulu tarix, ulu Kəngər, Alatey, Qutdu bu el, 
Mərd Kiağsar, qoca Zərdüşt, Dədə Qorquddu bu el, 
Odunun nuru ilə haqq yolunu tutdu bu el, 
Qüdrətiylə ucalıb düşməni qorxutdu bu el, 
Adı tarixdə qədimdən qədim Odlar diyarım, 
Qürurum, varlığım, heysiyyətim – Odlar diyarım! 
 
Köksü üstündə də baxma, neçə sərhəd dayanar, 
Yenə gerçəkdə, ürəklərdə bütövdür bu diyar, 
Lənətə gəlmiş o sərhədləri qırmaqdı qərar, 
Xalqımın qırmağa güc-qüvvəsi də, haqqı da var, 
Budur uğrundakı son niyyətim, Odlar diyarım, 
Qürurum, varlığım, heysiyyətim – Odlar diyarım! 
 
                                                                 May, 2005. 
 
 
 
 
 
 
9 
 
 
 
 
 
 
                     Döyüşə gedirəm 
 
Mən döyüşə getmirəm fəda edəm canımı, 
Mən döyüşə gedirəm məhv edəm düşmanımı. 
 
Mən döyüşə getmirəm tabutum geri dönsün, 
Məni kimsə ağlasın, kimsə yasa bürünsün. 
 
Ölməyə qəhrəmanlıq, igidlik  demərəm mən, 
Hünərin  var ölmədən igid, qəhrəman ol sən! 
 
Düşündürməz heç zaman döyüşdə ölmək  məni, 
Hər an hazır olaram öldürməyə düşməni! 
 
Rus, ingilis, fransız – öz haqqına çatanlar, 
Başqasının haqqını almağa can atanlar. 
 
Mən gedirəm millətin haqqın geri almağa, 
Yağılar üzərində qəti zəfər çalmağa! 
 
Mən gedirəm qaytaram əsir elləri geri, 
Qıram torpaq üstünə çəkilən sərhədləri! 
 
                                                 Fevral, 2002.  
 
 
 
 
 
 
10 
 
 
 
        Uğur marşı 
 
Birdir bizim  ellərimiz, 
Dərbəndimiz, Kəngərimiz , 
Çıxıb qından xəncərimiz, 
Hədəf bəlli, qərar qəti, 
Uğur sənə, Türk milləti! 
 
Var gücümüz, qüvvətimiz, 
Özgəyə yox minnətimiz, 
Bütövlükdür niyyətimiiz, 
Budur millət şərafəti, 
Hədəf bəlli, qərar qəti, 
Uğur sənə, Türk milləti! 
 
Aş Arazı, keç o taya, 
Bax Təbrizə, Urmiyaya, 
Gəl yenidən bu dünyaya,                             
Anla  yenə bu hikməti, 
Hədəf bəlli, qərar qəti,                                
Uğur sənə, Türk milləti! 
 
Kim “böyüklük” edər bizə? 
Qır sədləri, çıx Körfəzə, 
Zalımları əzə-əzə 
Al  əbədi hürriyyəti!  
Hədəf bəlli, qərar qəti, 
Uğur sənə, Türk milləti! 
 
                      Oktyabr, 2000.  
 
 
 
11 
 
 
 
Ay quzeydən gələn namərd 
 
                              Şimal düşmənlərimizə 
 
Ay quzeydən gələn namərd, 
Qorxmursansa adımı de! 
Qələmlə ad silən namərd, 
Doğmamı de, yadımı de. 
 
Ay quzeydən gələn namərd, 
Məni yaxşı bilən namərd, 
Məndən qorxub-silən namərd, 
Axı yaxşı bilirsən sən, 
Kimliyimi doğru desən 
Kəsəmməzsən mənimlə şərt, 
Qoyammazsan mənə sərhəd! 
 
Desən hardan gəlir səsim, 
Desən əlim çatır hara, 
Sən olarsan mənə təslim, 
Dağılarsan para-para! 
 
Ay quzeydən gələn namərd, 
Sözlə məni bölən namərd, 
Saxta sözün, yalanların 
Faş olacaq bil ki, yarın! 
 
Tarix bir gün əsarəti  
Keçmişlərə atacaqdır, 
Ellər alıb hürriyyəti 
Səadətə çatacaqdır! 
 
                         Avqust, 2000. 
 
12 
 
 
                        
 
 
                        Savaş 
 
                         Sahibsiz olan məmləkətin batması haqdır, 
                      Sən sahib olursan bu vətən batmayacaqdır! 
                    M.A.Ərsoy    
 
Millət kimi artıq özünüdərk çağımızdır, 
Türkük, Vətənin üç yanı namərd yağımızdır, 
Dərbənddən üzü Kəngərə öz torpağımızdır, 
Yadlarda qalan elləri azad edərik biz, 
Yol dahilərin qoyduğu yoldur, gedərik biz! 
 
Bizlər sevərik xalqı, eli, milləti candan, 
Öz xalqını sevməklə çatar haqqına insan, 
Millətçilərik, indi bizimdir daha meydan, 
Qoy hamı gəlib qüvvəmizi görsün, inansın, 
Yoxdur önümüzdə elə qüvvət ki, dayansın! 
 
Hürriyyət olar dünyada hər xalqa səadət, 
Hürriyyətin uğrunda zəfərdir bizə qismət, 
Bu yolda bizimlə olacaq çünki, ədalət! 
Bir qovğada hansı ulusun qayəsi haqdır, 
Haqqın gücünə sonda o qalib çıxacaqdır! 
  
                                                    Aprel, 2000.  
 
 
 
 
 
 
 
13 
 
 
 
 
 
 
                  Millətçilərik biz 
 
Nə qəsbkarıq biz, nə əsarətçilərik biz, 
Müstəmləkəlikdən ki şikayətçilərik biz, 
Nə saxta, riyakar, nə də bidətçilərik biz, 
Meydanda ləyaqətli siyasətçilərik biz, 
Sadiq sözünə, andına millətçilərik biz! 
 
Mənfur yağılar istəyinə millət əzilməz, 
Namərd qabağında axı Türk oğlu əyilməz, 
Xalq olmamış azad bu savaşdan da çəkilməz, 
Bir kimsə bu yoldan bizi ki, döndərə bilməz, 
Çatsın səsimiz hər yana - millətçilərik biz, 
Sadiq sözünə, andına, millətçilərik biz! 
 
Yol başlamışıq vahid Azərbaycanımızçün, 
Yox qorxu müqəddəs bu gedişdə canımızçün, 
Heç bir vədə gəlməz  ləkə Türk ad-sanımızçün, 
Çıxmışsa qınından bu qılınc düşmanımızçün, 
O bir daha dönməz qına, millətçilərk biz, 
Sadiq sözünə, andına, millətçilərik biz! 
 
                                                    İyun, 1999.  
 
 
 
 
 
 
 
14 
 
 
 
                        Bir eldir axı 
 
Adımız Türkdü bizim, yurdumuz  “Odlar”dır axı, 
Ən qədimdən də qədim tariximiz vardır axı, 
Xalqımız neyçün əsarətlərə düçardır axı? 
Niyə bu ellərin üstündəki yad əldir axı? 
Zəngəzur, Göyçə, Güney, Borçalı bir eldir axı! 
 
Oldu “Türkmənçay” Azərbaycana tarix ləkəsi, 
İki əsr oldu Quzey Rusiya müstəmləkəsi, 
Sonra da oldu Güney farsdan əsarət çəkəsi, 
Bu Araz millətə göz dağı olan seldir axı, 
Zəngəzur, Göyçə, Güney,Borçalı bir eldir axı! 
 
Eləsin satqına, xainlərə lənət yaradan, 
Zəngəzur, Göyçə de, hay torpağı oldu haradan? 
Bəs deyilmiş kimi millət  də qovuldu oradan, 
Qəlbimizdə bu dərin ağrıdı, nisgildir axı, 
Zəngəzur, Göyçə, Güney, Borçalı bir eldir axı! 
 
Yağılar tapdağı altındakı nakam Qarabağ, 
Çəkilən dağların üstündə olub bir yeni dağ, 
Qarabağsız bəs olarmı bu elin bir günü ağ? 
Həsrətik biz bu əziz yurda neçə ildir axı, 
Zəngəzur, Göyçə, Güney, Borçalı bir eldir axı! 
 
Oldu yad ölkə yeri Borçalı tək cənnətimiz, 
Orda yad ölkə vətəndaşlarıdır millətimiz, 
Bir gün axır ki, yaranmazmı bütöv dövlətimiz, 
Qəhrəman xalqımızın tarixi əvvəldir axı, 
Zəngəzur, Göyçə, Güney, Borçalı bir eldir axı! 
 
                                                       Yanvar, 1999. 
15 
 
 
 
 
 
 
 
 
 
 
 
 
 
 
 
Sevgi şeirləri 
 
 
 
 
 
 
 
 
 
 
 
 
 
 
 
 
 
 
 
16 
 
           Sənli günlərim. 
 
Sənli günlərim, 
Ömrümə bir silinməz naxış, 
Yada salmaq –  
Əlçatmaz zirvəyə 
                    həsrətlə baxış! 
Sənli günlərim, 
Demirəm qədrini  
                   bilməmişəm mən, 
Bilmişəm,  
Bəlkə də daha çox 
                     indi bildiyimdən! 
Nə edə bilərdim ki? 
Tutub saxlaya bilməzdim ki 
                             mən zamanı, 
Bilirdim, ötəcəkdi,  
Bir xəyala dönəcəkdi 
                            hər bir anı! 
Sənli günlərim, 
O günlərdə sən mənimçün   
                               bir səadət, 
Mən səninçün bir xəyaldım, 
Səndən bir saf könül aldım. 
O günlərin səadəti  
                  o qədər böyükdü ki, 
Sanki gerçək deyildi, 
Mənimçün də bir xəyaldı, 
Elə xəyal tək də qaldı! 
O səadət bir xəyaldısa, 
              həmin xəyal indi də var, 
Bəs nə yoxdur, 
                nədir qəlbdəki intizar? 
Hər halda o günlər yoxdur –   
                          sənli günlərim! 
17 
 
Bəlkə bu şeir qaytaracaq, 
                              o günləri? 
Yox, hər halda qaytarmayacaq, 
Daim sızıldayacaq  
               həsrət yarasının yeri. 
 
                               19. 04. 2010. 
 
 
              Varam 
 
...yoxsan, 
Sən mənim üçün 
Xoş arzularsan demək, 
Baharda qarsan demək, 
Qışda baharsan demək. 
Yoxsan, 
sən mənim üçün  
daha çox varsan demək... 
 
                   B. Vahabzadə. 
 
Varam! 
Qışında qaram, 
Yayında baram, 
Varam, varam, mən varam, 
Bir gerçəyəm, aşkaram! 
 
Varam, 
Hər an ürəyimdə  
                  səni anaram, 
Eşqinlə yanaram. 
Varam, 
Gördüyüm hər şeydə  
                       səni bularam, 
Səninlə qalaram. 
 
18 
 
Varam, 
Mən sənə ömürdə 
              sonadək yaram, 
Sənsiz bimaram! 
 
                            12. 07. 2007.  
 
 
 
 
 
                              Qəzəl 
 
Heç nəyim yoxdur, cahanda bir nigarım var mənim, 
Ondan ayrıysam nə səbrim, nə qərarım var mənim. 
 
Heç nəyin çəkməz bu könlüm həsrətin bir dəm, fəqət 
Yalnız o gülçün ürəkdə intizarım var mənim! 
 
Ayrılıq həsrətlə doydurduqda aşiq könlümü 
Sanki, Məcnun tək biyabandan güzarım var mənim. 
 
Dörd fəsilnən dövr edər daim təbiət, amma bu 
Gerçək eşqimlə ömürlük bir baharım var mənim. 
 
Ey Ədilli, Tanrı bəxş etmişsə bu eşqi mənə, 
Artıq aləmdə nə dərdim, nə qubarım var mənim! 
 
                                                                 06. 01. 2007. 
 
 
 
 
 
 
19 
 
 
 
 
 
 
 
 
                  Səadətim 
 
Göydə bəxt ulduzu aramışam mən, 
Nə bilim, sən elə göydən düşmüsən! 
Qapını üzünə qapamışam mən, 
Çölündə “sən” adlı səadət ikən! 
 
Bu könlüm gör necə sevibmiş səni, 
Heç kimi o qədər sevməyəcək tək, 
Ağıl bu qədərmi kor imiş yəni? 
Ona görünməmiş bu boyda gerçək! 
 
Ay mənim mələk tək məsum baxışlım, 
Qəlbə düşmən oldum tərk edib səni, 
Ölümsə cəzası bu günahımın, 
Gəl öz əllərinlə vur öldür məni!  
 
                                       17. 07. 2006. 
 
 
 
 
 
 
 
 
 
 
20 
 
 
 
 
 
 
            Səni sevə-sevə 
 
Səni sevə-sevə böyüyürəm mən, 
Çıxıram biryolluq uşaqlığımdan, 
Qorxmuram dünyada sanki, heç nədən, 
Hər ağrı-acıya hazıram hər an! 
 
Səni sevə-sevə güc alıram mən, 
Dağı dağ üstünə qoyuram, inan, 
Səni sevə-sevə ucalıram mən, 
Qovuşur gözümdə yerlə asiman! 
 
Səni sevə-sevə, sevə-sevə mən, 
Keçirəm ömrün hər bənd-bərəsindən, 
Dözürəm taleyin hər sınağına, 
Çatıram ömrümün xoşbəxt çağına! 
 
Səni sevə-sevə, sevə-sevə mən, 
Sevinnəm ürəkdən, gülləm ürəkdən! 
Səni sevə-sevə bil, gülüm, hər an 
Qəm-kədər deyilən nə varsa, yalan! 
 
                                        05. 04. 2006. 
 
 
 
 
 
 
 
21 
 
    Mən ağlamaq istəyirəm 
 
Mən ağlamaq istəyirəm 
                 sənsiz ötən günlərimi, 
Sənsiz düşən axşamımı,  
                 sənsiz gələn səhərimi, 
Sənsiz olan sevincimi, 
                 sənsiz olan kədərimi. 
Mən ağlamaq istəyirəm 
Sənsiz keçən hər bir anı, 
Sənsiz mənə bəxş edilən  
                 uc-bucaqsız bu dünyanı. 
Mən ağlamaq istəyirəm 
Sənsiz ötən  
                 gənclik adlı xoş çağımı, 
Sənsiz gülən taleyimi  
                 sənsiz yanan ocağımı. 
Mən ağlamaq istəyirəm 
                 sənsiz baxan gözlərimi, 
Sənsiz gedən ayağımı, 
                 sənsiz düşən izlərimi 
                 Mən ağlamaq istəyırəm! 
Mən ağlamaq istəyirəm 
                 sənsiz vuran ürəyimi, 
Sənsiz guya fəth etdiyim  
                  hər arzumu, diləyımı, 
                        mən ağlamaq istəyırəm... 
Gülüm, axı sənsiz arzu 
                               arzu deyil, 
Sənsiz dilək 
                 dilək deyil, 
Sənsiz axı bu dünyada 
                 heç nə mənə gərək deyil! 
 
                                        13. 11. 2005.      
22 
 
           
 
 
 
 
 
                 Sən deyilsən 
 
Get, daha sən 
Sən deyilsən! 
Get, get, daha, 
             məndən döndər üzünü sən, 
Bir sözünlə ürəyimdə öldürmüsən,  
                     dəfn etmisən özünü sən! 
Sən əgər sən olsa idin 
Bəlkə dünya  
          başqa dünya olacaqdı, 
Bəlkə ruhum bir ölməzlik,  
                    əbədiyyət bulacaqdı? 
Necə batdın bu günaha, 
Mənimçün yox oldun daha! 
Bir sözünlə mən taleyin  
                      yolunda bərk yıxılmışam, 
Bu yolun toz-dumanında  
                      sənlə birgə yox olmuşam... 
 
                                              01. 09. 2005. 
 
 
 
 
 
 
 
 
23 
 
             Get, sevgilim 
 
Get, sevgilim, 
Su tək duru bir sevdadan, 
Sevgi dolu bir dünyadan, 
Ağrımadan, 
Acımadan 
           bir anda əl götürdün sən. 
Bir səadət qapısında 
Varın olan, yoxun olan,  
Sənə səndən yaxın olan 
                       bir aşiqi itirdin sən! 
Bir gerçək eşq dastanını 
                  başlamamış bitirdin sən! 
Get sevgilim, 
O aşiqi bir də harda görəcəksən? 
Nə küçədə, nə tinlərdə, 
                        nə yollarda görəcəksən. 
Görməsən də, bilməsən də 
Yenə hər an o səninlə yaşayacaq, 
Uzun ömür yollarında  
Qəm yükünü səndən alıb daşıyacaq. 
Görməsən də, bilməsən də 
Ağlayanda göz yaşını  
                    silən əlin mən olacam, 
Dərd içində son təsəlli kəlməsini  
                    deyən dilin mən olacam. 
Görməsən də, bilməsən də 
Qəmlərini sovuşduran, 
Səni sənə qovuşduran,  
Ümidini alışdıran, 
Hey güldürüb-danışdıran 
                   bir xoş baxış mən olacam, 
Toz-dumanlı yollarına  
                    yağan yağış mən olacam. 
24 
 
Bir xoş, həzin nəğmə səsi 
Qəmlərini bircə anlıq unutdursa 
                    həmin o səs mən olacam, 
Həyatına məna verən  
                    sevgi, həvəs mən olacam. 
Görməsən də, bilməsən də 
Tale yolun bağlananda 
Rastına bir cığır çıxsa, 
                    həmin cığır mən olacam, 
Taleyində çatdığın hər  
                    sevinc, uğur mən olacam. 
Tanımadın, tanı məni, 
Səni sənsiz sevə-sevə 
                    sonda dönüb sən olacam! 
  
                                                29. 08. 2005. 
 
 
 
 
 
 
 
 
 
 
 
 
 
 
 
 
 
 
 
25 
 
 
     Mənə çıx get deyən gözəl 
 
Mənə “çıx get” deyən gözəl, 
Sonra “niyə aramırsan?”  
                  deyərək inciyən gözəl, 
Sanma səni unutmuşam, 
Sənsiz keçən hər günümü 
                  ürəyimdə yas tutmuşam, 
Qəlbin həsrət yanğısını 
                  göz yaşımla soyutmuşam! 
Gecə-gündüz göz yaşımı 
                  şəlalə tək axıtmışam, 
Mən xəyallar axınında  
                  yüz yol sənə qayıtmışam, 
                  Sanma səni unutmuşam! 
Ağlamışam, ağlamışam, 
                  çeşmələri qurutmuşam, 
Ürəyimin tellərində 
Qəm nəğməsi çaldırmışam, 
                  qəm nəğməsi oxutmuşam, 
                  Sanma səni unutmuşam, 
                  Sanma səni unutmuşam! 
Unudaram bu dünyada 
                  hər acımı,  fəryadımı, 
Unudaram qəlbimdəki 
                  hər arzumu, muradımı, 
Unudaram öz adımı, 
Unutmaram səni bir an, 
Heç nə səni silə bilməz  
                  bil ki, mənim yaddaşımdan!  
                                
                                           Avqust, 2005. 
 
 
26 
 
 
 
 
 
 
 
 
Sənsiz bu dünya ki heç gəlir mənə 
 
Sənsiz bu dünya ki heç gəlir mənə, 
Sənsiz həyatımın mənası nədir? 
Hər arzum, diləyim bağlıdır sənə 
Mənim xoşbəxtliyim səndə, səndədir! 
 
Tək sən ol, daha nə gərəyimdi ki? 
Varlığın ömrümə yetər ki mənim, 
Eşqinlə yaşayan ürəyimdi ki, 
Dayansa bu ömrüm bitər ki mənim! 
 
Gülüm, bu dünyada nədən keçsə də  
Ürək heç keçərmi öz sevgisindən? 
Yox, çətin bu sevda başımdan gedə, 
Mənim varlığımda, özümdəsən sən! 
 
                                             24. 07. 2005. 
 
 
 
 
 
 
 
 
 
 
27 
 
 
 
Mənim biganə sevgilim 
 
Bu könlüm gör nələr söylər 
Mənim biganə sevgilim. 
Səni arif bilər söylər, 
Mənim biganə sevgilim. 
 
Könül kamdan dönərmi heç, 
Səmalardan enərmi heç, 
Eşq atəşi sönərmi heç? 
Mənim biganə sevgilim! 
 
Qaçıb gözdən itər oldun, 
Nə tez məndən gedər oldun, 
Eşqdə bura qədər oldun? 
Mənim biganə sevgilim! 
 
Aramızda sədd nə boyda, 
Sən o tayda, mən bu tayda, 
Sən nə hayda, mən nə hayda, 
Mənim biganə sevgilim! 
 
Bildinmi “eşq” sözü nədir, 
Bu həyatın özü nədir, 
Seçdinmi ən düzü nədir? 
Mənim biganə sevgilim! 
 
Könül yanıb-alışacaq, 
Xəyallara qarışacaq. 
O kimlə söz danışacaq? 
Mənim biganə sevgilim! 
 
 
28 
 
 
Sənsiz deyib-gülməz idim, 
Heç özümə gəlməz idim, 
Səni belə bilməz idim 
Mənim biganə sevgilim!         
 
                             May, 2005. 
 
 
 
Adi bir insan tək tapmışdım səni 
 
Adi bir insan tək tapmışdım səni, 
İndi mələk kimi çıxdın əlimdən. 
Yoox, yoox, sən bu  eşqə saldınsa məni, 
Mənlə olmasan da, yenə mənimsən! 
 
Könül biganədir özgəyə, bil, sən, 
Eşqim səmasında tək süzəsisən, 
Yoox, yoox, sən adi bir insan deyilsən, 
Allahın yerdəki möcüzəsisən! 
 
Amma işlətdiyin o “yox” kəlməsi 
Taleyimdə ağır qəzamdır mənim, 
Bəlkə nə vaxtsa bir günah etmişəm, 
Tanrıdan bu da bir cəzamdır mənim! 
 
Bir ömür, bir həyat gedərmi hədər? 
Belə qəm libası geyinməmişdim, 
İtirəndə əzab çəkdiyim qədər 
Heç səni tapanda sevinməmişdim! 
 
                                           21. 01. 2005. 
 
 
29 
 
 
 
 
             Bir köhnə sevgi 
 
Bu gün bir gözəli gördüm, qayıtdı 
Bir köhnə məhəbbət, bir köhnə sevgi. 
O ötən illərdən bir xoş həyatdı, 
Nə qədər mehriban, nə qədər ülvi! 
 
Aman Tanrım, on il keçməmiş sanki, 
Yenə həmin gülüş, yenə həmin söz, 
Qəlbim, hislərim də lap o zamankı, 
Hər şey necə rəvan, hər şey necə düz. 
 
O, həmin o idi, mən də həmin mən, 
Biz dəyişməmişdik, dəyişən ildi. 
Daha xoşbəxt idim o günlərimdən, 
Sanki könlüm daha nakam deyildi. 
 
O, həmin o idi, mən də həmin mən, 
Kim deyər ötən gün qayıtmaz geri, 
İnsanlar sağ olsa hər an yenidən 
Qaytarıb yaşayar ötən günləri! 
 
Ona solmayan bir çiçək demişdim, 
Yenə solmamışdı, olsa da ana. 
Mən elə bu cür də zənn eyləmişdim, 
Gəlinlik nə gözəl yaraşmış ona! 
 
                                         07. 01. 2005. 
 
 
 
 
30 
 
 
 
 
 
 
 
 
Bir gözəl ağlar qoymuşam 
  
Bir gözəl ağlar qoymuşam, 
Daş ürəyim ağlamazmı? 
O qara gözlərin ahı 
Gözlərimi dağlamazmı? 
 
O bir qızdı qəlbi kövrək, 
Sanki göydən enmiş mələk, 
Məni kim sevər onun tək? 
Bu könlüm yas saxlamazmı? 
 
Bir gün düşsə o dərd-sərə, 
Nəzər salsa  ötənlərə, 
Nifrətindən vurub yerə 
Şəklimi ayaqlamazmı? 
 
                           Yanvar, 2004.  
 
 
 
 
 
 
 
 
 
 
31 
 
 
 
 
 
 
 
 
 
Bir an baxdım gül çöhrənə 
 
Bir an baxdım gül çöhrənə, 
Gözlərində məna gördüm. 
Baxıb gülümsədin mənə, 
Gülüşündə yenə gördüm. 
 
Sən bir xəyal dünyasısan, 
İçində bir sevda yanar, 
Eşqə əsir olasısan, 
Dodaq susar, dilin danar! 
 
Dil sussa da bilərəm mən  
Baxışların nələr deyər, 
Könlün hər an aşiqindən 
Bir ömürlük eşq istəyər! 
 
                             Dekabr, 2003. 
 
 
 
 
 
 
 
 
 
32 
 
 
 
 
 
 
 
 
 
                 Küsən yar 
 
Dörd günlük sükutdan sonrakı zənglə 
Dəstəyi qaldıran əlinə qurban, 
Səsimi eşidib tez mənə ərklə, 
“Küsmüşəm” söyləyən dilinə qurban! 
 
Səni bircə kərə küsdürüncə mən, 
Yüz kərə küsərəm özüm özümdən, 
Sənin tək bir yara biganə olmaq, 
Bu eşq aləmində böyük bir günah! 
 
Varmı bu qəlbimə bir özgə məlhəm, 
Bircə gülüşündən, bircə sözündən? 
De ki, bu dünyada doyarmı bir dəm, 
Əllərim əlindən, gözüm gözündən? 
 
                                          09. 12. 2003. 
 
 
 
 
 
 
 
 
 
33 
 
 
 
 
 
 
 
 
 
Taleyim veribdir bir kərə aman 
 
Taleyim veribdir bir kərə aman, 
Mən səni tapmışam səadətim tək! 
İndi itirməkdən qorxuram yaman, 
Qorxuram xəyala dönə bu gerçək! 
 
Qorxuram bir daha görməyəm səni,  
Bir də eşitməyəm incə səsini,  
Bir daha süzməyəm gülər çöhrəni, 
Bir daha duymayam gül nəfəsini! 
 
Ürəyim səndədir, vermişəm sənə, 
Köksündür əbədi ünvanım mənim. 
Heç nə bu dünyada yar olmaz mənə 
Sənin heyranınam, heyranım mənim! 
 
                                          08. 11. 2003.  
 
 
 
 
 
 
 
 
 
34 
 
 
 
 
 
 
  Tale ulduzlarımız 
 
Hara getsə görüşəcək 
Yollarımız bir gün yenə. 
Harda olsan alıb fələk, 
Rast edəcək səni mənə! 
 
Harda olsan, ordayam mən, 
Harda olsam, ordasan sən 
Yola çıxsaq yoldaşıq biz, 
Birdir olan səfərimiz! 
 
Addımbaşı qoşayıq biz, 
Etmə heyrət, sorma “nədən?”, 
Axı göydə ulduzumuz  
Qoşa yanır biz bilmədən. 
 
Sənin üzün mənə doğru,  
Mənim yönüm sənə sarı, 
Tale tez-tez qoşa salar 
Ulduzu cüt olanları!  
 
                                         Sentyabr, 2002.  
 
 
 
 
 
 
 
35 
 
 
 
 
Çixart gözündən eynəyi 
 
Çıxart gözündən eynəyi, 
Görüm qara gözlərini. 
Eynək sənin qənimindir 
Örtüb bir cüt gövhərini. 
 
Gözlərində qara eynək 
Varsa necə görüm səni? 
Gözlərimdə bir pərdə tək  
Eynəyin kor edib məni! 
 
Sənin o gözlərin ki var, 
Gözəlliyin pəncərəsi. 
Olmaz gözəlliklər aşkar 
Qalxmasa qara pərdəsi. 
 
Çıxart gözündən eynəyi, 
Qatma nifrət məhəbbətə, 
Sənin kimi bir mələyi 
Eynək döndərər ifritə! 
 
Sən eynəksiz bir mələksən, 
Əzərsən şeytanı, şəri, 
Eynək taxsan çəkəcəksən 
O simana iblisləri! 
 
                         Oktyabr,  2001.  
 
 
 
 
36 
 
                   Tale bizi görüşdürdü. 
 
Tale bizi görüşdürdü 
Təsadüflər təsadüfü bildiyimiz, 
Hər gün gedib-gəldiyimiz 
Bir məkanda. 
Acı məktəb illərində 
                         vurulduğum, 
Nuruna qurban olduğum, 
Ömrümə bir naxış olan, 
İndi isə mənə çox-çox 
             doğma olan, tanış olan 
O gözləri sezdiyimdə 
Düşündüm öz-özdüyümdə: 
“Tanrı səni yazsa mənim taleyimə  
                                        ölməz idim, 
Nə dərd, nə qəm bilməz idim!” 
Hətta dilim dayanmadı, 
Söz də dedim, 
Söz də yedim. 
Fəqət sandım  
Addımbaşı rasta çıxan, 
Qəlbləri yandırıb yaxan 
Yüz-yüz, min-min gözəllərdən, 
                                   biri də sən! 
Bu sadəcə mən biləndi, 
                        başqa idi tale bilən, 
Tale bizi görüşdürdü  
                  addımbaşı biz bilmədən! 
Zaman keçdi, günlər ötdü, 
Tale bizi yaxın etdi 
İllər boyu bir partada  
                         oturmaq tək, 
Lap əzəldən taleyimdə  
                  yer etdiyin oldu gerçək! 
37 
 
Bu gözlərin o gözlərlə  
Bir atası, 
Bir anası 
          varmış demə, 
Tale bir də o sevgini  
               qarşıma çıxarmış demə! 
Mən ki səni 
Əlim çatmaz, 
Ünüm yetməz 
Üfüqlər tək uzaqlarda 
                             sanmış idim, 
Öz bəxtimi danmış idim! 
Gündüz Nur tək  
              başım üstdə yanırmışsan, 
Gecə Ay tək  
                 başıma dolanırmışsan! 
İndi sənə budur sorum, 
Gecə Ayım, gündüz Nurum, 
Tanrı səni yazsa mənim taleyimə  
                                        ölərəmmi? 
Səndən başqa kim iləsə 
                 xoşbəxt ola bilərəmmi? 
 
                                     Sentyabr, 2001.  
 
 
 
 
 
 
 
 
 
 
 
38 
 
 
 
 
 
 
 
                              Qəzəl 
 
Sən bilirsənmi mənimçün nə deməksən, gözəlim? 
Kim nə anlar ki, desəm, sən ki  mələksən, gözəlim? 
 
Tanrı çox şəxsə gözəllik yetirər, qəlb verməz, 
Sən gözəlliklə də, qəlbinlə də təksən, gözəlim! 
 
Mənə hey öylə gəlir ki, bu mələkliklə axır 
Şəri-şeytanı əzib, məhv edəcəksən, gözəlim! 
 
Sanki sevdim səni hissimlə də, ağlımla da mən, 
Hava-su tək mənə dünyada gərəksən, gözəlim. 
 
Kim bilər, kim bilər aşiqliyimin hikmətini? 
Bu “kobud dunyamız”a incə bəzəksən, gözəlim. 
 
Sən bu Şirvaninin ömründə səadət naxışı, 
Ürəyində ən uca arzu-diləksən, gözəlim!  
 
                                                    Oktyabr, 2000.  
 
 
 
 
 
 
 
 
39 
 
 
                Quşcığaz 
 
Asudə, sevimli bir quşcığazsan, 
Budaqdan budağa gəzərsən hər an, 
Qonduğun budaqlar əyilər həmən, 
Titrəyər ağacın kökü yerindən! 
 
Hər zaman maili duran budaqlar, 
Sənin həsrətini içində saxlar, 
O müti aşiqlər hazırdır hər gün, 
Ayağın altında əyilmək üçün! 
 
Müti aşiqlərin zövq verər sənə, 
Əzib oynadarsan ayağın altda, 
Səndən usanmazlar budaqlar yenə, 
Onlar kam alarlar bundan həyatda! 
 
Əzəldən dik duran budaqlar da var, 
Heç zaman əyilməz, məğrurdur onlar, 
O dik budaqlara qonmağın çətin, 
Gərəkdir əyilsin sənin qamətin! 
 
Sənə əyilməyən dik budaqlara 
Qona bilməməyin yandırar sənı, 
Bu dəmdə qəlbinə vurular yara, 
Daha unudarsan köhnə peşəni. 
 
Bilərsən aşiqlik nə cür olarmış, 
Aşiqdə bütövlük, ləyaqət gərək, 
Əsl aşiq olan məğrur olarmış, 
Eşqin, mütisənsə, saxtadır demək! 
 
                                       Oktyabr,   2000.  
 
40 
 
 
 
 
 
 
 
                   Özüməm 
 
Məni necə görmək istəsən də sən, 
Bil ki, başqa biri edə bilməzsən, 
Sən nə görürsənsə, o da mənəm, mən, 
Yaxşı bax, bu qaşım, bu da ki, gözüm, 
Əmin ol, bu mənim özüməm, özüm! 
 
Kim nə söyləyirsə, qoy özü bilsin, 
Nə gərək bununçün qürur əyilsin, 
Bu mənəm, xoşuna gəlirsə gəlsin, 
Gəlmirsə yenə də yoxdur bir sözüm, 
Bax, gülüm, bu mənim özüməm, özüm! 
 
Mən buyam, olmaram sabah başqa cür, 
Ruhum ki yarımçıq deyil, bütövdür, 
Ancaq bir üzümlə sürərəm ömür, 
Bil ki, yoxdur mənim ikinci üzüm, 
Yaxşı bax, bu mənim özüməm, özüm! 
 
                                            Mart, 2000.  
 
 
 
 
 
 
 
 
41 
 
     
            Günah özümdədir. 
 
Eşqim bu sükuta dözəmməyəndə 
Dərd verən deyirəm nahaqdan sənə, 
Axı sənin məndən nə xəbərim var, 
Mən ancaq baxıram qıraqdan sənə. 
 
Sanıram sənə bu qəlbimi açsam, 
Açaram bir böyük qəbahətimi, 
Deyirəm qarşında qəbahətim tək 
Gizlədim içimdə məhəbbətimi! 
 
Bəlkə də bu namərd dilimi açsam 
Bir anlıq sən gedib xəyala dərin 
Yenə də mehriban baxışlarınla 
Baxarsan üzümə, qaçar ləblərin. 
 
Səndən ki özgə şey görməyib gözüm, 
Bir kəlmə nədir ki, dəyişəsən sən, 
Bir kəlmə nədir ki, nifrətə dönsün 
İllərin dostluğu, sayğısı birdən! 
 
Özgələr içində qıraqdan baxıb, 
Nə salam söyləyib, nə söz deyərsən, 
Təklikdə onun da əvəzin çıxıb 
Hər sözünlə sanki, üzr istəyərsən! 
 
Aşiq ki heç zaman, heç bir çətində 
Eşqin yollarından çəkilməz geri, 
Böyük bir sevginin həqiqətində 
Yoxdur bir təkəbbür, təvazö yeri! 
 
                                      Fevral,  2000.  
 
42 
 
 
 
 
                  Tək bənd 
 
Ayrılığın son qoyubdur hər şeyə, 
Sən getmisən, arzu gedib, kam gedib, 
Kədər gəlib mənlə ömür etməyə, 
Sevinc mənə alışmamış xam gedib! 
 
                                            Noyabr, 1999.  
 
 
 
                  Möhtacam  
 
Bir ox olub, gəl sinəmə bat mənim, 
Hər an sənin gəlişinə möhtacam. 
İstəyirsən sevincimi qəm edib  
Qəmimə gül, gülüşünə möhtacam! 
 
Gəlib məndən əhvalımı soruşma, 
Dərd-qəmimə şərik olma, qarışma, 
Küsülü tək bir söz demə, danışma, 
Baxışına, duruşuna möhtacam! 
 
Qayıt gülüm, gözüm gürsün çöhrəni,  
Xəyalına əsir etmə sən məni, 
Həqiqətdə görəmməsəm mən səni, 
Bir yuxuma girişinə möhtacam! 
 
                                         20. 11. 1999. 
 
 
 
43 
 
 
 
 
 
 
 
 
 
                 Səndədir 
 
Gülüm, baş götürüb getsəm də hara, 
Xoşbəxt həyatımın özü səndədir, 
Çoxdur ürəyimə vurulan yara, 
Hər ürək yaramın közü səndədir! 
 
Yüz insan görsəm də tənhayam yenə, 
Möhtacam sevincdə, kədərdə sənə, 
Bu qəmli dünyada bir kərə mənə 
Taleyin güləcək üzü səndədir! 
 
Bərələr keçirəm, bəndlər yarıram, 
Hara əl atıram, qəm qoparıram, 
Hər şeyi “sən” görüb, “sən” axtarıram 
Hər an bu könlümün gözü səndədir 
 
                                            17. 11. 1999. 
 
 
 
 
 
 
 
 
 
44 
 
 
 
 
 
 
 
 
 
                         Qəzəl 
 
Yaxşı ki, eşq aləmimdə sən, gülüm var olmusan, 
Heç zaman dönməz bu sevdama səbəbkar olmusan. 
 
Səndən əvvəl də çox afət qəlbimə mehman olub, 
Qəlbimi tərk etməyib tək sən vəfadar olmusan. 
 
Tək sənə oldum nədən aşiq, buna olmaz səbəb, 
Sən mənə Xaliq yetirmiş sevgili yar olmusan. 
 
Çatdım aləmdə səni sevməklə mən kamilliyə, 
Qəlbimə zülmət qaranlıqdan xilaskar olmusan. 
 
Səndə tapmışdır Ədilli ömrünün mənasını, 
Sən sevincimdə səadət, qəmdə qəmxar olmusan! 
 
                                                               17. 11. 1999. 
 
 
 
 
 
 
 
 
 
45 
 
 
 
 
                 Tək bənd 
 
Sən tək bir gözəli görən bir insan 
Ürəyi sinədə qoya bilərmi? 
Lap yüz illik ömür sürən bir insan 
Sən olan dünyadan doya bilərmi?  
 
                                        Aprel, 1999.  
 
 
 
              Gözəlliyin var 
 
Gülüm, heç özündən varmı xəbərin? 
Qəlbləri yandıran gözəlliyin var! 
Ləbin çeşməsidir abı-kövsərin, 
Cənnəti andıran gözəlliyin var! 
 
Sən tək bir gözəlin yox ki qiyməti, 
Kim danar dünyada bu həqiqəti? 
Min bir gözəllikli bu təbiəti 
Hərdən utandıran gözəlliyin var! 
 
Gözəl olduğunu sən bilə-bilə, 
Danışıb-gülürsən naz-qəmzə ilə, 
Sən özün naz edə bilməzsən belə, 
Səni nazlandıran gözəlliyin var! 
 
                                        Mart, 1999.  
 
 
 
46 
 
 
 
           Nəyinə gərəyəm 
 
Bütün bu təbiət heyranındısa, 
Dünyanın nəyi var qurbanındısa, 
Görəni ram etmək imkanındısa, 
Nəyinə gərəyəm axı mən sənin? 
 
Mən bələd olaram eşqın dadına, 
Şeirlər qoşaram sənin adına, 
İstəsən, yanaram sənin oduna, 
Nəyinə gərəyəm axı mən sənin? 
 
Çəkərəm mən sənin eşqində zülüm, 
Buna görə səni minnətdar bilim? 
Yox, yox, mən özüm də bilirəm, gülüm, 
Nəyinə gərəyəm axı mən sənin? 
 
Nə fərqi, aşiqəm, aşiq deyiləm, 
Eşqimə sadiqəm, sadiq deyiləm, 
Bircə gülüşünə layiq deyiləm, 
Nəyinə gərəyəm axı mən sənin? 
 
Məni tanısan da, özünçün görmə, 
Sənə “haqq” verilib, salam da vermə, 
Mənə ürək  verən eyham da vurma, 
Nəyinə gərəyəm axı mən sənin? 
 
Hərdən üzümə də gəlib gülərsən, 
Bir sözünlə məni xoşbəxt elərsən, 
Sən bunu sədəqə yəqın bilərsən, 
Nəyinə gərəyəm axı mən sənin? 
 
 
47 
 
 
 
 
 
Demərəm “bu dünya belədir, niyə?” 
Tək tanrı sahibdir çünki, hər şeyə, 
Varsa bir sədəqən, ver dilənçiyə, 
Nəyinə gərəyəm axı mən sənin?         
 
                                         Fevral, 1999.  
 
 
 
               Qəzəl 
 
Var vücudumda dərin yarası naz etməyinin, 
Vəsldir yarasının çarəsi, naz etməyinin 
 
Səndə bir başqa gözəllik də görünməz gözümə, 
Olmuşam təkcə mən avvarəsi naz etməyinin! 
 
Məndə can qalmaz axır sən bu qədər naz eləsən, 
Badına getdi canım parası, naz etməyinin. 
 
Əl çəkim, baxmayım heç, bəlkə yumum gözlərimi? 
Oduna yandı gözüm qarası, naz etməyinin. 
 
Bu əsirlikdən Ədilli necə azad olsun? 
Qəlbimi ovladı macərası naz etməyinin! 
 
                                                      Yanvar, 1999.  
 
 
 
 
48 
 
 
 
 
 
 
 
 
 
   Mənimçün yaranmamısan 
 
Bəlkə qiyməti var sən tək dilbərin, 
Bəlkə bu dünyada var bərabərin? 
Gözəlim, sən bütün gözəlliklərin 
Bəlkə zirvəsində dayanmamısan? 
 
Hər bir eyhamının sirri var dərin, 
Görəsən özünün varmı xəbərin? 
Səni bu dünyada görməyənlərin 
Hələ ki, qanına boyanmamısan! 
 
Görəndə bu qədər gözəl çöhrəni 
Sanki bir bədbinlik bürüyür məni, 
Allah kiminçünsə yaradıb səni, 
Bilirəm, mənimçün yaranmamısan! 
 
                                             Yanvar, 1999.  
 
 
 
 
 
 
 
 
 
49 
 
 
 
 
 
 
 
Məni vəd gözləyən görməyəcəksən 
 
Məni vəd gözləyən görməyəcəksən, 
Tez-tez gördüyün o əziz məkanda. 
Bil ki, səbəbkarsan hicrana tək sən, 
Sonda darıxsan da, darıxmasan da! 
 
Burda axı mənim nə günahım var? 
Hər şey istəyinlə olub hər zaman. 
İndi də sən özün verirsən qərar, 
Qızın inadına nə deyər oğlan? 
 
O ilk tanışlığın xoş xatirəsi  
Başqa görüşlərdən üstün olubdur, 
Hər günün olsa da eşqi, həvəsi, 
İndi mənə qalan ilk gün olubdur! 
 
Yəqin inciməzsən məndən heç zaman, 
İncisən özündən inciyəcəksən, 
Bəlkə də bir zaman olub peşıman 
“Ayrılaq” sözündən inciyəcəksən! 
 
                                           14. 10. 1998. 
 
 
 
 
 
 
50 
 
 
 
 
                   
           Bilərəmmi mən 
 
Gülüm, səni görüb ürəyim dolub, 
Dilimlə danışa bilərəmmi mən? 
Bu eşqli dünyada aşiqin olub 
Məcnunla “yarışa” bilərəmmi mən? 
 
Baxanda gözünə sənin bir anlıq, 
Həm nifrət görürəm, həm mehribanlıq, 
Sonda qalmamaqçün mənə qaranlıq 
Özündən soruşa bilərəmmi mən? 
 
Bir gün olsam səni yolundan qoyan, 
Çıxıb qənşərinə söyləsəm “dayan”, 
Qəlbimin bu sonsuz hissini əyan  
Etməyə çalışa bilərəmmi mən? 
 
Nakam aşiqinə sən gülə-gülə, 
Gözəlliyin ilə, naz qəmzən ilə, 
Hər gün ürəyimə od qoysan elə 
Bir gün də alışa bilərəmmi mən? 
 
Gzəlim, bu könlüm hər axşam-səhər, 
Bil ki, təkcə sənin fikrini çəkər, 
Sən məni bəxtimə düşməsən əgər 
Bəxtimlə barışa bilərəmmi mən? 
 
                                     Sentyabr, 1998.  
 
 
 
51 
 
 
 
 
 
 
 
 
                           Qəzəl 
 
Olub eşq aludəsi, bir gülərüz yar sevirəm, 
Daha aləmdə nə bir dərdi-qəmim var, sevirəm! 
 
Bir sevən qəlbə nə xiffət, nə kədər mail olar? 
Sevgisiz başa fəqət dünya gələr dar, sevirəm! 
 
Sevdıyımdən bəri biganəyəm hər yad gözələ, 
Olub öz yarıma bir əhli-vəfadar, sevirəm. 
 
Əsl aşiq gərək aşiqliyi ar eyləməsin, 
Hətta məcnunluğu da eyləməyib ar, sevirəm. 
 
Eşqimi yüz dəfə ərz eyləmişəm mən o gülə, 
Osa hey sevdiyini eyləyir inkar, sevirəm. 
 
Onda sahibi-cahan oldu ki, Şirvani, o yar 
Dedi – öz sevdiyini eyləyib iqrar – “sevirəm”! 
 
                                                        İyul, 1998.  
 
 
 
 
 
 
 
52 
 
 
 
 
 
 
 
 
                          Qəzəl 
 
Səni sevən, gözəlim, təkcə bir nəfər kim olar? 
Cahanda tək səni sevməklə bəxtəvər kim olar? 
 
Bir an görünməyının həsrətiylə bəs gözəlim, 
Məhəllənizdən ötən, söylə, hər səhər kim olar? 
 
Bir az kobud yanaşıb, sonradan həyanı görüb, 
Tez ar edib axıdan damla-damla tər kim olar? 
 
Əgər həqiqi deyildirsə aşıqın, gözəlim, 
O “yox” sözünlə edən dünyadan həzər kim olar? 
 
Bu tale hər cürə saldıqca hey aralı bizi, 
Bu intizarda çəkən qüssə, qəm, kədər kim olar? 
 
Ədilli bəlkə də heç layiqin deyil, gözəlim, 
Cahanda bəs sənə layiqli bir bəşər kim olar?  
 
                                                            İyun, 1998.  
 
 
 
 
 
 
 
53 
 
 
 
 
 
 
 
                          Qəzəl 
 
Hər yerdə, məkanda çıxan aşkara məhəbbət, 
Hər yerdə də hər dərdimizə çarə məhəbbət. 
 
Könlüm deyəsən bir təzə sevdaya düşübdü, 
Bəslər o mələk çöhrəli bir yara məhəbbət. 
 
Gördükcə yarın üstəlik əxlaqını hər dəm 
Qəlbimdə vurar şövq ilə fəvvarə məhəbbət. 
 
Aləmdə təki aşiq olub vəslə çataq biz, 
Uğrunda qoy etsin bizi avvarə məhəbbət. 
 
Qoy biz yaşayaq ki, hər an eşq ilə, çıxartsın 
Aləmdə bizi xoş günə, rüzgara məhəbbət. 
 
Düş eşqə gözəl hislərinin möcüzəsin gör, 
Malikdi müəmmalı min əsrara məhəbbət. 
 
Şirvaniyə yoxdursa məhəbbət, nə gərək söz? 
Baisdi bu könlümdə hər əş’ara məhəbbət! 
 
                                                          İyun, 1998.  
 
 
 
 
 
54 
 
 
 
 
 
 
 
                            Qəzəl 
 
Gözəlim, öylə gözəl, incə gəlirsən ki, mənə, 
Bilmirəm mən nəyi layiq görüm aləmdə sənə! 
 
Bir baxışda sənə qurban verirəm hər şeyimi, 
Sən olursan bu gözümdə, gözəlim, bircə dənə. 
 
Bəlkə də səndən uzaq sanmaram, ancaq görən an 
Unudub hər şeyi, könlüm sənə təslimdi yenə. 
 
Deyəsən axırı bu hiss məni məcnun edəcək, 
Sənə bu eşqimin artır gücü gündən də günə. 
 
Nə qədər vəslinə də çatmayıb öz dilbərinin 
Bil ki, aşiqdə də sığmaz gözəlim, ruh bədənə. 
 
Gəlişindən bu təbiət də şərəf duydu sənin, 
Səni mən qısqanıram, gül-çiçəyə, çöl-çəmənə. 
 
Necə heyranın olub gör ki, bu Şirvani sənin 
Qurbanam, sən kimi qızlar yetirən bir Vətənə! 
 
                                                       09. 06. 1998. 
 
 
 
 
 
55 
 
                             
                  Qızlar 
 
Vüsal həsrətiylə, eşq həvəsiylə, 
Vuran ürəklərin yarası qızlar. 
Hər yerdə, məkanda bu eşq əhlinin 
Hər zaman başının bəlası qızlar. 
 
Gələndə qəmzəylə, nazla, eyhamla, 
Doldurar qəlbləri arzuyla, kamla, 
Hər yeri düşəndə bircə məqamla, 
Ən böyük bir sevda dünyası qızlar. 
 
Bu qızlar qəlbləri sevdaya salıb 
Gözdə zirvələrə qalxıb, ucalıb. 
Müqəddəs analıq yükünü alıb 
Olar gələcəyin anası qızlar. 
 
Qızlara yaraşır ola mehriban, 
Olmaya acıdil, yersiz danışqan, 
Olanda özünə biganə, nadan, 
Olar xaliqinə də asi qızlar. 
 
Bəzən bir namərdi həmdəmi sanıb, 
Sadəlövh qəlblə hər sözə inanıb, 
Bir özgə məqsədli “eşq”ə aldanıb 
Sonradan peşiman olası qızlar. 
 
Qızların qəlblərdə necə sehri var, 
Bu nə bir gözəllik, bu nə iqtidar, 
Hansı bir məkanda peyda olsalar 
O dəm həmin yerin səfası qızlar. 
 
                                                         Aprel, 1998.  
 
56 
 
 
 
 
 
 
 
 
 
                             Qəzəl 
 
Hər kimə sevdalı bu aləmdə sevda yetməyə, 
Yəqin aləmdə o insançün dəyər vay etməyə. 
 
Sanki bu aləm yaranmış eşq üçün, sevda üçün, 
Can yaranmış yar üçün hər dəm onu pay etməyə. 
 
Ey Ədilli, bil ki, nahəqdir, çalışma dünyada  
Özgə bir zövqü bu eşqin zövqünə tay etməyə! 
 
                                                            Mart, 1998.  
 
 
 
 
 
 
 
 
 
 
 
 
 
 
 
57 
 
                   Gözəl qız, sən nə gözəlsən. 
 
Gözəl qız, sən 
Nə gözəlsən? –  
              qaşı qara, gözü qara, 
Özgə bir zövq, bir gözəllik 
                bil yanında üzüqara. 
Nə gözəlsən, ay gözəl qız, 
Saçı qara, üzü bəyaz, 
Üstəlik də edəndə naz 
Könül necə məftun olmaz? 
Təbiətin gör bir necə  
                      hökmü vardır, 
Hansı dahi, 
          bir ilahi 
                  sənətkardır, 
Yaradıbdı sənin kimi bir əsəri, 
Gözəlliyi fəth eləyibdi göyləri! 
Kim çəkibdi ağ üzünə o xalını? 
Sehrə salıb camalını. 
El dilində bir söz yaşar, 
Gözələ lap al da geysə,  
                       şal da geysə 
                              tez yaraşar. 
Əslindəsə belə baxsan, 
Geyim nədir? – cansız əşya, 
Sən geyimə yaraşıxsan! 
Sən belə bir gözəlliklə 
                       təbiətin eyhamısan, 
Sənətkarlar ilhamısan, 
Hər dəmində şairlərin 
                      şeirisən, qəzəlisən, 
Gözəlliklə bu dünyanın  
             yoxsa ki, bir axırısan, 
                                     əzəlisən? 
58 
 
                 Azərbaycan gözəlisən! 
Kim ki, görər surətini, 
Gözəllikdə qiymətini, 
Üstəlik də ismətini, 
Tezcə tapar ülvi eşqi,  
                         məhəbbəti, 
Xoşbəxtliyi, səadəti 
Gözlərinin, qaşlarının  
                       saçlarının  
                              qarəsində! 
Kim ki, görər surətini, 
Tez düşünər 
        kimin yarı olacağın barəsində. 
Düşər bir eşq, bir sevdanın 
                                     xəyalına, 
İstəyər ki, çata sənin vüsalına. 
Qeyrisinə mail olsan 
Coşar, 
      daşar 
            eşq qarışıq xudbinliyi, 
Sonda yenə tapar qəmi bədbinliyi... 
Kimin yarı olursan ol, 
İstəmirəm eqoizmi, xudbinliyi, 
                                     bədbinliyi, 
Həyat belə tələb edir. 
Xudbinliklə bacarmayan 
Eşq adıyla öz canını tələf edir! 
Bu sözlərim bəlkə eşqə böhtan olar, 
Yanlış olar, yalan olar, 
Özüm üçün bəlkə də bir 
                       süni, quru təsəllidir, 
Fəqət yenə hikməti var, 
                       yəqin sənə də bəllidir!  
 
                                           Noyabr, 1997.  
59 
 
 
 
 
 
                         Qəzəl 
 
Kim sevsə bilər ki, necə hikmətdi məhəbbət, 
Ən aliməqam dünyada nemətdi məhəbbət. 
 
Asudə o kəsdir çatıb eşqində vüsala,  
Arif olana əsla səadətdi məhəbbət. 
 
Aşiqliyə biganədi, cahildi yəqin ki, 
Kim söyləsə ki, sadəcə şəhvətdi məhəbbət. 
 
Eylərmi xəyanət yarına aşıq olan kəs  
Daim qalan ülfətdi, sədaqətdi məhəbbət. 
 
Sevdikcə də mənən durulub pak olar insan, 
Zalımlığa, namərdliyə nifrətdi məhəbbət! 
 
Bir ali ləyaqətdi, mərifətdi bəşərçün, 
Kamilliyə yol, haqqa itaətdi məhəbbət. 
 
Kim eşqə inanmır, yanılır bilsin o əsla, 
Aləmdə danılmaz bir həqiqətdi məhəbbət. 
 
Şirvani, deyək qoy elə mənalı bu ömrün 
Mənası məhəbbətdi, məhəbbətdi, məhəbbət! 
 
                                                    Oktyabr, 1997.  
 
 
 
 
60 
 
 
 
 
             Olasan mənim 
            (Sifarişlə yazılmış şeir) 
 
Gözəl qız deyirsən adım Nigardır, 
İstərəm nigarım olasan mənim. 
Bu qışı, payızı olan cahanda  
Çiçəkli baharım olasan mənim! 
 
Sən oldun qəlbimin eşqi, həvəsi, 
Bu könlüm istəməz başqa bir kəsi, 
Həkim qız, mənəm bir vüsal xəstəsi, 
Sən də xilaskarım olasan mənim! 
 
Sən olsan ömrümün tək səadəti, 
Neynirəm mən daha varı, dövləti, 
Dünyaya vermərəm saf məhəbbəti, 
Sən hər dövlət-varım olasan mənim. 
 
Sən bu xoş həyatda hər arzum, kamım, 
Eşqim, məhəbbətim, şeir ilhamım, 
Ən gözəl dövranım, günüm, əyyamım, 
Ən xoş ruzigarım olasan mənim. 
 
Bir kəsə könlümü açdımsa, inan, 
Xəyanət etmərəm ona heç zaman, 
Sən də bu sevdaya inanıb hər an, 
Əhli-vəfadarım olasan mənim! 
 
                                         Oktyabr, 1997.  
 
 
 
61 
 
 
 
 
 
 
 
 
                         Qəzəl 
 
Aşiqlərə afətlərinin vəsli gərəkdir, 
Möhtaclıq axır aşiqi məhv eyləyəcəkdir! 
 
Bir gün bu könül odlanacaq ehtirasından, 
Söndürməyə dünya bizə dar, ömr gödəkdir! 
 
Can məhvi görünməz gözə eşq ehtirasından, 
Məhv etsə də eşq aşiqi, aşiq sevəcəkdir! 
 
Pərvanə nə cür ki, özünü yandırar odda, 
Onda axı eşq vəsli üçün çırpan ürəkdir. 
 
Şirvani, bu qəlblərdəki eşq hissi əzəldən 
Ən incə naxışlarla bu dünyaya bəzəkdir! 
 
                                                  Avqust, 1997.  
 
 
 
 
 
 
 
 
 
 
62 
 
 
 
 
 
 
 
 
                   Sevgilim 
 
Sevgilim, çöhrən bir bahar çiçəyi, 
Heç vədə solmayıb, solmayacaq da! 
Mənimçün elin min gözəl-göyçəyi 
Sənin tək olmayıb, olmayacaq da! 
 
Sevgilim, çöhrəni görəndə bir dəm,  
Mənə bu dünyada nə kədər, nə qəm? 
Bu könlüm özünə sənin tək həmdəm 
Heç yerdə bulmayıb, bulmayacaq da! 
 
Sevgilim, bu gözüm görməz özgəni, 
Tale çıxarandan qarşıma  səni. 
Heç kim bu cür dəli sevdaya məni 
Heç zaman salmayıb, salmayacaq da! 
 
                                          Noyabr, 1996.  
 
 
 
 
 
 
 
 
 
 
63 
 
 
 
 
 
 
 
                              Qəzəl 
 
Dilbəra, o hüsnünə heyran qalanın var sənin, 
Hər gəliş, hər halətindən zövq alanın var sənin. 
 
Bir kərə şəfqətli çöhrəndən görərkən bir gülüş 
Min bəlalardan çıxıb bidərd olanın var sənin. 
 
Dilbəra, xaliq nə cür xəlq eyləmiş sən tək bəşər? 
Çöhrənə bir büt deyib səcdə qılanın var sənin. 
 
Sənlə dərk eylər könül Məcnun nədir, səhra nədir, 
Qeys tək səhrada məskənlər salanın var sənin. 
 
Dilbəra, sənlə cəhənnəmlər də dönmüş cənnətə, 
Ömrünə vəslinlə xoşbəxtlik bulanın var sənin. 
 
Dilbəra, kim dərk edər bir gerçək eşqi dünyada, 
Söyləməz Şirvaniyə “zərrə yalanın var sənin”!  
 
                                                     Oktyabr, 1996. 
 
 
 
 
 
 
 
 
64 
 
 
 
 
 
 
 
 
                                Qəzəl 
 
Gözəl, hüsnün ürəklərdə nə halətdir, biləydin kaş, 
Görüb, dərk etmək əslində nə hikmətdir, biləydin kaş. 
 
Gözəl, hüsnündə xaliqdən nə möcüz iqtidar vardır, 
Ki, baş əymək önündə bir şərafətdir, biləydin kaş. 
 
Gözəl, səndən bu könlümdə olubdur hislərim pünhan, 
Bu pünhan hislərim məhz o məhəbbətdir, biləydin kaş. 
 
Gözəl, bir yol bu dünyada sənə biganə davranmaq 
Məhəbbət aləmində bir cinayətdir, biləydin kaş. 
 
Gözəl, varsan deyə sevmiş Ədilli ömrünü bil ki, 
Bu hər bir vaxt danılmaz bir həqiqətdir, biləydin kaş. 
 
                                                                   İyul,  1996.  
 
 
 
 
 
 
 
 
 
 
65 
 
 
 
 
 
 
 
 
 
            Özünə vurulmuşam 
 
Bir gülərüzlü dilbər bir taleh məqamında 
Ürəyimə iz salıb, izinə vurulmuşam. 
Gözləri gözlərimə tuş olanda bir anlıq 
Gözlərimlə danışan gözünə vurulmuşam! 
 
Bu dilbərin surəti “mən”inin güzgüsüdür, 
O gözəllik, məlahət qəlbinin cizgisidir, 
Qəlbimdəki bu sevgi ilahi sevgisidir, 
Danışanda dilinin sözünə vurulmuşam. 
 
Bu dilbərin adına qəlbimdəki yer dərin, 
Varlığını duyanda ruhu edər səp-sərin, 
Könlüm mənə deyir ki, bu sevdiyim dilbərin 
Nə qaşına, nə də ki gözünə vurulmuşam, 
                                     Özünə vurulmuşam! 
                                     Özünə vurulmuşam! 
   
                                                        Iyul, 1996. 
      
 
 
 
 
 
 
66 
 
 
 
 
 
 
 
 
                             Qəzəl 
 
Əhsən o dünyaya ki, sən tək gözəl cananı var, 
Şükr, Allahın bizə bir böylə ərməğanı var. 
 
Mən nə xoşbəxtəm səni görmək mənə olmuş nəsib, 
Xaliqin dünyada milyonlar ilə insanı var. 
 
Min bəla sən tək yarın eşqiylə virandır hər an, 
Sənlə rast olduqda qəlbin başqa bir sultanı var! 
 
Göz görüb “bir dəm sənə baxmaq qənimətdir” deyər, 
Çünki, hüsnündən gələn min bir könül dərmanı var. 
 
Cahil olmazmı Ədilli bilməyincə qədrini? 
Səndə ömrün şövqü, dünya zövqü, hikmət kanı var! 
 
                                                               İyun, 1996.  
 
 
 
 
 
 
 
 
 
 
67 
 
 
 
 
            Oldu 
 
Fələyin çarxı dolaşdı, 
Gözün gözümə sataşdı. 
Ehtirasım coşub daşdı, 
Qəlbim biixtiyar oldu! 
 
Tanrıdanmı gələn meydi, 
Əlim ürəyinə dəydi, 
Necə yumşaq bir ürəkdi, 
Hər yetənə şikar uldu! 
 
O çöhrənə bir büt dedim, 
Qoy mən səcdəsinə gedim, 
Bircə kəlmə üns eylədim, 
Kədər məndən kənar oldu. 
 
Sənlə bu dünya cənnətdi, 
Gözüm baxmağa minnətli, 
Bilmədim bu nə hikmətdi, 
Könül sənsiz bikar oldu. 
 
Yer-göydür çöhrənə heyran, 
Sənlə zənginləşdi cahan, 
Sən tək gözəl qızlar hər an  
Cahana iftixar oldu! 
 
                        Fevral, 1996. 
 
 
 
 
68 
 
 
 
 
 
 
 
 
                             Qəzəl 
 
Bir kərə gördüm səni ey gül, qərarım qalmadı, 
Oldun hər zövqüm mənim, bağım, baharım qalmadı! 
 
İstədim bir qoxlayıb ətrindən ilham almağı, 
Etməyə neynim, əlimdə ixtiyarım qalmadı. 
 
Əl götürdüm bil, həyatımdan bu sənsizlikdə mən, 
Çünki, ömrümdə sabaha etibarım qalmadı. 
 
Bircə müşkül dərdimə ölməklə eylərdim dava, 
Çünki, asan etməyə öz iqtidarım qalmadı. 
 
Hansı bir xoşbəxt təsadüf oldu ki, Şirvaniyə 
Bir kərə “can” söylədin, dərdim, qubarım qalmadı! 
 
                                                                      Aprel, 1995. 
 
 
 
 
 
 
 
 
 
 
69 
 
 
 
 
 
 
 
 
                          Qəzəl 
 
Tər güllərin də bülbülə avazı var imiş, 
Həm rəhmi, həm məhəbbəti həm nazı var imiş. 
 
Nikbin olur görəndə könül böylə gülləri, 
Ömrün də böylə gül yetirən yazı var imiş. 
 
Sən bir kübar, mənsə fəqir, çoxdu fərqimiz, 
Bu eşqə fərqimiz kimi narazı var imiş. 
 
Artmaz bu sevgim ey gül, axı başqa-başqayıq, 
Yəqin məhəbbətin də çoxu, azı var imiş. 
 
Şirvani bircə söz yazamaz nikbin olmasa, 
Nikbin olanda mütləq onun sözü var imiş. 
 
                                                      Noyabr, 1994. 
 
 
 
 
 
 
 
 
 
 
70 
 
 
 
 
 
 
 
 
 
 
           
            
Satirik şeirlər 
 
 
 
 
 
 
 
 
 
 
 
 
 
 
 
 
 
 
 
 
71 
 
                 Rüşvətxor müəllim 
 
Qurtar bizi, Allah, sən özün ahı-amandan, 
Bəd günlərə qaldıq. 
Dövranın əzabından usandıq da bu candan, 
Sap-sarı saraldıq. 
Olduq tələbə, sandıq olar bizlərə xoş gün, 
Heç verdilər imkan? 
Tez vurdu fələk bəxtimizə dərd ilə möhrün, 
Olduq da peşiman. 
Dövranda gələrmiş günümüz qara bizimçün, 
Məğbul zamanından. 
Başlarmış o günlər yeni macəra bizimçün, 
Dad imtahanından! 
Öyrənmək əvəzdən də biliklər başımızdan 
Çıxdı bu zamanlar. 
Sanki, gəlib olduq naşı biz ən naşımızdan, 
Keçdikcə yalanlar! 
Məllim dedi: -İstərsən əgər almağa qiymət, 
Elm ilə çalışma. 
Fikr eyləmə, sakitcə gəlib ver mənə rüşvət, 
Aşkarda danışma! 
Yazmaqla xeyir gəlməsə qiymət yazarammı? 
Ağlınla düşün bir. 
Yüz gün oxusan mən bu yolumdan azarammı? 
Kəndindədi təqsir. 
Baxmam bilənə, bilməyənə, gəlməsə rüşvət, 
Axmaqdı baxanlar! 
Rüşvət verib həm də gəlib etsin mənə minnət, 
Haqq əhli çıxanlar! 
Hər yerdə çalışqan tələbə düşmənim oldu, 
Bil, böylə həqiqət! 
Çünki, belə yol bizlər üçün sərfəli yoldur, 
Yox bizlərə töhmət! 
Sən sorma o qiymət alan avvarəni məndən, 
72 
 
Onlar məni andı. 
Get, sən də gətir, eyləmə kəm parəni məndən, 
Müşküllər asandır. 
Pul yoxsa da lap hörmət edib pay gətirərsən, 
Tut kəndini sən saf. 
Lap hörmət edib payını hər ay gətirərsən, 
Yumşalmayan əclaf! 
Sən get gətir “induşka”, toyuq, ya qoç ətindən, 
Ət olmaya yağsız, 
Mer-meyvə gətirsən də çıxarsan bu çətindən, 
Etməzsən araqsız. 
Dostun Gədəbəydən gətirib bir xaşa kartof, 
Yazdım ona qiymət. 
Yalnız demişəm lazım olur bozbaşa kartof, 
Var onda mərifət! 
Qoz-fındığı “Novruz”da gətirtdim Balakəndən, 
Keçməm belə vardan. 
Heç keçmərəm o Lənkəranın mandarinindən, 
Göyçaydakı nardan. 
Hər kəs Qubadandırsa, gərək alma gətirsin, 
Hörmətdi mənimçün, 
Hər kəs Şəkidəndirsə gərək halva gətirsin, 
Elmindən o üstün! 
Hər kim ki, mənim sözlərimi hər dəm eşitdi, 
Dövranda ucaldı. 
Hər kim ki, mənim təklifimə etiraz etdi, 
Ağlar günə qaldı! 
 
                                                    Fevral, 1996 
 
 
 
 
 
 
73 
 
 
“Ağıllı” məsləhət 
  (Bəhri-təvil) 
 
Bəşər övladısan əl çəkmə ginən keyfi damaqdan, 
həmişə özgələri seyr et uzaqdan, kefini pozma 
nahaqdan, oyanıb sübhi-sabahdan eləmə halı xarab, iç 
cana şəfqətli şərab, heç zaman əl çəkmə araqdan, arağa 
meyl eləyib içsə kim o, əqli-cahandır, əsl aqil, əsl alim də 
odur, özgə yalandır, ona hər elm əyandır, sənə 
həmsöhbət olar, söylədiyi hikmət olar, sən ona əks olma 
ziyandır, çün onun işləri qandır, ona qan tökmək asandır, 
əgər içsən səni tərk eyləyəcək qorxu-təlaş, onda durub 
hər yeri mərdanə dolaş, hər yerə sal dava-dalaş, qana 
bata göz ilə qaş, sən bu işə adi yanaş, lap elədikcə 
qazan “əhsən” bu əməldən, həmi əylən bu əməldən, mey 
iç hər gün ki, bu mey könlünü məstan edəcəkdir, o 
cəhənnəmləri, çox qəmləri, çox yasları, matəmləri viran 
edəcəkdir, meyə yar olsan əgər, bil yaşamaq getməz 
hədər, çünki qəmi-qüssə, kədər, mey ilə bir anda gedər, 
könlünü xoşhal edər, bir qədər artıq da içərsən meyi lap 
“hazır” olarsan, lap axır pullara da içki alarsan, yenə bəs 
eyləməsə, sat papağı, al arağı, mürgü yerin yol qırağı, 
hər gecə yollarda qalarsan, nə xəyallara dalarsan, bu 
əməllərlə demə sən canına qəsd eləyirsən, özünü məst 
eləyirsən, desələr dinimiz harəm buyurubdur, onu heç 
içməsin adəm buyurubdur, daha sən də meyi tərgitmək 
əgər istəsən hərdən, necə olmuşdusa zatən, özünün 
nəfsini öldürməyə qoy çatmasın heç vaxt iradən, bu 
cahanda dəxi nuş etməyə ispirtli nə var – konyak, araq, 
ya ki, çaxır, insanı yüksəldər axır, dünyada insanlığa 
yüksəlməyi istərsən əgər sən, meyi içməkdə ol eyzən!    
                                                                                                                   
                                                                Oktyabr, 1996. 
 
74 
 
                           Tələbə 
 
Oxuyub təhsil alan kəs kimi gendən baxana 
Görünər bəlkə də bir bəxtəvər insan tələbə. 
 
Bu çətin, ağrılı dövranda da yüz xiffət ilə 
Fəqət əslində olar öz qəmi pünhan tələbə. 
 
İmtahan məqbul elə işlə qatar başını ki,  
Özgə məşğulluğa tapmaz bir an imkan tələbə. 
 
San ki, hər məqbulu, hər imtahanı bir bəladır, 
Hər semestr axırı işləri əfğan tələbə! 
 
Yığılar birdən ağır işləri üst-üstə qalar, 
Olar onda qəmi aləmdə bir ümman tələbə. 
 
Gərək hər elmə fəda eyləyə öz canını ki, 
Edə bilsin işinin müşkülün asan tələbə. 
 
Olmasa müşkülü asan yenə də işlərinin, 
Gecə-gündüzdə görər kabus, şeytan tələbə. 
 
Hərdən “Əzrayıla dönmüş” bu müəllimlərinin  
Tənəsindən də olar halı pərişan tələbə 
 
Arifə zövq olar elm, amma belə yerdə olar 
Elmi öyrənməyinin zövqü də viran tələbə. 
 
Vay o gündən ki, müəllim də inadkarlıq edə, 
Qala kəsrə, ola bir cüt gözü giryan tələbə. 
 
Pulu kəm, gəzməyi, kef çəkməyi, zövq almağı kəm, 
Keçirər əsla fəqir, sadə güzəran tələbə. 
 
75 
 
Bu çətin dövri-kəsadlıqda qazanc etmək üçün 
Ya gedib alver edər, ya qalar “axran” tələbə. 
 
Hər əziyyətlə bərabər bu qürur hissi də var, 
Adı hərdən özünə fəxr, şərəf-şan tələbə. 
 
Bu şərəf hər tələbə kəslərə aid də deyil, 
Çoxdu tuz, elmsiz, həm cahil, nadan tələbə. 
 
Bu ada layiq olar hər oxuyan öz gücünə, 
Kamil, elmli, layiqli çalışqan tələbə! 
 
                                                   Noyabr, 1997.   
 
 
Doğma hər bir sözü rədd eyləyərik 
 
Doğma hər bir sözü rədd eyləyərik, 
Nə bacardıqca da rusca deyərik, 
Bu cür adətləri hər vaxt öyərik, 
Nə bilək, dil, ya da millət nə demək, 
Ya qürur, fəxr, şərafət nə demək. 
 
Söz verək ki, qələmə “ruçka” deyək, 
Nöqtəyə qoy həmişə “toçka” deyək, 
Ya nəfəslik nədi, “fortoçka” deyək, 
Başımızda papağa “şapka” deyək, 
Əskiyə, cındıra ”tıryapka” deyək. 
 
Unudub doğmanı yad söz alarıq, 
Sözümüz kəmdi deyib alçalarıq, 
Milli hislərdən uzaq biz qalarıq, 
Bu dili rus dilinə itdirərik, 
Onları dil ilə fəxr etdirərik! 
                                              İyun, 1998. 
76 
 
 
Ali məktəb müəllimlərimə. 
 
                          Dostum Həmid Ormanlıya 
                          nəzirə yazılmış şeir. 
 
Bu rüşvətxor Babakişi1, 
Bağırsağın yeyər dişi, 
Mühazirə deyəndə də, 
“Konspekt”siz getməz işi. 
 
Bu məllim də fizik Rizvan, 
Oxuyana verməz imkan, 
Deyər ki, bir “zaçot”umun  
Qiymətidir otuz “şirvan”! 
 
Bax bu məllim də Həmiddi, 
Yığmadı, hamı şahiddi, 
Müdirinin maşınını 
Tələbələr təmir etdi! 
 
Həmid məllim, var qüvvəsi, 
“Od Yurdu”ndan2 gəlir səsi, 
Heç yadından çıxmır onun  
“Qluşitel” məsələsi! 
 
Bu məllim də Ağaməmməd, 
Almaz tələbədən rüşvət, 
Kitab yazıb sata-sata 
Bir təhər saxlayar külfət. 
 
 
 
  1 
Adlar şərti deyil, həqiqidir 
                2 
”Odlar yurdu” universiteti nəzərdə tutulur 
 
77 
 
 
 
Bu məllim də Allahverdi, 
Oxuyana “əla” verdi, 
Bilməyən tapşırılmasın, 
“Tapşırizm” onun dərdi! 
 
Bu məllim də Bəxtiyardır, 
Özü də tərki-diyardır, 
Deyir: -Çəkdiyin qapıdan  
“Kamaz” girməz, yerin dardır. 
 
Bu məllim də Məmmədiyə, 
Sadiq qalar “kişi”liyə3, 
Tələbə heç nə verməsə -  
Deyir – qiymət yazım, niyə? 
 
                               İyun,  1999.  
 
 
   
3 
Həmin müəllimin öz aramızda ləqəbi “kişi” idi. 
  
 
 
 
 
 
 
 
 
 
 
 
 
78 
 
 
 
 
 
 
 
 
 
 
 
 
 
 
Digər mövzularda 
olan şeirlər 
 
 
 
 
 
 
 
 
 
 
 
 
 
 
 
 
 
 
79 
 
                Dəniz 
 
Uşaq, körpə, qoca, cavan, 
Gözəl, çirkin, yaxşı, yaman, 
Varlı, kasıb, müdrik, avam,  
Bu dünyada hər cür adam 
Birləşibdir,  
            bir olubdur bu dənizdə. 
Dünyaya yad bir mənzərə 
               qurulubdur bu dənizdə! 
Dəniz döyür sahilini  
                       dayanmadan, 
Dalğaları yuyur çılpaq bədənləri 
             yorulmadan, usanmadan! 
Böyük dəniz,  
Kaş ki, sən bu bədənləri  
                       yuduğun tək 
Yuya biləydin ruhları, 
Böyük-böyük günahları. 
Yazıq dəniz, 
Sən nə qədər çırpınasan 
          yenə təmiz olmarıq biz. 
Vaxt çatacaq, 
Gün batacaq, 
Səndə bir olan insanlar, 
Hərəsi öz libasında, 
Hərəsi öz maskasında 
Çəkiləcək köşəsinə, 
Dönəcək öz peşəsinə, 
Məmur rüşvət almağında, 
Kasıb möhtac qalmağında, 
Ayaq tutan ağ yalanlar,  
Ucalanlar, 
Alçalanlar, 
Tərəzidə aldadanlar, 
80 
 
Uduzanlar və udanlar... 
Böyük dəniz, 
Sənsə heç vaxt dəyişməzsən, 
                   elə həminki dənizsən, 
Cansız bir varlıq olsan da  
Fəqət, canlı insanlardan  
                   əslində daha təmizsən! 
 
                                       11. 07. 2010 
 
 
                         
       Ayan qızım 
 
Göydə Ayı andırırsan 
Mənim adı Ayan qızım, 
Görüm elə Ay kimi də 
Yüksəklərdə dayan, qızım! 
 
Bu dünyanı anla dərin, 
Qulu olma simu-zərin, 
Olsun ən böyük dəyərin 
Ağlın, abır-həyan, qızım! 
 
Elim ulu, yurdum böyük, 
Fəqət köksü bölük-bölük, 
Sev Vətəni, olma dönük, 
Vətən dərdinə yan, qızım! 
 
                        29. 08. 2009. 
 
 
 
 
 
81 
 
 
             Xəyallar 
 
Nə qədər xoşdu xəyallar, 
Qəlbimin dostu xəyallar. 
Tale məndən üz döndərsə 
                 hər şeyimi alsa bir gün, 
Bağlayaraq əl-qolumu  
                 məhbəslərə salsa bir gün, 
Döndüyüm son pənah yerim –   
                                      xəyallarım, 
Keçmişimdə xatirələr,  
Gələcəkdə arzularım, diləklərim –  
                                       xəyallarım... 
İçim, canım –  
                xəyallarım, 
İlk məkanım, 
Son ünvanım – 
                 xəyallarım. 
Ha üzürəm, 
Ha süzürəm  
               xəyallarda, 
Xəyal elə xəyal olur, 
Amma elə həqiqətin zövqü yenə 
Xəyallarla gerçək olur,  
                               real olur! 
Xəyallarım arzularçün,  
                              amallarçün, 
Arzularım səadətçün, 
Səadətim yenə şirin  
                              xəyallarçün 
 
                                      31. 08. 2005. 
 
 
82 
 
                İnanıram 
 
İnanıram,  
          varlığıma inandığım tək, 
Bir asudə, azad, xoşbəxt 
                           zaman gələcək, 
Əsarətin, haqsızlığın 
                        sərt qaranlığı, 
Hürriyyətin işığında 
                        bir gün itəcək. 
İblislərin, xainlərin 
                        hökmranlığı 
Mələklərin hökmü ilə 
                           sona yetəcək! 
 
                                  Yanvar, 2001.  
                    
 
 
Sən göylərə uçduğun gün. 
 
                                 Ə. Elçibəyə 
 
Sən göylərə uçduğun gün, 
Behiştə nur saçdığın gün, 
Nə dost, sirdaş ağlar səni, 
Nə bir yaxın, 
          qohum-qardaş ağlar səni. 
Fəqət, gözü yaş bilməyən, 
Nə dost, nə qardaş bilməyən, 
Bir qəlbi daş ağlar səni, 
Töküb qan-yaş ağlar səni! 
 
                           Sentyabr, 2000.  
 
83 
 
 
 
                     Böyük  
 
                                              Ə. Elçibəyə 
 
Sənin bir ömürdə daşıdığını 
Yüz ömür bir yerdə daşıya bilməz, 
Ürək daşımağa böyük gərəkdir, 
Hər ürək ki dözüb yaşaya bilməz! 
 
Nədir daşıdığın? – ötən illərdə, 
Min-min insanların qalan diləyi, 
Aşiqi olduğun türk millətinin 
Xoşbəxt həm bu günü, həm gələcəyi. 
 
Nədir daşıdığın? – ötən illərin 
Ümmanında itən dürlər, incılər, 
Onları tapanda türk millətinə 
Güc, qürur, azadlıq, şərafət gələr! 
 
Niyə daşıyırsan? – yüz illər daha 
Millətin onları dağıtsın deyə, 
Dağılıb, itrilib, qurtaran günü 
Yeni “Elçi” yığıb qayıtsın deyə! 
 
Qısqanclıq edərlər bu öndərliyə, 
“Bəlkə mən də öndər olardım” deyə, 
Əgər düşünsələr, “olmadım niyə?” 
Bilsınlər, Tanrıdan riza gərəkdir, 
Qısqanan qəlblərə cəza gərəkdir! 
 
                                        İyun, 2000.  
 
 
 
84 
 
 
 
 
 
 
Çıxdı Günəş qırmızı 
 
Çıxdı Günəş qırmızı, 
An, gülüm, an, an, 
Eylədi xoşbəxt bizi, 
Qan, gülüm, qan, qan! 
 
Hər birimiz bir çiçək, 
San, gülüm, san, san, 
Şeytanı yenmiş mələk, 
Can, gülüm, can, can! 
 
Batdı günəş qap-qara, 
Yan, gülüm, yan, yan, 
Saldı bizi ah-zara, 
Can, gülüm, can, can! 
 
Doğar günəş bir daha, 
Tez, gülüm, tez, tez, 
Eylə dua Allaha, 
Döz, gülüm, döz, döz! 
 
                    Aprel,  2000.  
 
 
 
 
 
 
 
85 
 
 
 
 
 
 
 
 
 
                 Allahdır 
 
Göstərmə Allaha yaxşını, pisi, 
Allah hər bir şeyi görən allahdır, 
Demə görünməyir, gəlməyir səsi, 
Başımız üstündə duran Allahdır! 
 
Görəndə deyərək “sonsuz” adına, 
Qonşusu istehza eyləyir ona, 
Bir kor qız diləyən sonsuz qadına 
Bir gözü kor qızı verən Allahdır!* 
 
                               Aprel, 2000. 
 
*Ağdam rayonunun Muğanlı  
  kəndində olmuş hadisə. 
 
 
 
 
 
 
 
 
 
 
 
 
86 
 
           Dərd deyil ki 
 
Haqqın varsa,  
Haqsızlıqla dünya dola 
                         Dərd deyil ki, 
İnsan qəlbi min arzudan,  
                        kamdan qala, 
                         Dərd deyil ki. 
Lap sonunda dəliliklə 
Qəlbin asudəlik bula, 
                         Dərd deyil ki. 
Bir dərd ki, bir vaxt insanı 
Az yaşında müdrik edə, 
Zaman ilə çıxıb gedə, 
Hərdən də düşəndə yada, 
Hətta bir az şirin dada, 
                         Dərd deyil ki. 
Gülüşünlə, sevincinlə  
                         zaman-zaman 
Dərd ki gəldi-gedər ola, 
Əzabını çəkəndəsə 
Yükü bir “ah” qədər ola, 
                           Dərd deyil ki. 
Dərd ki, qaldıqca köhnələn,  
                 lap saralan, solan ola, 
Dərd ki bircə dəqiqəlik  
                 qəlbdə unudulan ola, 
                            Dərd deyil ki!  
Dərd odur ki, birdən durub 
              vicdan səni haqsız görə,  
Ruhuna min əzab verə, 
Vicdanının səsi sənin  
Hər izini, addımını  
                 hər an təqib edə-edə, 
Kölgə kimi bir yanında  
87 
 
                               gedə-gedə, 
İti qılınc tək qəlbini  
                   dəlib edə dəlik-dəlik, 
Dünya adlı bir məhbəsdə 
                 axtarasan asudəlik, 
Tapmayasan bir an belə, 
Tapmağına qalmaya heç  
                             güman belə! 
Öz içindən gələ sənə  
                   elə əzab, elə zülm, 
Nə dəlilik çarə ola, 
                   nə də ki, bir ucuz ölüm! 
 
                                    Avqust, 1999.  
 
                     
   Dünya, səndən əl çəkimmi 
 
Taleyimin hər an üzü döndüsə, 
Qəlbimdəki arzu, ümid söndüsə, 
Həyat gəlib gözdə heçə endisə, 
Dünya, səndən əl çəkimmi, bilmirəm! 
 
Dörd bir tərəf namərdlərlə doldusa, 
Haqq müttəhim, nahaqq hakim oldusa, 
Əl çəkməyim haqqa gedən yoldusa 
Dünya, səndən əl çəkimmi, bilmirəm! 
 
Sevinc məndən hər an qaçar oldusa, 
Qəlbim gəlib sonda naçar oldusa, 
Hər bəlaya, dərdə düçar oldusa, 
Dünya, səndən əl çəkimmi, bilmirəm! 
                                          
                                        Mart, 1999.  
 
88 
 
 
 
Xocalı adlı bir faciəmiz var 
 
Demə bu dünyada nəsibmiş bizə, 
Xocalı adlı bir faciəmiz var, 
Qanla yazılıbdır tariximizə, 
Unutmaz heç zaman bu el, bu diyar, 
Xocalı adlı bir taleyimiz var! 
 
Orda bir el-oba, yurd talanıbdır, 
Köksümüz üstündə od qalanıbdır, 
Orda namusumuz tapdalanıbdır, 
Allah göz ola kor, qulaq ola kar, 
Xocalı adlı bir faciəmiz var! 
 
Yoğruldu bu elin qanla torpağı, 
Qılıncdan keçrildi körpə uşağı, 
Çəkildi bir zülm, vəhşilik dağı, 
Tanrı dərgahına çıxdı ahu-zar, 
Xocalı adlı bir faciəmiz var! 
 
Allahdır yaradan axı insanı, 
O verib insana vücudu, canı, 
Zülmün, vəhşiliyin var bir divanı, 
Zülmünə məhkumdur zalım, zülmkar, 
Xocalı adlı bir faciəmiz var! 
 
Xocalı dildə bir dərd kəlməsidir, 
Bir gün yox, bir əsrin faciəsidir, 
Bu haray, bu fəryad haqqın səsidir, 
Eşitsin bu dünya, olsun xəbərdar, 
Xocalı adlı bir faciəmiz var! 
 
 
89 
 
 
 
Bəsdir qəmə batdıq, bəsdir hüzn, yas, 
Babalardan bizə mərdlikdir miras, 
Namərd yağılardan alaraq qisas, 
Bir gün edəsiyik biz onları xar, 
Xocalı adlı bir faciəmiz var! 
 
                                             Fevral, 1999. 
 
 
                     İnsanlıq 
 
Səadət bəlkə kef, bəlkə əzabdı, 
İnsan oğlu onu bəs nədə tapdı? 
Səadət insanlıq, bir də savabdı, 
       İnsanlıq qərəzdən hər an qaçmaqdır, 
       Ən böyük bir savab ürək açmaqdır! 
 
Mərd olanı axmaq biləndən uzaq, 
Namərd olmayana güləndən uzaq, 
Yoldaşına kələk gələndən uzaq, 
       İnsanlıq qərəzdən hər an qaçmaqdır, 
       Ən böyük bir savab ürək açmaqdır! 
 
Xoş sözlə arzular oyanan olur, 
Qocalar özünü gənc sanan olur, 
Könül möcüzəyə inanan olur, 
       İnsanlıq qərəzdən hər an qaçmaqdır, 
       Ən böyük bir savab ürək açmaqdır 
 
                                            Dekabr,  1998.  
 
 
 
90 
 
 
 
 
                    Yaşamaq qanunu 
 
Göz açırıq bu dünyaya yaşamağın həvəsində, 
Gələn gündən bulunuruq həyat mübarizəsində. 
Hər birimiz sanırıq ki, sahibiyik bu zamanın,  
Əslən zaman ola-ola tək sahibi hər insanın. 
Hər birimiz bir səadət idealına inanırıq, 
Qəlbimizin arzusuna, xəyalına inanırıq. 
Çatmaq üçün bu dünyada arzulara, səadətə, 
Bir şövq ilə qatlaşırıq hər əzaba, hər zəhmətə. 
Bir gün ən böyük bir arzun gerçək olandasa sənə,  
Tez təzə bir arzu çıxır, olmayırsan xoşbəxt yenə. 
Çatıb arzulara xoşbəxt sanmadıqca özümüzü, 
Tez dikirik daha yüksək arzulara gözümüzü. 
O qədər tamahı iti gəlmişik ki, bu dünyaya 
İstəyirik kosmonavt tək çıxaq ulduzlara, Aya. 
İş çətinə düşəndəsə özümüzə gəlirik biz, 
Xoşbəxt görünən keçmişin tez qədrini bilirik biz. 
Vaxtında bilmədiyimiz üçün peşiman oluruq, 
Hər şeyçün Allaha şükür eyləyən insan oluruq. 
Lap bədbinləşirik dönsə bir az da taleyin üzü, 
Axtarırıq tək bir ümid, bir quru təsəlli sözü. 
Kimin ümidi qalıbsa, bəlkə də bir səadətdir, 
Çünki, həyatda insana hərdən fələk çox namərddir. 
Elə bir iş işləyir ki, qəlbdə arzu, ümid sönür, 
Arzu, ümid həqiqətdə əsl möcüzəyə dönür! 
Yaşamaqçün məcbur olub həqiqətini danırsan, 
                                          Möcüzəyə inanırsan! 
 
                                                           Noyabr, 1998.  
 
 
91 
 
 
 
 
 
 
 
 
           Gənclər üçündür 
 
Bu aləm gənclərin deyil, ya nədir? 
Nə var təbiətdə gənclər üçündür. 
Yaş ötsə səadət bir əfsanədir, 
Əsl səadət də gənclər üçündür! 
 
Mənalı nə varsa bizim həyatda, 
Şənlik də, bayram da, toy da, büsat da, 
İncə musiqi də, xoş muğamat da, 
Şeir də, sənət də gənclər üçündür!  
 
Gənc olan aldatmaz özü özünü, 
Görər səadətin hər bir üzünü, 
Qocalsam deyərəm yenə düzünü: 
-Həyat cəmiyyətdə gənclər üçündür! 
 
                                      İyul, 1998.  
 
 
 
 
 
 
 
 
 
 
92 
 
 
 
 
 
 
 
                    Fəqirlik 
 
Vara qürur deyən insan mərd deyil, 
Xoşbəxt olmağımçün var da şərt deyil. 
Fəqirlik nəinki ağır dərd deyil, 
O, mənim bəlkə də səadətimdir, 
Mənim öz taleyim, öz qismətimdir! 
 
Çox vaxt görməyəndə insan fəqarət, 
Olar harınlamaq, xudbinlik adət, 
Gərək insanlığa edəsən hörmət, 
İnsanlıq, kamillik var-dövlətimdir, 
Fəqirlik bəlkə də səadətimdir. 
 
Namərd olmamaqçün yaxına, yada, 
Ehtiyac görəsən gərək dünyada, 
Fəqirlik nə qədər acı olsa da, 
Bu mənim bir şirin həqiqətimdir, 
Fəqirlik bəlkəsiz səadətimdir! 
 
                                     Aprel, 1998.  
 
 
 
 
 
 
 
 
93 
 
 
 
 
 
 
 
 
                            Qaçqınlıq 
 
Bu insandır, yurd yuvası, od ocağı öz cənnəti, 
Öz qəlbində gələcəkçün min arzusu, min niyyəti, 
Bircə anda məhv olarsa neçə evin səadəti, 
Yoxsa bu bir axır-məhşər, qiyamət çathaçatıdır? 
                                             Bu ki insan həyatıdır! 
 
Ömür eşqiylə yurdunda hər kəs cahi-cəlal edib, 
Ocağında həm sevinib, həm qəm edib, məlal edib, 
İndi bir ömür əzabı zalımlara “halal edib” 
İki-üç əşya, bir libasla çıxmağı son nicatıdır? 
                                             Bu ki insan həyatıdır! 
 
Bu olanlar de ki haqqa, ədalətə necə sığa? 
Bu insanlar da bəs axı layiq idi insanlığa, 
Neçə ailə töküldülər çölə, düzə, alaçığa, 
Bu həyata layiq axı xaliqin heyvanatıdır, 
                                             Bu ki insan həyatıdır, 
                                             Bu ki insan həyatıdır! 
                                                            
                                                            Aprel, 1998.  
 
 
 
 
 
 
 
94 
 
 
 
     Dərd və gülüş 
 
Bu gülüşün altı dərddir, 
Can dərd çəkir gülə-gülə. 
Bu fələk gör nə namərddir, 
Can da yanıb döndü külə, 
Dərdi çəkdi gülə-gülə! 
 
Bilmirəm ki, bu nədəndir, 
Qəlb nə nikbin, nə də şəndir, 
Dərdi öz məhvinə təndir, 
Öz dərdini bilə-bilə 
Can dərd çəkir gülə-gülə! 
 
Yəqin ki, bu son ümiddi, 
İndi artıq o da itdi, 
Elə bilmə gülüş getdi, 
Bu dodaqlar qaçır elə, 
Can dərd çəkir gülə-gülə! 
 
Ən xoşbəxt gün ötən gündü, 
Hər cəhətdə o üstündü, 
Lap fələyin üzü döndü, 
Bu can isə dözür hələ, 
Dərdi çəkir gülə-gülə! 
 
Dünyanın çox bəlası var, 
Olar sonunda intihar, 
Hər naçarı gülüş tutar, 
Qoymaz birdəfəlik ölə! 
Can dərd çəkir gülə-gülə! 
 
 
95 
 
Düşsək də hər ağlar günə, 
Gülüş məqam tapıb yenə 
Tezcə gəlib keçər önə, 
Göz yaşını silə-silə. 
Can dərd çəkir gülə-gülə! 
 
Kim görürsə, Şirvaniyə 
Deyir: -Üzün gülür, niyə? 
Bilmirəm nə etsin deyə 
Bu dodaqlar qaçır belə, 
Can dərd çəkir gülə-gülə!   
                         
                               Fevral, 1998.  
 
 
 
               Analar 
 
Düşünürdüm, 
Qəlbimə bir sual gəldi: 
-Kimsən, anam? 
Cavab gəldi: 
-Nazın ilə oynayanam, 
Sən gecələr ağlayanda beşiyində, 
Mən də sənin səhərədək keşiyində 
Nazın ilə oynayanam! 
Olmayıbdır, olmayacaq, 
                 ola bilməz bil ki, sənin, 
Mənim qədər bu dünyada 
                 sənə qayğı bəxş edənin. 
Olmayıbdır, olmayacaq  
                 mənim kimi bir insanın, 
Mənim qədər səbri olub  
                 nazın ilə oynayanın, 
Ömür boyu yenə sənin  
96 
 
                 borclu qalacaq bu canın. 
Can bala , yox, borc demirəm, 
                                 bəxşişimdir, 
Mən anayam bu da mənim 
                 adı müqəddəs işimdir... 
-Sən, ay mənim canım anam, 
Həqiqəti necə danam, 
Sənin mənə yandığını 
Yəqin sənə çətin yanam, 
Bunun üçün ömür gödək, 
Ömürü uzadan gərək. 
Ana, bəyəm  
İndi nəyəm? 
Bu on doqquz yaşımda da 
Qucağında bir körpəyəm, 
Aciz, arsız, 
İqtidarsız, 
Bir insafsız, 
Etirafsız. 
Bir körpəyəm, sən də mənim 
                  başım üstündə həyansan, 
Bu yaşda da yenə mənim  
                  nazım ilə oynayansan!... 
Övladının uğurunda 
                  analar nə günlər görüb, 
Ana nələrdən vaz keçib, 
                  nələrini qurban verib, 
Miqdarı yox, qədəri yox,  
Bəlkə ondan birindən də 
                  övladının xəbəri yox! 
Analarsa bu əzabdan, 
                      iztirabdan 
                               usanmazlar, 
Bu əzabın,  
      iztirabın  
97 
 
              qarşılığını ummazlar, 
Amma taparlar əzabda, 
                           iztirabda 
                                   səadəti! 
Nə gözəldir təbiətin,  
                      cəmiyyətin  
                                  bu adəti,  
                                   bu hikməti! 
Sanki itir bu əzablar      
Övladına sevgisində, həvəsində,  
Sanki qalır bu borc, əzab 
Bir sevginin, məhəbbətin kölgəsində! 
Heç bir zaman bu analar  
Övladıyçün etdiyinə                    
                        olmaz peşman, 
Yenə edər canın qurban, 
Olmasa da böyüyəndə  
                    övladının ləyaqəti, 
Son məqamda 
        tapar təkcə övladının 
                           varlığında səadəti! 
Nə gözəldir təbiətin, 
                 cəmiyyətin  
                           bu adəti!                                 
                           bu hikməti! 
 Bu hikmətdir  
                 anaları dahi edən, 
Müqəddəs, ilahi edən. 
Tanrı bizə bəxş eləmiş 
                   ömür, dünya bir həvəsdir, 
Bir hikmət var bu dünyada  
  o bir haqdan gələn səsdir –  
                                    hər bir ana müqəddəsdir! 
                         
                                              Yanvar, 1998.  
98 
 
 
 
 
 
 
 
 
                            Qəzəl 
 
Mehman sənə cahanda kədərdir, könül, yenə, 
O, canımın da məhvi qədərdir, könül, yenə. 
 
Hər tazə qəm ötəndən ağır gəldi insana, 
Bu qəm ötənkidən də betərdir, könül, yenə. 
 
Səbr eylədikcə vaxt da keçər, qəm də köhnələr, 
Sannam ki, qəm də gəldi-gedərdir, könül, yenə. 
 
Gər tazələnsə qəm, bilərəm, qəm də ölməyib, 
Görrəm səbir də, söz də hədərdir, könül, yenə. 
 
Qəm var ki, dağ da, daş da dayanmaz əzabına, 
Yalnız dözən cahanda bəşərdır, könül, yenə. 
 
Şirvani çıxdı qəmlə yenə əsla davaya, 
Kimdə süqutdu, kimdə zəfərdir, könül, yenə? 
 
                                                    Oktyabr, 1997. 
 
 
 
 
 
 
 
 
99 
 
 
 
 
              Məhbus qrup yoldaşıma 
 
Sən bir məsum, bir sadəlövh, təvazökar bəşərsən, 
Nə şər əməl sahibisən, nə bir qəlbə dəyərsən. 
Zalımlıqdan, qəddarlıqdan, namərdlikdən uzaqsan, 
Böyüklərlə böyüksən sən, uşaqlarla uşaqsan. 
Hər kəsə xoş rəftarınla sevdirərsən özünü, 
Tanış-biliş yanında da ağ edərsən üzünü. 
Rəvadırmı məgər sənə məhbus adı almağın, 
Cahillər tək cani olub məhbəslərdə qalmağın? 
Sənin məhbus olmağına inanmazlar heç vədə, 
Tanış-biliş yanında bil, üzün ağdır yenə də! 
 
Əyilmə sən, məğrur dayan, çün ki, tanır səni hamı, 
Kim tanıyar lənətləyər, bil, səni yox, bu əyyamı. 
Bu ad sənə layiq deyil, fələk qəddar etdi səni, 
Fələk özü günahkardır, cinayətkar etdi səni. 
Məhkəmədə veriləndə sual səndən utanacaq, 
Qollarına vurulanda qandal səndən utanacaq. 
Utanacaq sən girdiyin məhbəslərin divarları, 
O divarlar bil ki, heç vaxt dik baxammaz sənə sarı! 
Sənin cani olmağın bu ağlımıza çətin sığa, 
Sən məhbəsə layiqsənsə, kim layiqdir azadlığa?! 
Məhbus sanma özünü sən sərt divarlar arasında, 
Sən yenə də bizimləsən – tələbələr sırasında! 
 
                                                      Sentyabr, 1997.  
 
 
 
 
 
100 
 
                   
    
 
 
 
                  Gənclik 
 
Qəlbə nisgil olar yada düşəndə 
Bir kərə ömür var, bir kərə gənclik. 
Durub neyləyim ki, bilim qədrini, 
Keçməsin ömürdə boş yerə gənclik, 
Bir kərə ömür var, bir kərə gənclik! 
 
Hər dilək gənclikdə mənalı, xoşdur, 
Yaş otsə bəlkə də mənası boşdur, 
Hər cür zövq, gözəllik gəncliyə tuşdur, 
Açıbdır bir özgə mənzərə gənclik! 
Bir kərə ömür var, bir kərə gənclik! 
 
Bir vaxt gənclik kamı çox gec olanda, 
Çox şeydən məhrum, həm möhtac olanda, 
Ruhun gənc qalanda, can qocalanda 
Olacaq bir acı xatirə gənclik! 
Bir kərə ömür var, bir kərə gənclik! 
 
                                              İyun, 1997.  
 
 
 
 
 
 
 
 
 
101 
 
 
 
 
Mən özümü bağışlaya bilmirəm 
 
Halal gələr, haram gəlməz əlimdən,  
Bir an nahaq söz çıxanda dilimdən, 
Ya bir günah əməlimdən, felimdən 
Mən özümü bağışlaya bilmirəm. 
 
Güzgüdə hey mən baxaram özümə, 
Güzgüdəki mənə baxan gözümə, 
Nəzər salıb hey əyrimə, düzümə 
Mən özümü bağışlaya bilmirəm. 
 
Baxma, çıxıb çoxlarının xarabı,  
Hər əmələ canlarının var tabı, 
Mən çəkərəm hər an vicdan əzabı, 
Çün özümü bağışlaya bilmirəm. 
 
Öz qəlbim də nədən olmaz yar mənə, 
Belə yerdə dünya gələr dar mənə, 
İçimdə bir tənə edən var mənə, 
Mən özümü bağışlaya bilmirəm. 
 
Bu dünyadır, gələr hər cür vaxt-vədə, 
Kimsə məndən bir kərə incisə də, 
Gəlib məni bağışlayar bəlkə də, 
Mən özümü bağışlaya bilmirəm! 
 
                                            02. 11. 1996. 
 
 
 
 
102 
 
 
 
 
 
 
 
 
           Köçkünün gileyi 
 
Biz ki yaşamaqdan yorulmamışdıq, 
Toz tək ayaq altda ovulmamışdıq, 
Anamızdan qərib doğulmamışdıq, 
Doğma ev, doğma el bizim də vardı. 
 
O vaxt əsl ömür-günü görürdük, 
Biz də insan kimi ömür sürürdük, 
Həyat bağçasının gülün dərirdik 
Doğma yurd, çəmən-çöl bizim də vardı. 
 
Bir insan ki, oldu elinə həsrət, 
Bu ruha bədəndə əzab-əziyyət, 
Görənlər qoymasın bizlərə minnət, 
Axı hər şey əzəl bizim də vardı! 
 
                                         İyul, 1996.  
 
 
 
 
 
 
 
 
 
 
103 
 
 
 
 
  Bizi elimizə qaytaran fələk 
 
Ömür-gün o doğma diyarda qaldı, 
Yayda, qış da qaldı, bahar da qaldı. 
Görəsən bu qədər bə harda qaldı, 
Bizi elimizə qaytaran fələk? 
 
Ellərdə gözəl bir məsəl var belə, 
Bir ev evə sığmaz, sığsa el-elə, 
Biz bu dünyadaykən təki tez gələ 
Bizi elimizə qaytaran fələk. 
 
Köçkünlük dərdini hər insan bilər, 
Həm olan, həm də ki, olmayan bilər, 
Bəs onda bilmirəm nə zaman bilər, 
Bizi elimizə qaytaran fələk? 
 
De necə olmasın düşmənlərə kin, 
Qalmadı nə ömür, nə iman, nə din, 
Nə vaxtsa bir zaman gələcək yəqin, 
Bizi elimizə qaytaran fələk. 
 
Bu illər ötdükcə öz həyatımdan, 
Qorxuram o illər çıxa yadımdan, 
Görsəz deyin gəlsin mənim adımdan 
Bizi elimizə qaytaran fələk. 
 
                                      11. 04. 1996. 
 
 
 
 
104 
 
 
 
 
 
 
 
 
          Beş yaşlı cocuq. 
 
Ay qəlbi sevincli beş yaşlı cocuq, 
Nə qəmli, nə də ki, təlaşlı cocuq,  
O qədər çoxdu ki, dünyada nemət, 
Sanki, bu dünyanın özüdür cənnət! 
Ondan kam alanda onu bil ki, sən 
Dünyanın bu zəngin nemətlərindən 
Həyatda səninçün hey təmənnasız 
Bəxş edən atandı, anandı yalnız! 
Ataya, anaya borcumuz çoxdur, 
Bu borcun dünyada əvəzi yoxdur! 
Bu gözəl dünyada hər an sevin, gül, 
Ancaq hər güləndə təki bunu bil, 
Bu dünya səninçün oldusa cənnət, 
Varındı atana, anana minnət! 
 
                                    Fevral, 1996.  
 
 
 
 
 
 
 
 
 
 
105 
 
 
 
 
 
 
 
 
                          Qəzəl 
         
Ömrün keçən il-günləri üst-üstə varaqdır, 
Aləm mənə hər gündə də bir tazə maraqdır. 
 
İllər yüz ötüb keçsə də sanki, bu cahanda  
Hər gün bu bəşər tazə doğulmuş bir uşaqdır. 
 
Yalnız bu könül kama xəyallarda qovuşdu, 
Aşkarda ona hər cürə qəm-qüssə qonaqdır. 
 
Bilməm necə insan kimi ömr eyləyərik biz, 
İllərdir o doğma elimiz bizdən uzaqdır. 
 
İnsançün, Ədilli, çox olar dünyada dərd-qəm, 
Bir dərdim əgər varsa, o dərdim Qarabağdır! 
 
                                                     Noyabr, 1995.                   
 
 
 
 
 
 
 
 
 
 
106 
 
 
 
 
 
 
 
 
             Çarəsiz qəm 
 
Qəm var ki, könülə amansız olar, 
Könül qəm önündə çarəsiz qalar, 
Könülə tuşlanar bir qəm zərbəsi,  
Sınıb çiliklənər könül şüşəsi, 
Ağır olar sınan şüşənin dərdi, 
O ki pak sudan da ləkələnərdi! 
Bu dəmdə bir ümid varmı sabaha? 
Sınıbsa bitişməz şüşə bir daha!  
Gülüş dodaqlara gəlməz ki bir dəm, 
Könülə saxlayar əbədi matəm. 
Nə qədər gülüşə etsə də meyil,  
Zaman bu yazını pozası deyil, 
Daş üstdə cızılan kədər naxşıdır, 
                                Ölüm yaxşıdır! 
                                      
                                 Oktyabr, 1995. 
 
 
 
 
 
 
 
 
 
 
107 
 
 
 
 
                  Tək bənd 
 
Qoy könül olmasın bir an da dərdsiz, 
Dünyada çəkməyə zülüm yaxşıdır! 
Ömrü əziyyətsiz yaşamaqdansa, 
Yanıb yerdə qalan külüm yaxşıdır! 
 
                                     Oktyabr, 1995. 
 
 
            Məktəbli cocuq 
 
Bir ana əlindən ovsun götürüb 
Hər səhər məktəbə yollanan cocuq, 
O şən əyyamında nə bəxtəvərsən, 
Varmı bu dünyada qəmxanan, cocuq? 
 
Düşün ana kimi yaxının varmı? 
Gülüş-sevincinin baisi – Ana! 
De ki, ondan başqa bəşər olarmı,  
Sənə onun kimi ürəkdən yana! 
 
Bir ana əlidir dərdinə məlhəm, 
Yüz dava-dərmandan daha yaxşıdır! 
Ana kölgəsində nə kədər, nə qəm? 
Tutasan adını baha yaxşıdır! 
                                   
                                        May, 1995. 
 
 
 
 
108 
 
 
 
 
 
 
                                    Ocaq 
 
Adın bir yurd-yuva rəmzinə dönüb, 
Yandığın yer əziz məkandır, ocaq. 
Sən ömür-günümüz, səadətimiz, 
Qəlblərdə nisgili də yandır, ocaq! 
 
Bir ocaq qalayaq, alovu isti, 
Ucalsın göylərə dalğalı tüstü, 
Yığışaq başına bir axşamüstü, 
Qaranlıq gecədə həyandır ocaq. 
 
Bir doğma, mehriban, xoş söhbəti var,  
Həm nuru, həm də ki, hərarəti var, 
Sanki, bir pir kimi kəraməti var, 
Bəşərə bir dindir, imandır ocaq. 
 
Söndün külün qaldı, sığınaq hara? 
Yurd-yuva həsrəti çəkəcək dara, 
Yenə də nur çilə doğma diyara 
Canımız yolunda qurbandır, ocaq! 
 
                                             İyun,  1994.  
 
 
 
 
 
109 
 
Mündəricat 
 
Vətənpərvərlik mövzusunda olan şeirlər.......................................5-14 
Əziz Vətən.…………………………..............….…...………........................…........6 
Mənim Odlar diyarım.........................................................................................8 
DöyüĢə gedirəm.......................................................................................................9 
Uğur marĢı................................................................................................................10 
Ay quzeydən gələn namərd..........................................................................11 
SavaĢ..............................................................................................................................12 
Millətçilərik biz.....................................................................................................13 
Bir eldir axı...............................................................................................................14 
 
Sevgi şeirləri......................................................................15-69 
Sənli günlərim........................................................................................................16 
Varam...........................................................................................................................17 
Qəzəl (Heç nəyim yoxdur, cahanda bir nigarım var mənim)........18 
Səadətim.....................................................................................................................19 
Səni sevə-sevə........................................................................................................20 
Mən ağlamaq istəyirəm...................................................................................21 
Sən deyilsən.............................................................................................................22 
Get sevgilim.............................................................................................................23 
Mənə çıx get deyən gözəl..............................................................................25 
Sənsiz bu dünya ki heç gəlir mənə.........................................................26 
Mənim biganə sevgilim...................................................................................27 
Adi bir insan tək tapmıĢdım səni.............................................................28 
Bir köhnə sevgi......................................................................................................29 
Bir gözəl ağlar qoymuĢam............................................................................30 
Bir an baxdım gül çöhrənə............................................................................31 
Küsən yar...................................................................................................................32 
Taleyim veribdir bir kərə aman.................................................................33 
Tale ulduzlarımız.................................................................................................34 
Çıxart gözündən eynəyi..................................................................................35 
Tale bizi görüĢdürdü..........................................................................................36 
Qəzəl (Sən bilirsənmi mənimçün nə deməksən, gözəlim)...38 
QuĢcığaz.....................................................................................................................39 
110 
 
Özüməm......................................................................................................................40 
Günah özümdədir................................................................................................41 
Tək bənd (Ayrılığın son qoyubdur hər Ģeyə)..................................42 
Möhtacam..................................................................................................................42 
Səndədir......................................................................................................................43 
Qəzəl (YaxĢı ki, eĢqaləmimdə sən gülüm, var olmusan).......44 
Tək bənd (Sən tək bir gözəli sevən bir insan)................................45 
Gözəlliyin var.........................................................................................................45 
Nəyinə gərəyəm....................................................................................................46 
Qəzəl (Var vücudumda dərin yarası naz etməyinin).................47 
Mənimçün yaranmamısan.............................................................................48 
Məni vəd gözləyən görməyəcəksən.......................................................49 
Bilərəmmi mən......................................................................................................50 
Qəzəl (Olub eĢq aludəsi bir gülərüz yar sevirəm).......................51 
Qəzəl (Səni sevən, gözəlim, təkcə bir nəfər kim olar?)..........52 
Qəzəl (Hər yerdə, məkanda çıxan aĢkarə məhəbbət)...............53 
Qəzəl (Gözəlim, öylə gözəl, incə gəlirsən ki, mənə)................54 
Qızlar............................................................................................................................55 
Qəzəl (Hər kimə sevdalı bu aləmdə sevda yetməyə)................56 
Gözəl qız, sən nə gözəlsən............................................................................57 
Qəzəl (Kim sevsə bilər ki, necə hikmətdi məhəbbət)...............59 
Olasan mənim.........................................................................................................60 
Qəzəl (AĢiqlərə afətlərinin vəsli gərəkdir).......................................61 
Sevgilim.....................................................................................................................62 
Qəzəl (Dilbəra, ol hüsnünə heyran qalanın var sənin).............63 
Qəzəl (Gözəl, hüsnün ürəklərdə nə halətdir, biləydin kaĢ)..64 
Özünə vurulmuĢam............................................................................................65 
Qəzəl (Əhsən o dünyaya ki, sən tək gözəl cananı var)............66 
Oldu................................................................................................................................67 
Qəzəl (Bir kərə gördüm səni, ey gül, qərarım qalmadı).........68 
Qəzəl (Tər güllərin də bülbülə avazı var imiĢ)……..........…........69 
 
Satirik şeirlər.......................................................................................................70-77 
RüĢvətxor müəllim.............................................................................................71 
Ağıllı məsləhət (Bəhri-təvil).......................................................................73 
111 
 
Tələbə...........................................................................................................................74 
Doğma hər bir sözü rədd eyləyərik........................................................75 
Ali məktəb müəllimlərimə............................................................................76 
 
Digər mövzularda olan şeirlər...........................................................78-108 
Dəniz.............................................................................................................................79 
Ayan qızım...............................................................................................................80 
Xəyallar.......................................................................................................................81 
Ġnanıram......................................................................................................................82 
Sən göylərə uçduğun gün..............................................................................82 
Böyük...........................................................................................................................83 
Çıxdı GünəĢ qırmızı...........................................................................................84 
Allahdır........................................................................................................................85 
Dərd deyil ki............................................................................................................86 
Dünya, səndən əl çəkimmi............................................................................87 
Xocalı adlı bir faciəmiz var..........................................................................88 
Ġnsanlıq........................................................................................................................89 
YaĢamaq qanunu..................................................................................................90 
Gənclər üçündür...................................................................................................91 
Fəqirlik.........................................................................................................................92 
Qaçqınlıq....................................................................................................................93 
Dərd və gülüĢ..........................................................................................................94 
Analar...........................................................................................................................95 
Qəzəl (Mehman sənə cahanda kədərdir, könül yenə)..............98 
Məhbus qrup yoldaĢıma..................................................................................99 
Gənclik......................................................................................................................100 
Mən özümü bağıĢlaya bilmirəm............................................................101 
Köçkünün gileyi................................................................................................102 
Bizi elimizə qaytaran fələk........................................................................103 
BeĢ yaĢlı cocuq..................................................................................................104 
Qəzəl (Ömrün keçən il-günləri üst-üstə varaqdır)...................105 
Çarəsiz qəm...........................................................................................................106 
Tək bənd (Qoy könül omasın bir an da dərdsiz).......................107 
Məktəbli cocuq...................................................................................................107 
Ocaq............................................................................................................................108 
112 
 
 
 
 
 
 
 
 
 
 
 
Ədilli Şirvani Kamil oğlu 
 
MƏNĠM ODLAR DĠYARIM 
(Şeirlər) 
 
Redaktor: 
Fil. e. d., prof.  Nəsir Əhmədli 
 
 
 
BAKI – “ADĠLOĞLU” – 2011 
 
