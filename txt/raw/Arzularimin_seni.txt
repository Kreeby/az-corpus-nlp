Arzularımın səni... 
 1
 
 
 
 
 
 
 
 
 
 
 
 
 
 
 
RAMİLƏ QARDAŞXANQIZI 
 
ARZULARIMIN  
SƏNİ... 
 
 
 
 
 
Ramilə Qardaşxanqızı 
 2
 
 
 
 
 
 
 
 
 
 
 
 
 
 
 
 
Arzularımın səni... 
 3
 
 
 
 
 
 
“Arzularımın Səni” kitabı gənc və istedadlı xa-
nım yazarımız Ramilə Qardaşxanqızının oxucu-
larla ilk görüşüdür. Dünyaya göz açdığı Laçın 
torpağının, Qarabağın sevgisini qələmə sarıla-
raq yaşadan Ramilə xanım, doğma yurda, 
yaşadığı cəmiyyətə, ailə üzvlərinə ithaf etdiyi, 
həmçinin sevgi şeirləri oxunaqlı və düşündürü-
cüdür. Əminliklə qeyd edə bilərəm ki, Ramilə 
Qardaşxanqızının “Arzularımın Səni” adlı bu 
kitabı hər birimizin arzuladığı və sevə-sevə 
oxuduğu kitab olacaq. Uğurlar. 
 
 
Ramilə Qardaşxanqızı 
 4
Ã 
 Redaktor:   Yusif Məhəmmədoğlu 
 
Dizayner:   Ceyhun Abbasov 
 
Ön söz və məsləhətçi: Ədalət Əsgəroğlu 
 
Texniki redaktor:  Lalə Quluzadə 
 
Korrektor:   Rəşad Hüseynli 
 
Reklam dəstəyi:  “Regional İnformasiya 
Agentliyi” MMC 
www.regional.az 
www.yazilarim.net 
 
 
R.Qardaşxanqızı.  ARZULARIMIN SƏNİ... 
Bakı, Qanun Nəşriyyatı, 2012. 160 səh. 
 
 
 
          4500700004  
           ÀÁ 022051 
      © Qanun Nəşriyyatı, 2012 
      © R.Qardaşxanqızı, 2012 
  www.ramileqardashxanqizi.info 
  ramile@regional.az 
 
Arzularımın səni... 
 5
 
ÖN SÖZ... 
 
Bu gün ədəbi müstəvidə fəallıq edən yazarla-
rımız çoxdur.  
Amma istedadlı olub fəallığı zəyif olan yazar-
larımız da yetərincədir. İstər şair olsun, istərsə də 
yazıçı, istər tərcüməçi olsun, istərsə də ədəbiyyatşünas 
tədqiqatçı... Qələm sahibi öz istedadını, qabiliyyətini 
nümayiş etdirmək yollarını tapmalıdır. Əks təqdirdə 
ədəbi mühit öz amansız, sərt üzü ilə bütün yaradıcılıq 
boyu yazarı izləyəcək. Nəzərə alsaq ki, son illər qadın 
yazarlarımız da çoxluq təşkil etməklə ədəbi arenada bir 
nikbinlik hökm sürür. Artıq ədəbiyyatımızın sabahına 
biz də sevinc və qürur hissilə baxırıq. Qarşımda şeirlər 
var... Oxuyuram, qeydlərimi aparıram... 
Ən çox da fikirləşdiyim odur ki görəsən  müəl-
lifin bu çətin və şərəfli yolu getməyə nəfəsi çata-
caqmı? 
 
Adını qəlbimə yazdım, 
Gözlərimdən oxusunlar, 
Min il keçsə bu ismi, 
İlmələrə toxusunlar.  
 
(“Söz” şeirindən) 
Ramilə Qardaşxanqızı 
 6
Ramilə xanımın şeirlərindəndir bu parça.... Şeirlərin 
hamısında bir qadın incəliyi, bir sevgili təbəssüm, bəzən 
də bir umu-küsü sezilir... Məhsəti Gəncəvi, Raziyyə 
Gəncəvi, Xurşudbanu Natəvan, Heyran xanım, Mirva-
rid Dilbazi, Nigar Rəfibəyli, Hökümə Bülluri, Mədinə 
Gülgün və bu gün yazıb yaradan qadın yazarlarımızın 
hamısında bu xüsusiyyətlər özünü göstərir. Ramilə 
xanım da gənc olmasına baxmayaraq, yazdığı şeirləri ilə 
ürəklərə yol tapa bilir və mən inanıram ki, bu yolda 
fədakarlıq göstərə bilsə, daha çox təbliğ olunsa uğurlu 
nəticələr əldə edə bilər. Allah yaradıcılıq taleyini işıqlı 
etsin! 
 
Al ömrümü qopar məndən, 
Fəda olsun canım sənə. 
Cəfa gəlsin-gəlsə səndən, 
Sevim yenə dönə-dönə.   
 
(“Aşiq olduq” şeirindən) 
 
Dilin rəvanlığı, şirinliyi göz önündədir. Şeirdə dil 
sadəliyi, dilimizin şirinliyinə riayət  etmək təşəbbüsü 
qələm sahibinin birbaşa borcudur. Həm də vətəndaşlıq 
mövqeyidir. Şair və yazarlarımız bu işin öhdəsindən 
layiqincə gəlməlidirlər. Ramilə xanımın şeirlərindən 
nümunə gətirdiyimiz bu parça klassik şeir üslubunu 
Arzularımın səni... 
 7
xatırlatsa da bu gün ənənəvi şeir formasına da uyarlığı 
çoxdur... 
 
Alçaqlar başından ötüb keçibdi, 
Namərdlər qoynunu məskən seçibdi, 
Gör kimlər düz əkib, əyri biçibdi, 
Adını ananlar ağlar, ay dağlar! 
 
Dağına güvənib daşından oldum, 
Yağmadım buludtək boşaldım, doldum 
Çəkdiyin dağlardan canıma doydum, 
Anamsa yasımı saxlar, ay dağlar!  
 
(“Ay dağlar” şeirindən) 
 
“Sənə güvəndiyim dağlar, sənə də qar yağarmış” el 
deyimini açıq-aşkar qabardan müəllif bədbin notlara 
yer versə də ovqat şeiri kimi oxucunu düşünməyə 
vadar edir. Dağlar mövzusunda çox şeir yazılıb və bu 
şeirlərin əksəriyyəti bu gün də dildə, ağızda gəzir. 
Ramilə xanımın bu mövzuya müraciət etməsi həm 
cəsarətli addımdır, həm də səmimi davranışdır. Allahın 
bizə qədər, bizdən sonra yaratdıqları və yaradacaqları 
bizim üçün əzizdir. Bu etimad, bu səmimiyyət həmişə 
yazarları izləyib. Ramilə xanım da bu yolun davam-
çısıdır. Dağları həmişə güvənli, vüqarlı görmək onun 
qələmində öz poetik anlamını tapıb. 
 
Ramilə Qardaşxanqızı 
 8
Ramilə xanım səfərdədir... 
Sözün səfəri uzun olur... 
Ədəbi üfüqlər nə qədər genişdirsə, nə qədər uzun 
ömürlüdürsə bu səfər də geniş əhatəli, zaman 
kəsiklərinə sığmaz dərəcədə urvatlıdır. İnanıram ki 
Ramilə xanım bu urvatı əziz tutub bu yolu inamla, 
əzmlə keçə biləcək. 
 
Nə dostum olmadın, nə də sevgilim, 
Nə sirdaş deyilik dərdini bilim, 
De niyə ağlayım, mən niyə gülüm, 
Səninlə fikrimi nə deyə bölüm?... 
 
Bu soyuq qış günü əsən rüzgarda, 
Sığınım kimsəyə, üşüyüm harda? 
Çətinə düşəndə, qalanda darda, 
Səninlə sirrimi nə deyə bölüm?... 
 
Hər şeyin əlacı, adı var axı, 
Qohumu, qonşusu, yadı var axı, 
Bu fani dünyada, sınaq ömürdə,  
Acının, şirinin dadı var axı?...   
 
(“Nə deyə” şeirindən)      
             
Ədalət Əsgəroğlu, 
AYB-nin  mətbuat katibi 
 
Arzularımın səni... 
 9
 
 
 
 
 
 
 
 
 
ŞEİRLƏR 
 
Ramilə Qardaşxanqızı 
 10
 
 
 
 
TÜRK ÖVLADIYAM 
 
Mən vətən içində vətənsiz qalan, 
Köksündə həsrətdən ocaq qalanan, 
Kökü mərdlik olan, boz qurd adlanan, 
Alovlu ocağam, vətən adıyam, 
Odum sönməyəcək türk övladıyam! 
 
Mənəm bu hayqıran, haray qopardan, 
Qaysıyan yarasın çəkən, qopardan, 
Unutmam dərdimi, unudan nadan... 
İçim alovlanır, qisas oduyam, 
Odum sönməyəcək, türk övladıyam! 
 
Mənəm bu ah çəkan, nalə qopardan, 
Səsimi duyacaq ulu yaradan. 
Düşməni məhv edib çəkəm aradan. 
Qəsdinə qalayan məhşər adıyam, 
Odum sonməyəcək türk ovladıyam! 
 
 
 
Arzularımın səni... 
 11
 
 
 
 
 
Türkün nə vaxt başı dizində qalıb?! 
Nə vaxt namərd olub, nanəcib olub?! 
Yağıdan öcünü hər zaman alıb, 
Ucaldıb adını, mən də adıyam. 
Odum sönməyəcək türk övladıyam! 
 
Qarabağ, ya səbir deyib gələcəm, 
Düşmənin bağrını özüm dələcəm, 
Əsrlər ötsə də məğrur gəzəcəm, 
Başım əyilməzdir, özüm uluyam, 
Odum sönməyəcək türk övladıyam! 
Ramilə Qardaşxanqızı 
 12
 
 
 
GÖZLƏRİN 
 
Taleyinə həsrətimi yazıb yollarsam, 
Ürəyimdən baş hərfini pozub yollarsam, 
Sevdamıza qəbir belə qazıb yollarsam, 
Ağlamaqdan kor olacaq gözəl gözlərin! 
 
Varlığımda olmadığın həyat bitəcək, 
Yoxluğuma alışmaqçün zaman ötəcək, 
Sevgisinə qovuşanlar gülüb keçəcək, 
Ağlamaqdan kor olacaq gözəl gözlərin! 
 
Mənsizlikdən donacaqdır sevən ürəyin, 
Boğazından keçməyəcək halal çörəyin. 
Bətnindəcə öləcəkdir arzun diləyin, 
Ağlamaqdan kor olacaq gözəl gözlərin! 
 
Desən belə sevgilimsən, ruhum canımsan, 
Ürəyimsən, varlığımda o-bir yanımsan, 
İnanmaram sözlərinə sən ki zalımsan. 
Ağlamaqdan kor olacaq gözəl gözlərin! 
 
Arzularımın səni... 
 13
 
 
 
SÜRGÜN 
 
Sevgiyə bənzəyir böyük sınaqdır, 
Bəlkə də özümə qəsddir, qınaqdır, 
Qəlbimin içində sanki qonaqdır, 
Bu gəliş-gedişi bitəcək bir gün, 
Ruhumu edəcək ömürlük sürgün. 
 
Mən bu duyğulara ad qoyammıram, 
Əslində adı var dad qoyammıram. 
Acıdır, şirindir, odsuz ocaqdır, 
Elə bil anadır isti qucaqdır. 
Onu söndürməyə heç qıyammıram, 
Məni yandıracaq, yaxacaq bir gün, 
Ruhumu edəcək ömrümə sürgün. 
 
Elə ağırdır ki, uzaqda qalmaq, 
Ətrini titrəyən küləkdən almaq, 
Anladım ki, ondan ayrı dolanmaq, 
Bükəcək belimi, bükəcək bir gün, 
Ruhumu edəcək ömrümə sürgün. 
 
Ramilə Qardaşxanqızı 
 14
 
 
 
SEVGİ 
 
Hisslər bir gün, ya iki gün… 
Bir ömürlük sürən deyil, 
Ya da böyük bir məhəbbət, 
Zaman ilə ölən deyil… 
 
Bəzən biri ötüb keçər, 
İzlərini silməz həyat. 
Bəzən də bir-birin sevər, 
Üzlərinə gülməz həyat… 
 
Sevgin bəlli olmur inan, 
Yox olursan zaman-zaman. 
Bu gedişlə bir ümidlik, 
Xoşbəxtliyə qalmır güman… 
Arzularımın səni... 
 15
 
 
BİR ÖMÜR 
 
Bir gün xəyalına gəlib gizlicə, 
Sevgimlə qəlbini dəlib gizlicə, 
Səninçün ağlayıb, gülüb gizlicə 
Fələkdən xəbərsiz içinə dolub, 
Sənə sevgimizi ərz eyləyəcəm 
Bir ömür paylaşdıq fərz eyləyəcəm... 
 
Nə olsun, həyatım tənhatəhərdi, 
Nə olsun, yaşanan ömrüm hədərdi, 
Nə olsun, bu sevda gəldi-gedərdi, 
Xatirən ömürlük hopub qanıma. 
Sənə sevgimizi ərz eyləyəcəm, 
Bir ömür paylaşdıq fərz eyləyəcəm... 
 
Oğlumu qızımı sətirə düzüb, 
Bəstəmi, şeirimi əzizləyərək, 
Bu nakam sevdaya bir ömür dözüb, 
Qəlbimdən hicranı təmizləyərək, 
Sənə sevgimizi ərz eyləyəcəm. 
Bir ömür paylaşdıq fərz eyləyəcəm... 
 
 
Ramilə Qardaşxanqızı 
 16
ÖZGƏDİR 
 
Atılmış analar 
 
Yoxdur mənim heç kimim, 
Tənha yaşanır ömrüm. 
Yaralıdır min yerdən, 
Bu yumruq boyda könlüm. 
Kim soracaq halımı, 
Sarıyacaq yaramı, 
Analığımı danan, 
O, özgədir, 
Balamı?! 
Taleyə bax, ay aman, 
Dəyişdi dövran, zaman, 
Nə bacıya, qardaşa, 
Nə dosta, nə tanışa, 
Nə ataya, anaya, 
Nə də doğma balaya, 
Qalmadı bircə güman. 
Kim soracaq halımı, 
Sarıyacaq yaramı, 
Analığımı danan, 
O, özgədir, 
Balamı?! 
Taleyimə caladım, 
Ömrümü qurban verdim. 
O qəlbimə şah damar, 
Arzularımın səni... 
 17
O varım, yoxum dedim. 
Onun üçün var oldum, 
Ona görə yaşadım, 
O, dayağımdır deyib, 
Cavanikən yaşlandım. 
Onun üçün əzabla, 
Bir qarnı ac dolandım, 
Min kərə çor eşitdim, 
Milyon kəs zəhər yedim! 
Kim soracaq halımı, 
Sarıyacaq yaramı, 
Analığımı danan, 
O, özgədir, 
Balamı?! 
Nə biləydim axı mən, 
Hədər ömür sürürəm?! 
Nə biləydim qanımdan, 
Canımdan qopan kəsə, 
Daha gərək deyiləm?! 
Nə biləydim axı mən, 
Gəncliyimdən bu yana, 
Ömrü bada verirəm?! 
Kim soracaq halımı, 
Sarıyacaq yaramı, 
Analığımı danan, 
O, özgədir, 
Balamı?! 
Ramilə Qardaşxanqızı 
 18
 
 
GÜCÜM ÇATMADI 
 
Bir ömür xərclədim yollarında mən, 
Kədərim bol oldu, sevincimsə kəm. 
Hər an göz yaşımda boğulan mənəm. 
Yol çəkən gözlərim yuxu yatmadı, 
Səni qaytarmağa gücüm çatmadı. 
 
Sürünüb arxanca kölgənə döndüm, 
Uzaqdan ağladım, uzaqdan güldüm. 
Əlimlə qəlbimi məzara gömdüm, 
Nə etdim xəyalın məni atmadı, 
Səni qaytarmağa gücüm çatmadı. 
 
Bilmirəm, günahkar sənsən, yoxsa mən, 
Bəlkə suallara cavab verəsən?... 
Ömürlük sevirəm səni, sevirəm! 
Gözlərim özgəyə səni satmadı, 
Səni qaytarmağa gücüm çatmadı. 
 
Sorğusuz, sualsız çəkib getmisən, 
Ömrümü kökündən talan etmisən. 
Daha uzaqlaşıb gözdən, itmisən. 
Taleyim amansız, ipə yatmadı, 
Səni qaytarmağa gücüm çatmadı… 
Arzularımın səni... 
 19
 
 
 
 
GÖZLƏRİNDƏN 
 
Həzin mehlə əsib keçdin, 
Üç görüşlə üzərimdən. 
Heç olmasa atma məni, 
Şirin, şəkər sözlərindən, 
Xəyal dolu gözlərindən. 
 
Yük verdin ki, sənsiz çəkəm, 
Qoca olam cavan ikən, 
Heç olmasa belə erkən, 
Atma məni hisslərindən, 
Xəyal dolu gözlərindən. 
 
Bil ki, daha sevgim böyük, 
Tək çəkilməz bu ağır yük, 
Mənimçün eşq qalası tik, 
Silmə məni izlərindən, 
Xəyal dolu gözlərindən. 
 
 
 
 
Ramilə Qardaşxanqızı 
 20
 
 
 
 
 
 
 
Xəyal ömür, xəyal baxış, 
Xəyallarla od tut, alış, 
Xəyallardan hər an danış, 
Silmə məni izlərindən, 
Xəyal dolu gözlərindən. 
 
Bir yaşayaq xoş, firavan, 
Ömür keçsin rəvan-rəvan. 
Bizimçün fırlansın dövran, 
Silmə məni izlərindən, 
Xəyal dolu gözlərindən. 
Arzularımın səni... 
 21
 
 
 
NƏ DEYƏ... 
 
Nə dostum olmadın, nə də sevgilim, 
Nə sirdaş deyilik dərdini bilim, 
De nəyə ağlayım, mən nəyə gülüm, 
Səninlə fikrimi nə deyə bölüm?... 
 
Bu soyuq qış günü əsən rüzgarda, 
Sığınım kimsəyə, üşüyüm harda? 
Çətinə düşəndə, qalanda darda, 
Səninlə sirrimi nə deyə bölüm?... 
 
Hər şeyin əlacı, adı var axı, 
Qohumu, qonşusu, yadı var axı, 
Bu fani dünyada, sınaq ömürdə, 
Acının, şirinin dadı var axı?... 
 
Mən səni nə deyə bağrıma basım? 
Nə deyə acını bilməyim, susum? 
Bəlkə ürəyinə sədd çəkib hər gün, 
Əyridən qoruyum, oğrunu pusum?! 
 
Ramilə Qardaşxanqızı 
 22
 
SƏN SEVƏNDƏ 
 
Sən sevə bilməzsən saf məhəbbətlə, 
Sənə ömrün boyu əyləncə gərək. 
Sən sevə bilməzsən səni sevəni, 
Sənə hər bahardan bir qönçə gərək. 
 
Hardan alacaqsan bu boyda gücü, 
Həyatla vuruşa çıxasan axı? 
O həyatdır gülüm, o mən deyiləm, 
Onunla döyüşdə uduzub çoxu. 
 
Bir gün alacaqdır öcünü həyat, 
Gözün görə-görə kül olacaqsan. 
Yanında istəklin olmayacaqdır, 
Güzgüdə üzündən utanacaqsan. 
 
Səsimi duyanda od tutacaqsan, 
İstəyin qəlbində sınıb qalacaq. 
Bu gün qucaq dolu çiçək dərsən də, 
Sabah ləçəklər də səni danacaq. 
 
Belə ki, ağıl var, ürək var, vallah, 
Sözlərim qəribə görünər sənə. 
Ancaq vaxt gələr ki, mənim əzizim, 
Bu şeirin mənası bilinər sənə. 
 
Arzularımın səni... 
 23
 
MƏN İSTƏYİRƏM 
 
Aldatmır könlümü bu kəhkəşanlar, 
Aldatmır könlümü şirin yalanlar. 
Fəqət aldanmağı mən istəyirəm, 
Dünyamı dar deyil, gen istəyirəm... 
Deyirəm, aldanım yalanlarına, 
Deyirəm, dost olum nadanlarına, 
Deyirəm, ömrümü bağlayım mən də, 
Yağlı ümidinə, gümanlarına... 
Budur bu dünyanın qanunu axı, 
Doğru yalan olur, əyri düz deyir. 
Yetimin ac qarnı guruldayanda, 
Payını ac gözlü haramlar yeyir... 
Mən də bu dünyanın gərdişindəyəm, 
Saxta simaların sərt işindəyəm, 
Yeyəcək, udacaq məni də bir gün, 
Bu fələk çeynəyir, nər dişindəyəm... 
 
Aldatmır könlümü bu kahkaşanlar, 
Aldatmır könlümü şirin yalanlar. 
Fəqət aldanmağı mən istəyirəm, 
Qəlbimi didsə də kədər, qüssə, qəm 
Özüm özlüyümdə fəryad qoparıb, 
Saxtasan, yalansan dünya, deyirəm... 
Ramilə Qardaşxanqızı 
 24
Mən də yalanına aldanmaq üçün, 
Səndən özün boyda sən istəyirəm... 
Məni də dövrana uydur, uyuyum, 
Mən də öz “donumu” vaxtda boyayım. 
Sənin ki, əzəldən gərdişin budur, 
Yıxıb sürüyəsən, vərdişin budur, 
Dağıtmaq, talamaq, viran eyləmək, 
Səfilə sevdanı haram eyləmək, 
Kasıba dünyanı daram eyləmək, 
Xəstəyə ətindən dərman sayağı, 
İçini çeynətmək, talan eyləmək. 
Hər işin, hər işin, hər işin budur! 
Sənin də dövranın, gərdişin budur! 
 
Aldatmır könlümü bu kəhkəşanlar, 
Aldatmır könlümü şirin yalanlar, 
Fəqət aldanmağı mən istəyirəm! 
Səndən namərdliyi tən istəyirəm! 
Usandım üzünün soyuqluğundan, 
Usandım gözümün bu toxluğundan, 
Usandım dərdimin mən çoxluğundan, 
Ələ salınmaqdan, darda qalmaqdan, 
Usandım cibimin kasadlığından! 
İstədim kasıblıq daşını atım, 
İstədim bir gecə rahatca yatım. 
Səndə nankorlara çarə bulunur, 
Səndə namərdlərə sevgi sunulur, 
Arzularımın səni... 
 25
Səndə sadiq olan səxavət görmür, 
Səndə sədaqət də xəlvət umulur... 
Budur əzəl gündən, budur vərdişin, 
Budur gedişatın, budur gərdişin... 
Məni də qoynuna al, yalan dünya, 
Mənim də düz getsin hər saxta işim. 
Mən də bu həyatın kamına çatım, 
Zəhrimar da olsa bəhrəsin dadım... 
 
Aldatmır könlümü bu kəhkəşanlar, 
Aldatmır könlümü şirin yalanlar. 
Fəqət aldanmağı mən istəyirəm, 
Ac toyuq misalı yatıb yuxuda. 
Yalandan-gerçəkdən dən istəyirəm... 
Sənin ki, diləyin budur, ay dünya 
Arxanda gərəyin budur, ay dünya, 
Sənə yaraq deyil mərdin qılıncı, 
Sənə yaraşmayır düzgün oyunçu, 
Cığalsan, cığalla dostsan, ay dünya. 
Harınlar əlində tostsan ay dünya, 
Heç sinənə döymə, heç də öyünmə, 
Düşmən hasarında postsan ay dünya!!! 
 
Aldatmır könlümü bu kəhkəşanlar, 
Aldatmır könlümü şirin yalanlar, 
Fəqət aldanmağı mən istəyirəm, 
Bu dünya qocaldır cavanı elə, 
Ramilə Qardaşxanqızı 
 26
Zülm edib, saçında dən istəyirəm... 
Daha nəyim qaldı, nə alacaq ki?! 
Verəcəyi varsa kəm istəyirəm! 
Deyirəm dünyamda adını anlar, 
Deyirəm üzümə hər baxan zaman, 
Öz izini görər, dadını anlar... 
Bəlkə vicdanına oyanış gələr? 
Bəlkə ürəyini bir kərə danlar? 
Bəlkə kor gözüylə özünü görər? 
Bəlkə ürəyimi eşdiyi kimi, 
Tökülmüş əliylə gözünü dələr?... 
Haqqını daşıyar, hesabın anlar, 
Bəlkə yalanların gizləyib gendə, 
Bəlkə gerçəkdən də alışıb yanar?... 
 
Aldatmır könlümü bu kəh-kəşanlar, 
Aldatmır könlümü şirin yalanlar, 
Fəqət aldanmağı mən istəyirəm, 
Əlacım kəsilib, gücüm də, yoxdur, 
Mədəm də doludur, gözüm də toxdur. 
Ümiddən də doydum, ümidsizlikdən də, 
Saxta vədlərinə sözüm də yoxdur... 
Elə bil imarət görsənir mənə, 
Uçulub başıma tökülən künə. 
Günahlar başımın üstündə durub, 
Elə bil damım da dammayacaqdı, 
Elə bil qəlbimin içində daha 
Arzularımın səni... 
 27
Alov alışmayıb yanmayacaqdı... 
Bir əzəl adəti, vərdişi budur, 
Bu dünya dönəndən gərdişi budur... 
Əyrini andırır, düzü dan deyir, 
Alovumda alış, odda yan deyir, 
Dirəşir gözünün içinə qədər, 
Yansan da odumda, odu dan deyir! 
Sonra da o saxta siması gülür, 
Canı çəkmir, amma sənə can deyir... 
Daha söz tapmıram, gücüm də yetmir, 
Ümiddən yeyirəm, ümid də bitmir. 
Nəyi öyrədib ki, ümiddən özgə? 
Ümidsiz, ümidlə dərdim də bitmir... 
 
Aldatmır könlümü bu kəhkəşanlar, 
Aldatmır könlümü şirin yalanlar, 
Fəqət aldanmağı mən istəyirəm. 
Bu gəliş, bu gediş, bu zindan həyat, 
Bu zalım sifətdən dəm istəyirəm... 
Budur bu həyatda dik durmaq üçün 
Tək cığır, tək imkan, təkcə bir güman. 
Onu da həyatdan mən istəyirəm, 
Dünyaya od vurub alovlandırmaq, 
Odunda qızınmaq mən istəyirəm! 
Mən istəyirəm!!! 
Ramilə Qardaşxanqızı 
 28
 
 
 
BƏYAZ QAR 
 
Həyat əlləriylə bəzəyir sanki, 
Əsmər tellərinə bəyaz naxışı. 
Ömür yollarıdır, hər addım kədər, 
Saçlar öz xoşuyla ağarsa yaxşı... 
 
Həqiqət böyükdür, gizləmək çətin, 
Fəqət, həddə ola həqiqət qədər. 
Yatıb, yuxulayıb ayılanda sən, 
Demə ki, saçlarım ağardı hədər... 
 
Kədər üst-üstünə yığılsa belə, 
Sevməsə, toxunsan solar hər gülə. 
Sən bircə ləçəyin qəlbinə dəysən, 
Bəyaz qar yağacaq hər bahar telə... 
 
Saf qəlblə illəri müdrikləşdir sən, 
Həyat dürüst olsun hər əməlinə. 
Günahlar izləməz səni, istəsən, 
Göz baxıb sevinər saçlarda dənə... 
 
Arzularımın səni... 
 29
 
 
 
NƏ MƏNASI VAR 
 
İşə bax, deyirlər adını anma, 
Eşitsən səsini alışma, yanma, 
Bir ömür də keçsə geriyə dönüb, 
Səninəm sevgilim deyəcək sanma... 
 
Qoy desin adətkar, deyingən dillər, 
Yüz nağıl uydursun dalınca ellər, 
Mənim ürəyimə bu məhəbbətin 
Bircə baş hərfini həkk edib əllər... 
 
Sevgini harasa apardı rüzgar, 
Sən ürək verdiyin çıxıbdır əğyar. 
Sənsiz bu həyatı seçmişəm özüm 
Bu yoldan dönməyin nə mənası var?! 
Ramilə Qardaşxanqızı 
 30
 
 
SEVDİM 
 
Nə yaxşı ki, qarşılaşdıq, 
Nə yaxşı ki, varsan dedim. 
Nə yaxşı ki, bu həyatda, 
Səni görüb, səni sevdim. 
 
Axı kimə ümid olub, 
Kimdən imdad diləyərdim? 
Kimə arxa, dayaq deyib, 
Öz dərdimi söyləyərdim? 
 
Bu baxışı, bu gülüşü, 
Canım qədər sevdim axı. 
Mən sevdiyim bu varlıqda 
Yox qüsurun azı, çoxu. 
 
İlk baxışdan sevdim səni 
Təsadüfən, istəmədən. 
İlk görüşdən sardım səni, 
Bu duyğunu gizləmədən… 
 
Nə qəribə görüş idi, 
Nə qəribə bir təsadüf… 
Nə duyğulu həsrət idi, 
Nə də yanıqlı bir təəssüf… 
Arzularımın səni... 
 31
 
 
 
O görüşdən çox şad oldum, 
Taleyimə axdı günəş. 
Ürəyimə adın doldu, 
Varlığıma odlu atəş. 
 
O hər anı addım-addım, 
Qarış-qarış izləyirəm. 
Həftə sonu hər görüşü, 
Son nəfəstək gözləyirəm. 
 
Fəqət təəssüf bir bu imiş, 
Heyif gecikdim sevgimə… 
Nə olardı daha öncə, 
Qonaq olsaydın ömrümə?! 
 
Ömür verib bu sevdaya, 
Hər anımı yaşayardım. 
Dizlərinin dibindəcə 
Qocalardım, qarıyardım. 
 
Nə yaxşı ki, qarşılaşdıq, 
Nə yaxşı ki, varsan dedim. 
Nə yaxşı ki, bu həyatda 
Səni görüb, səni sevdim. 
Ramilə Qardaşxanqızı 
 32
 
 
 
 
SALAM, SAĞ OL 
 
İstəməzdim belə olsun, 
Tale bizə tələ qursun, 
Neynək, yenə sağlıq olsun, 
Görüşərik, ildə bir yol, 
Üçcə kəlmə, salam, sağ ol. 
 
Taleyimiz əzəl buymuş, 
Nə yaşadıq gözəl oymuş, 
Ömür yolu xəzəl olmuş. 
Görüşərik ildə bir yol, 
Üçcə kəlmə, salam, sağ ol. 
 
Dözmüsənsə bir az da döz, 
Artıq, əksik demə bir söz, 
Məni görsən süzdürmə göz, 
Görüşərik, ildə bir yol, 
Üçcə kəlmə, salam, sağ ol. 
 
 
 
Arzularımın səni... 
 33
 
 
 
 
 
 
Böyük dağda duman olar, 
Keçmişdə qalmasın anlar, 
Ürəyimiz bizi danlar, 
Görüşərik ildə bir yol, 
Üçcə kəlmə, salam, sağ ol. 
 
Qəlbində xatirə saxla, 
Düşün, beynini varaqla, 
Ayrılmağımıza baxma, 
Görüşərik ildə bir yol, 
Üçcə kəlmə, salam, sağ ol. 
 
 
 
 
 
Ramilə Qardaşxanqızı 
 34
 
 
 
BELƏ YANMAZDIM 
 
Əl açıb məhəbbət diləndim səndən, 
Hansı ki, bir tikə çörək ummazdım. 
Nə ruzi-bərəkət, nə var, nə dövlət, 
Nə də ki, bir başqa dilək ummazdım. 
 
Səni ki, sevərək bu qədər yandım, 
Mən ki, başqa odda belə yanmazdım... 
 
Həsrətin odunu tökdün üstümə, 
Cəhənnəm əzabı çəkdim, sənə nə?! 
Ayrılıq sarayı qurub, hasarın 
Mənim gözlərimə tikdin, sənə nə?! 
 
Səni ki, sevərək bu qədər yandım, 
Mən ki, başqa odda belə yanmazdım... 
Arzularımın səni... 
 35
 
 
 
SƏNİ DÜŞÜNMƏDƏN 
 
Buludlar ağlasa halıma mənim, 
Silməsə gözümün yaşını əlim, 
Səninçün darıxsa daranan telim, 
Yenə hicranına dayanacağam, 
Səni düşünmədən oyanacağam. 
 
Məhəbbət əbədi olmadı deyib, 
Günbəgün həsrətdən qəddimi əyib, 
Mənə səssiz baxan rəsmini sevib, 
Yenə hicranına dayanacağam, 
Səni düşünmədən oyanacağam. 
 
Bu acı istirab, bu sənsiz həyat, 
İnsan nəfəsiylə dolan kainat, 
Gülməsə üzümə, olmasam rahat, 
Yenə hicranına dayanacağam, 
Səni düşünmədən oyanacağam. 
 
 
 
 
Ramilə Qardaşxanqızı 
 36
 
 
 
 
 
Qaranlıq çöksə də üstümə sənsiz, 
Bilsəm ki, saralıb solursan mənsiz, 
Susub olacağam imansız, dinsiz, 
Yenə hicranına dayanacağam, 
Səni düşünmədən oyanacağam. 
 
Sabahlar üzümə süzməsin nurun, 
Ocaq da soyusun, çox görsün qorun, 
Bilsəm də bu həyat əzəldən oyun; 
Yenə hicranına dayanacağam, 
Səni düşünmədən oyanacağam. 
Arzularımın səni... 
 37
 
 
 
GEDƏCƏM 
 
Ölümlü itimli dünyadır dünya, 
Bir gün həyatından çəkib gedəcəm. 
Qəlbimdə gizlənən xatirələri 
Sənin yaddaşına əkib gedəcəm. 
 
Ömür səhifəndən düşəcəm o an, 
Onda dayanacaq mənimçün zaman. 
Daha bir görüşə qoymayıb güman, 
Qəlbində bir qala tikib gedəcəm. 
 
Əlində tutduğun kitablar kimi, 
Oxunub oxunub sona yetəcəm. 
Əsərin sonunda doyub həyatdan, 
Bir imza yadigar qoyub gedəcəm. 
 
Qoxlayıb ətrimi duymayacaqsan, 
Adımı qəlbindən silib gedəcəm. 
Sənli bu dünyada sənsiz gömülüb, 
Eşqin yoxluğunu bilib gedəcəm. 
 
Ramilə Qardaşxanqızı 
 38
 
 
SÖZ 
 
Adını qəlbimə yazdım, 
Gözlərimdən oxusunlar, 
Min il keçsə qoy bu adı, 
İlmələrə toxusunlar... 
 
Zaman keçsin, illər ötsün, 
Bircə bu an ötüşməsin, 
Sinəmdəki bu məhəbbət 
Ayrılıqla öpüşməsin... 
 
Tarix yazsın, pozulmasın, 
Min il keçsə yozulmasın 
Mənim sənə qoşduqlarım, 
Başqa adla yazılmasın!... 
 
Hələ bu nə? ...sinəm dəftər, 
Yazmadıqca gedir hədər. 
Fəqət bil, söz kəstiyini, 
Qılınc kəsməz, daha betər... 
 
Arzularımın səni... 
 39
 
 
 
 
 
BİR BİLSƏN... 
 
Niyə yuxularım səni axtarır, 
Niyə hər gecəmdə gəzirəm səni? 
Niyə araşdırıb hər keçən gündə, 
Niyə milyonlardan sezirəm səni? 
 
Qəlbim zaman-zaman buz bağlayır bil, 
Sənsiz hər gecəm də qan ağlayır, bil, 
Barı yuxulayım röyamda ovut 
Axan göz yaşımı əllərinlə sil. 
 
Yenə axşam düşür xatirələrim, 
O eşq gecəmizi axtarır, gəzir. 
Mənim bu sən dolu kövrək ürəyim, 
Bilsən sənsizlikdən nələrə dözür. 
 
  
Ramilə Qardaşxanqızı 
 40
 
 
 
BALA 
 
Bala baldan nə şirinmiş, 
Anasının nəzərində. 
Hər addımı tıpış-tıpış, 
Naxış imiş gözlərində. 
 
Allah, qoru pis nəzərdən, 
Xəstələnir balam hərdən. 
Bir gülüşü yetir mənə, 
Hifz oluram dərdi-sərdən. 
 
Dünya nədir mənim üçün, 
Bircə qucaq dünyam odur. 
Hər nağıldan dünya quran, 
Oyaq gözlü röyam odur. 
 
Qismət olsun hər kəsənə, 
Pənah gəlib diləyənə. 
Allah, mənə nəsib eylə, 
İstəyimcə olum nənə. 
 
Arzularımın səni... 
 41
 
 
 
MƏN SEVƏNDƏ 
 
Mən sevəndə tanrım olur o sevdiyim. 
Ömrüm olur məhəbbətim, sevən kəsim. 
Mən sevəndə zaman susur sevgim üçün, 
Gurultuyla göylər ağlar, bu da bəsim... 
 
Mən sevəndə zirvə danır yüksəkliyin, 
Ən ucada sevgim durur mənlə bahəm. 
Bircə damla göz yaşımla, kədərimlə, 
Yas saxlayır cümlə aləm, tutur matəm... 
 
Mən sevəndə tarix yazır bu qələmim, 
Leylalara qəbir qazır dərdim-qəmim, 
Mən sevəndə yox oluram bu cahandan, 
Xəyallardan əl eyləyir ruhum mənim... 
 
Mən sevəndə dilim susur, lal oluram. 
Mən sevəndə eşitmirəm, kar oluram. 
Mən sevəndə ürəyimlə kor oluram, 
Aləm gülür mən şikəstə, ruhlar xəstə... 
 
 
 
Ramilə Qardaşxanqızı 
 42
 
 
 
 
Mən sevəndə o oluram gözlərimdə, 
Mənim olmur onun olur izlərim də, 
Tamamlanır varlığımı alır məndən, 
Onun üçün sətirlənir sözlərim də... 
 
Əcəb mənəm, Ramilədən yoxdur əsər, 
Onda qalıb cilalanan, baxan gözlər. 
Mən sevirəm, sevəsiyəm ömür boyu, 
Mən sevəndə... bax bu idi ölməz əsər... 
Arzularımın səni... 
 43
 
 
 
İNDİ NƏ 
 
Sən bulanıq sutək lillənib durdun, 
Mənim taleyimin gözündən vurdun, 
Ömrümə, günümə yüz tələ qurdun, 
Daha qalmayıbdır izlərin məndə, 
İndi nə axtarır gözlərin məndə?! 
 
Dilim də unudub adını sanki, 
Silib süpürdüyün o illər kimi, 
Daha o ürəyə sahib deyiləm, 
Sevgim də əksilib ümidlər kimi. 
Daha qalmayıbdır izlərin məndə, 
İndi nə axtarır gözlərin məndə?! 
 
Dilim bundan artıq nə desin axı? 
Arxanca ağlayıb, sızlayıb çoxu, 
Gözümdən didərgin düşübdür yuxu. 
Daha qalmayıbdır izlərin məndə, 
İndi nə axtarır gözlərin məndə?! 
 
Ramilə Qardaşxanqızı 
 44
 
 
SAVAŞ 
 
Nə savaşlardan keçdim, neçə əsgər itirdim, 
Hər itkiylə ömrümə yeni bir qəm gətirdim… 
 
Ay işığım, alovum, mənim ömür çələngim, 
Vuruşlardan gələrdi mənim səsim, ahəngim… 
 
Öz gücümə güvənib döyüşürdüm həyatla, 
Mən piyada qalanda o hey qovurdu atla… 
 
Sapı özümün imiş məni vuran baltanın, 
Nə etsəm də yolundan dönəmmədim xatanın… 
 
Yenə dirəşdim inan, ələndikcə ələndim, 
Hər savaşda üz tutub fələkdən güc diləndim… 
 
Fəqət fayda etmədi, suda sındı səhəngim, 
Sonda dovşan da çıxdı güvəndiyim pələngim… 
 
Şahidim olub dağlar, süründüyüm dərələr, 
Yaramı xəlvət sardım, dedim birdən görərlər… 
 
Qıymadım ki, sevdama zərər vura hədələr, 
Son bulmadı yarımdan qoşa gələn zərbələr!... 
 
 
Arzularımın səni... 
 45
 
Bumu sevgi savaşı, bumu ömür sirdaşım? 
Can deyəndə çor oldu mənim ömür yoldaşım… 
 
Əcəb həyat eşqi bu calaq-calaq sınanlar, 
Bu alovla tutuşub, kül toplayır yananlar… 
 
Bu döyüşdə nə igid, nə də ərənlər olar, 
Hər savaşı beş qəpik, satılıbdı qalxanlar… 
 
Mən də fağır, piyada, dizləriylə sürünən, 
O dediyin sərkərdə, qələbəylə öyünən… 
 
Bəs nə oldu, döyüşdən niyə qalib çıxmadım, 
Yoxsa düşmənlərimin gözünə dik baxmadım?! 
 
Yox, baxmışam inan ki, həm də kəskin baxışla, 
Deməmişəm ey namərd, bu döyüşü bağışla!... 
 
Məğrur dirənişimlə hər əzaba dözmüşəm, 
Fəqət həyat nankordur, min əməlin çözmüşəm… 
 
Ucuzunu baha al, bahasını sırıtla, 
Güllən dolu olacaq min döyüşlük barıtla… 
 
İndi anladınmı sən, döyüş, savaş hədərdi, 
Bu həyatda hər igid, inan gəldi gedərdi…  
 
Ən uzağı tarixə yazacaqlar adını, 
Bir il keçər üstündən, duymazlar imdadını… 
Ramilə Qardaşxanqızı 
 46
 
 
 
 
 
İndi söylə, dəyərmi sonu zillət sevdaya, 
Hər döyüşdə dağ çəkən, yara vuran bəlaya?... 
 
Bir səs gəlir uzaqdan, tənha, yalqız qəlbimdən, 
Döyünməyə başlayıb, ümid alıb dilimdən… 
 
Qaranlığın içində, bir işıq var közərən, 
O yenidən parlayıb, şölə saçar görəsən?... 
 
Son ümiddir, gələcək qələbəyə səsləyir, 
Yenə boynunu büküb öz növbəsin gözləyir… 
 
Bu da bir qanunudur acımasız həyatın, 
Deyir min-bir hökmü var hər saatın, hər anın… 
 
Kim bilir, bilmək olmaz, rəhmlidir Yaradan, 
Son savaşım var hələ, ümid çıxmır aradan… 
Arzularımın səni... 
 47
 
 
GÜNDƏN-GÜNƏ 
 
Xəyalın gözümün önündə hər an, 
Səni düşünürəm gizlicə, inan, 
Bilmirəm, hayana aparır dövran, 
Sənə bağlanıram mən gündən-günə... 
 
Bas məni bağrına, ovunmam gərək, 
Sevginə möhtacdır sinəmdə ürək, 
Varım da, yoxum da sənsən deyərək, 
Sənə bağlanıram mən gündən-günə... 
 
Bu qəlb sığınarmı hər isidənə, 
Sevgisin verərmi ötüb keçənə, 
Sevgilim, demişəm, deyəcəm yenə, 
Sənə bağlanıram mən gündən-günə... 
 
Adını qəlbimə yazacam daha, 
Yuxumsan, xeyirə yozacam daha, 
Özümü eşqimdən asacam daha, 
Sənə bağlanıram mən gündən-günə... 
 
Ramilə Qardaşxanqızı 
 48
 
ÖLÜM... 
 
Bir ana diz döyüb saçını yoldu, 
Bir ata ürəyi əzabdan dondu. 
Bir qardaş qəddini əydi qanıyçün, 
Bir bacı alışdı, yandı canıyçün… 
 
Gözləri qan-çanaq yaş ilə doldu, 
Bir elin, obanın, bir nəslin, kökün. 
Hamı bir-birinin üzünə baxdı, 
Kim çəksin yükünü bu acı hökmün?! 
 
Nə qərib həyatdır, nə qərib adət, 
Gələn gedəcəkdir, belədir əlbət. 
Kim bilir, bəlkə də ruhsuz cismlə, 
Gömürük məzara haqq və ədalət... 
 
Gözlərdən yaş axır, ağlayır ürək, 
Bu günü, bu anı yaşadan fələk, 
Görəsən bir ömrün bitən sonunda, 
Bizdən sonrasına nələr edəcək?... 
 
Kiminə xoşbəxtlik qalaq-qalaqdır, 
Kiminə təbəssüm ani qonaqdır. 
Kimisi sevincdən uçur göylərə, 
Kiminin yüz ili gedir hədərə... 
 
Arzularımın səni... 
 49
 
 
 
 
Kiminə gec gəlir ölüm xəbəri, 
Kimisə heç bilmir hardan yetişdi. 
Bu nədi, işləri qalaq-qalaqdı, 
Ömür sona çatır, vaxtı bitmişdi... 
 
Zamanla sınaqçün verilən həyat, 
Haqqla, ədavətlə dolu kainat. 
Bir nəfəs sonucu bitib, tükənir, 
Soyuq məzarına get, bürün və yat... 
 
Bir ömür də belə sona yetişdi, 
Elə gedəcəyin bilib gəlmişdi. 
Yaşanan anların, ötən illərin, 
Bilərək hamsını yola vermişdi... 
 
Zamanla, məkanla deyildir ölüm, 
Haqdır, haqdan gəlir, gəlməsi gərək. 
Bu həyat gərdişi, ölüm anıyla, 
Bütün günahların dinməsi gərək... 
  
Ramilə Qardaşxanqızı 
 50
 
 
GETMƏ 
 
Sənə məhəbbətim safdır təmizdir, 
Sənə məhəbbətim candan əzizdir, 
Sənə məhəbbətim sanki dənizdir, 
Çırpılır qəlbimə dalğalar yaman, 
Getmə gözlərimdən dayanar zaman. 
 
Getsən həyat eşqim marağım olmaz, 
Qaranlıq ömrümdə çırağım yanmaz, 
Adımı yad nədir yaxın da anmaz, 
İtər izim-tozum sorağım aman! 
Getmə gözlərimdən dayanar zaman. 
 
Ayrılıq əzabı öldürər məni, 
Hər kəs kinayəylə dindirər məni, 
Əsən güclü külək söndürər məni, 
Qar yağar ömrümə ələnər inan, 
Getmə gözlərimdən dayanar zaman. 
 
Sənsiz yaşamağım nəyə yarar ki?! 
Sənsizkən varlığım müqəvva sanki, 
Dedin eşq odunda alış ki yan ki 
Deməyim sevgimi apardı güman! 
Getmə gözlərimdən dayanar zaman. 
Arzularımın səni... 
 51
 
 
 
BİR BİLSƏM... 
 
Mən onu necə də çox sevirmişəm, 
Adı dodağımın arasındadır. 
Nə qədər ağlasam yenə silmişəm, 
Özü gözlərimin qarasındadır... 
 
Mən onu necə də çox sevirmişəm, 
Ürəyim ovcunun ortasındadır. 
Günahmış, ən böyük savab bilmişəm, 
Əlim o dünyada yaxasındadır... 
 
Mən onu necə də çox sevirmişəm, 
Qələmim varağın yarısındadır. 
Qürurum, qamətim, özüm demişəm, 
Baş hərfi alnımın yazısındadır... 
 
Mən onu necə də çox sevirmişəm, 
Acısı şirinlər sırasındadır, 
Gerçəyin ellərə nəzir vermişəm, 
Yalanı könlümün yarasındadır... 
 
 
Ramilə Qardaşxanqızı 
 52
 
 
 
 
 
 
 
 
Mən onu necə də çox sevirmişəm, 
Udmuşam içimə, nəfəs bilmişəm. 
Mən onu özümdən çox sevirmişəm, 
Güzgüyə baxdıqca onu görmüşəm...  
 
Mən onu necə də çox sevirmişəm, 
Vədləri sandığın sarısındadır. 
Ömürlük getsə də, fəqət, sevmişəm, 
Bir bilsəm dünyanın harasındadır?!... 
Arzularımın səni... 
 53
 
DÖN DESƏM 
 
Dön desəm ömrümün payız çağına, 
Qayıdıb yanıma gələrsənmi sən? 
O əzəl günlərdə olduğu kimi 
Dərdini, sirrini bölərsənmi sən? 
 
Biz ki, hər bir yerdə bərabər idik, 
Bizi ayırmaqçün ölüm yarardı, 
İndi anlamıram sən "ölmüsənmi" 
Ya məni "öldürmək" qərarın vardı? 
 
Nə olar, sevgilim, gəl qıyma bizə, 
Ayrılıq gətirmə eşq evimizə, 
Bu yollar, ayrılıq, bu soyuq baxış, 
Qoy bir sınaq olsun qəlblərimizə. 
 
Sanma sənsizliyə daha dözüm var, 
Sanma bu həsrətin sonu vüsaldı, 
Sənsiz bu hicranı sevəcəm axır, 
Sanacam ən sadiq, ən əziz yardı. 
 
Dön desəm ömrümün payız çağına, 
Qayıdıb yanıma gələrsən yenə? 
O əzəl günlərdə olduğu kimi, 
Dərdini, sirrini bölərsən yenə?... 
Ramilə Qardaşxanqızı 
 54
BU GEDİŞLƏ... 
 
Üsyan edir duyğularım, 
Damla-damla, misra-misra. 
Ürəyimi atıb oda, 
Baş götürüb gedim hara?! 
Yoxdur dözüm, səbr, qərar, 
Bu gedişlə canım yanar! 
 
Məni Tanrım yaradanda, 
Var olduğum günə lənət! 
Məzarımı bəxtim qazdı, 
Belə bəxtə yenə lənət! 
Yoxdur dözüm, səbir, qərar, 
Bu gedişlə canım yanar! 
 
O, sevdadan xəbərsizə, 
Könül verib sevdim niyə?! 
Baş götürüb gedirəm bax, 
Dəli kimi sevdim deyə. 
Yoxdur dözüm, səbir, qərar, 
Bu gedişlə canım yanar! 
 
Qoy desinlər itir izi, 
Məhəbbətdə kordur gözü. 
Qoy desinlər bədbəxt şair, 
Sevgisinə satdı bizi. 
Yoxdur dözüm, səbir, qərar, 
Bu gedişlə canım yanar! 
Arzularımın səni... 
 55
 
 
 
 
 
CƏZASI MƏN OLUM 
 
Düz otuz baharı vermişəm yelə, 
Səfilə, səydəşə yar olmamışam. 
Son gediş ömrümdən illər qoparıb, 
Mən səni sevməkdən yorulmamışam... 
 
Xatirən yenidən üzümə güldü, 
Xəyalın könlümü ikiyə böldü, 
Sağ iykən kəfənə bürüyüb cismi, 
O an əlləriylə məzara gömdü... 
 
İndi nə mənası atıb gedənin, 
Yada istehzayla gülüb küçənin?! 
Mənim ki, ruhumdur bədəndən ayrı, 
Cəzası mən olum məndən edənin... 
 
Ramilə Qardaşxanqızı 
 56
XƏYAL SEVGİ 
 
Ömrümü yaşadım xəyallarımda, 
Bir sevda kölgəsi yıxdı evimi. 
Sevirəm deməyə dilim gəlmədi, 
Ayrılıq zamansız bükdü belimi... 
 
İndi tənha qalıb sevən ürəyim, 
Nə dost var yanımda, nə də gərəyim. 
Taleyin qərarı ayrı salmaqmış, 
Nə deyim olana, daha neyləyim?... 
 
Vüsala yetmədi saf məhəbbətim, 
Sinəmi dağladı sənin həsrətin. 
Bu ildən, bu aydan, bu gündən sora, 
Yolunda ölməkdir mənim niyyətim... 
 
Üzü soyuq olur qara torpağın, 
Nə sevənə yanır, nə dərdə acır, 
Elə unutdurur, unutdurur ki, 
Sevən sevgisini unudub, qaçır... 
 
Bir xəyal sevgidir yaşadıqlarım, 
Bəlkə yaranmayıb aradıqlarım, 
Yəqin pozulacaq zaman əlində, 
Bizimçün bu yazıb yaratdıqlarım 
 
Sən də unudarsan üzümü bir gün, 
Anmazsan adımı, sözümü bir gün. 
Ruhum yolun azıb gəlsə yanına, 
Edərsən qəlbindən ömürlük sürgün... 
Arzularımın səni... 
 57
 
 
 
ƏZRAYIL 
 
Əzrayıl gəlmişdi canım almağa, 
Anamı, atamı dərdə salmağa, 
Gördü zaval yüküm ağır görsənir, 
Aldı qələmimi, ilhamlanmağa... 
 
Görəsən bildimi şairin canı, 
O qaraca, cılız, əyri xətlərdi, 
Görəsən bildimi aparacağı, 
İllərdən yığılan kifli dərdlərdi? 
 
Hardan biləsidir naşı əzrayıl, 
Şeiri anlamır, sözü anlamır. 
Əzrayıl neyləsin, yerdə çoxu da 
Əsil yazarları görür, tanımır... 
 
Əzrayıl, ölümə sözüm yox igid, 
Əmr haqdan gəlib, al canımı get. 
Demə ki, Ramilə yazmadı bitdi, 
Qələmimi qaytar, həyatımdan et... 
 
 
Ramilə Qardaşxanqızı 
 58
  
 
 
 
ANA YURDUM 
 
Yarı can, yaralı bədən, 
Ömrünə yazılıb nədən. 
Qanlı qış, qaranlıq gecə, 
Alın yazınmış əzəldən... 
 
Parçalanmış torpaqların, 
Tapdalanır hey haqların. 
Tək qalmısan bu meydanda, 
Düşmən qansız, əlin yalın... 
 
Tarixlərə düşüb adın, 
Şəhid olub ər övladın. 
Ana yurdum Azərbaycan, 
Dost düşməni sən tanıdın... 
 
  
Arzularımın səni... 
 59
DANACAQ 
 
Çox həssasam, anla bunu, 
Mələk geyməz şeytan donu. 
Bu sevginin xoşbəxt sonu, 
Mən öləndə sonlanacaq, 
Qəlbin bu dərdi danacaq… 
 
Görməyəcək gözün məni, 
Göynədəcək dərdin səni. 
Ürəyin öz sevgisini, 
Mən öləndə axtaracaq, 
Qəlbin bu dərdi danacaq… 
 
Deyəcəksən yarım hanı, 
Kim ayırdı ruhdan canı? 
Qara bulud bu cahanı, 
Mən öləndə boyayacaq, 
Qəlbin bu dərdi danacaq… 
 
Hələ sağam, gözün toxdu, 
Sanırsan ki, möhlət çoxdu, 
Daha sənə sözüm yoxdu, 
Ömrün qara bağlarını 
Mən öləndə bağlayacaq, 
Qəlbin bu dərdi danacaq… 
Ramilə Qardaşxanqızı 
 60
 
 
 
BU MƏNƏM, MƏN 
 
Səngərlərə yarım deyən, 
Yarama duz sarın deyən. 
Dizi üstə torpaq yeyən, 
Zülüm görən bu mənəm, mən! 
 
Qulağında nalə səsi, 
Gözündə ölüm səhnəsi. 
Sinəsində son nəfəsi, 
Zalım görən bu mənəm, mən! 
 
Kürəyindən zərbə alan, 
Ürəyində qəlpə qalan. 
Yurdu, yuvası talanan, 
Ölüm görən bu mənəm, mən! 
 
Ürəyinin yarasında 
Gözlərinin qarasında 
Cəsədlərin arasında, 
Yarı bədən bu mənəm, mən! 
 
 
Arzularımın səni... 
 61
 
 
 
 
 
Parçalandı yarı hissəm, 
Dönüb oldum ruhumdan kəm. 
Yağmalanıb əsir düşən, 
Eli görən bu mənəm, mən! 
 
Cənnətini vətən bilən, 
Cəhənnəmə sinə gərən. 
El-obası pərən-pərən, 
Canı verən bu mənəm, mən! 
 
Qəlbindəki çarpaz dağla, 
Şəhid adın uca saxla. 
Anam sənsən Vətən, ağla, 
Sənsiz ölən bu mənəm, mən! 
 
Ramilə Qardaşxanqızı 
 62
GÜNƏŞ GÖZLƏYİR AY... 
 
Gün öz işığını kəsəndən bəri, 
Ümidi qəlbindən üzəndən bəri, 
Zülmət gecələrdən bezəndən bəri, 
Günəşi gözləyir ay, bu gecə də, 
Sən də günlərini say bu gecədə... 
 
Bədbəxt gileylidir öz taleyindən, 
Nə qədər ağlasın göz taleyindən? 
Tənha gecələrin qəm gileyindən, 
Günəşi gözləyir ay, bu gecə də, 
Sən də günlərini say bu gecədə.... 
 
Sevənlər sığınan zülmət gecədə, 
Sonluğu ayrılıq, həsrət gecədə, 
Sabaha boylanan bu pəncərədə, 
Günəşi gözləyir ay bu gecə də, 
Sən də, günlərini say bu gecədə... 
 
Tale ayrılıqçün yazıb sevgini, 
Aşiqlər görməyir biri-birini, 
Söyləmək istəyir deyə sirrini, 
Günəşi gözləyir ay, bu gecə də, 
Sən də günlərini say bu gecədə... 
 
Gözlə, qovuşarsa gecə gündüzə, 
Vüsal tən yazılar qismətimizə, 
Ramilə, durmusan ayla üz-üzə, 
Günəşi gözləyir ay, bu gecə də, 
Sən də günlərini say bu gecədə... 
Arzularımın səni... 
 63
 
 
 
 
MƏN NİYƏ... 
 
Mən niyə bu qədər kövrəyəm görən? 
Gözümdən yaş süzür hər dəm gileyə. 
Uzaqdan boylanıb susa bilmirəm, 
Nakam məhəbbətə, acı taleyə... 
 
Yüz sifət bir məna daşımaz, bəlli 
Mən bunu həzm edib yaşayammıram. 
Milyonda bircəsi anlayır məni, 
Mənsə duz yükümü daşıyammıram... 
 
Ağırdı, boyumdan böyükdü dərdlər, 
Hərəsi bir başqa, yaranıb fərdlər. 
Zamanla düzənə uyuyam gərək, 
Fəqət aşılmazdı qoyulan sədlər... 
 
Ramilə Qardaşxanqızı 
 64
 
 
ANAMI ALMASIN ALLAH 
  
 Anama 
 
Bir ana laylası istədi könlüm, 
Qalmışam körpə tək anaya möhtac. 
İyirmi yox, yüz iyirmi olsa da yaşım, 
Təkcə anam olar dərdimə əlac. 
Anamsız yaşamaq çətindir vallah, 
Onu əllərimdən almasın Allah. 
 
Ümidim, gümanım, aman yerimdi, 
Nəfəstək gərəyim, bəstəm, şeirimdi. 
Mənə öz canımdan daha şirindi, 
Anamsız yaşamaq çətindir, vallah, 
Onu əllərimdən almasın Allah. 
 
Anamın saçında dənə qurbanam, 
Bir deyil, min deyil, yenə qurbanam. 
Ömründən keçinən çənə qurbanam, 
Anamsız yaşamaq çətindir, vallah, 
Onu əllərimdən almasın Allah. 
 
 
Arzularımın səni... 
 65
 
 
 
 
 
Anamın səsiylə nəfəs alıram, 
Anamın gözüylə günəş oluram, 
Nəfəsi uzaqsa o an donuram, 
Anamsız yaşamaq çətindir, vallah, 
Onu əllərimdən almasın Allah. 
 
Anam halal etsin haqqını mənə, 
Yaman san qatmışam saçında dənə, 
Hey təkrar edirəm, deyirəm yenə 
Anamsız yaşamaq çətindir, vallah, 
Onu əllərimdən almasın Allah. 
 
Bir ana laylası istədi könlüm, 
Qalmışam körpə tək anaya möhtac. 
İyirmi yox, yüz iyirmi olsa da yaşım, 
Təkcə anam olar dərdimə əlac. 
Anamsız yaşamaq çətindir, vallah, 
Onu əllərimdən almasın Allah. 
 
Ramilə Qardaşxanqızı 
 66
SEVİRDİM 
 
Mən səni sevirdim, sevirdim axı, 
Niyə sevdamıza tox etdin məni?! 
Xəyalım da susdu xatırlanmadım, 
Sənsiz viranədə yox etdin məni... 
 
Mən səni sevirdim, sevirdim axı, 
Sinəmdə döyünən ürək sən idin. 
Ən ümdə arzuydun, ən ali istək, 
Duamda tutduğum dilək sən idin... 
 
Mən səni sevirdim, sevirdim axı, 
Puç etdin bu günü, nurlu sabahı. 
İndi necə edim, neyləyim ki de, 
Sinəmdə sızlayan amanı, ahı?! 
 
Mən səni sevirdim, sevirdim axı, 
Niyə qatil oldun kövrək hisslərə?! 
Niyə sən də gedib əğyara döndün, 
Niyə yar calandın naşı pislərə?! 
 
Mən səni sevirdim, sevirdim axı, 
Hələ sevməmişdim heç kimi sən tək. 
Bu qoca dünyada nə pis yanıldım, 
Sən demə sevdiyim deyilmiş mələk... 
 
Mən səni sevirdim, sevirdim axı, 
İndi xatirəndir ömür yoldaşım. 
Mən səni sevirdim, sevirdim axi, 
Xəyalın yeganə dostum, sirdaşəm... 
Arzularımın səni... 
 67
 
GÜLÜM 
 
Lalə üçün 
 
Gülüm, güllər içində 
Al yanaqlı Laləmsən. 
Yanağında qara xal, 
Bahartək bir aləmsən. 
Hansı gül sənə çatar, 
Kim səni dərib atar? 
 
Sənə kim tay olacaq, 
Tarixlər yazıb adını. 
Sevənlərin yuxusu, 
Zaman tək yozub adını. 
Hansı gül sənə çatar, 
Kim səni dərib atar? 
 
Zərif qəlblim incəsən, 
Hər kəsin qəlbincəsən. 
Uğrunda ölüm desən, 
Bil ki, ölüb itərəm, 
Kölgəndə mən bitərəm. 
Hansı gül sənə çatar, 
Kim səni dərib atar? 
Ramilə Qardaşxanqızı 
 68
 
 
 
 
GÖRƏSƏN 
 
Görəsən olubdumu, 
Mənim də uşaqlığım?! 
Deyilibmi dillərdə, 
Hər dəcəl qoçaqlığım?! 
 
Bircə kərə güldümmü, 
Hoppananda düşəndə?! 
Anam nazımı çəkdi, 
Mən anamdan küsəndə?! 
 
Görəsən ilk gülüşüm, 
İlk yerişim olubmu?! 
Büdrəyəndə ayağım, 
Gözüm yaşla dolubmu?! 
 
Görəsən atam mənə, 
İlk dəfə nə alıbdı?! 
Heç nə xatırlamıram, 
Qəlbimdə xal qalıbdı... 
 
Arzularımın səni... 
 69
 
 
 
 
 
 
Xatirimə həkk olan, 
Müharibə anı var! 
Əllərimdə üzümdə, 
Şəhid əsgər qanı var! 
 
Budur mənim gəncliyim, 
Həm uşaqlıq çağlarım! 
Zolaq-zolaq iz salıb, 
Köksə çapaz dağlarım! 
 
Görəsən olubdumu, 
Mənim də uşaqlığım?! 
Deyilibmi dillərdə, 
Hər dəcəl qoçaqlığım?! 
Ramilə Qardaşxanqızı 
 70
 
AXI BU DÜNYADAN 
 
Mən öncə özümdən öz istəyirəm, 
Ağı ağ görməyə göz istəyirəm, 
Arxamca düşəcək iz istəyirəm, 
Bunlardan gərəkli nə axtaracam? 
Axı bu dünyadan nə aparacam? 
 
Həqiqət aradım hər addım başı, 
Ümidlə qurutdum gözümdən yaşı, 
Düz görsün istədim hər gözü çaşı, 
Gerçəkdən dəyərli nə axtaracam? 
Axı bu dünyadan nə aparacam? 
 
Ancaq səhvlərdən də xali deyiləm, 
Günahkar bəndəyəm, ali deyiləm, 
Yenə çox şükür ki, dəli deyiləm, 
Ağıldan gərəkli nə axtaracam? 
Axı bu dünyadan nə aparacam? 
 
Eh… mən əsir oldum düşüncələrə, 
Düşünə-düşünə düşdüm nələrə, 
Üzüm turşumadı bircə zərərə, 
Canımdan gərəkli nə axtaracam? 
Axı bu dünyadan nə aparacam? 
Arzularımın səni... 
 71
 
 
 
DAHA MƏNDƏN... 
 
Mən var ikən yoxa döndüm, 
Sevgimi qəlbimə gömdüm, 
Bir andaca yanıb söndüm, 
Daha məndən yoxdur əsər, 
Kim itirib, kim də gəzər?... 
 
Varam, yoxam anlamadan, 
Yaşayıram, yaradıram. 
Pis, yaxşını danlamadan, 
Deyirəm ki, görən varam? 
Daha məndən yoxdur əsər, 
Kim itirib, kim də gəzər?... 
 
Arzularım varaq-varaq 
Qırıq, sökük, talan ömrüm, 
Niskilim var kitab-kitab, 
Məhv eləyib qüssəm, dərdim, 
Daha məndən yoxdur əsər, 
Kim itirib, kim də gəzər?... 
 
 
Ramilə Qardaşxanqızı 
 72
 
 
 
 
 
 
Viran olub könül bağçam, 
Düyün atıb sevgi boğçam, 
Zəhər dadan eşqə acam, 
Daha məndən yoxdur əsər, 
Kim itirib, kim də gəzər?... 
 
Yoxdan varı uman kimdir, 
Yaxşı kimdir, yaman kimdir, 
Yağış yağmır, daman “kimdir” 
Daha məndən yoxdur əsər, 
Kim itirib, kim də gəzər?... 
 
Mən var ikən yoxa döndüm, 
Qəlbimi məzara gömdüm, 
Ramiləyəm, yanıb söndüm, 
Daha məndən yoxdur əsər, 
Kim itirib, kim də gəzər?... 
Arzularımın səni... 
 73
 
TƏNHA SEVGİM 
 
Bir son bahar səhərində qarşılaşdıq 
Səninlə biz... 
Əsən külək, yağan yağış, qopan tufan, 
Bir də bir cüt qəlblərimiz. 
Üşütmədi əynimizi yağan yağış, 
Əsən külək. 
Və əksinə, isinirdik baxışlarla, 
Əməl imiş çərxi-fələk... 
O görüşdən qəlbim dondu, 
Duymaz oldum özgələri. 
O görüşdə ürəyimə möhür vurdun, 
Görüş yeri... 
Barmaqların iz buraxdı saçlarımda, 
O görüşçün çox darıxdı saçlarım da!... 
Fəqət eşqim uzaq oldu gözlərimdən, 
Fəqət yarım “yuxudaymış” mışıl-mışıl, 
Oyanmadı ah-naləmdən, sözlərimdən! 
Kim deyərmiş o təsadüf... 
O ilk sevda, o ilk öpüş... 
O baxışlar, o təbəssüm... 
Gözləriylə nəğmə qoşan... 
Şeir yazan, çılğın aşiq... 
Sən adlı gənc... 
Ramilə Qardaşxanqızı 
 74
Bir ürəyin təlatümü, 
Bir ömürün fəlakəti, 
Bir sevginin qatiliymiş?!. 
Kim deyərdi yağan yağış 
Bir ömürlük göz yaşıymış, 
Ya da əsən güclü külək 
Göydən yerə bir qarğışmış. 
O görüşdən illər keçdi, 
Saçlarıma sığal deyil, 
Dən gətirdi hər ötən il. 
Xatirələr xəyal qurub taleyimə, 
Sən gətirdi hər itən il... 
Tənhalığa yenilmədim, 
Usanmadım sevgimizdən, 
Usansaydım səndən deyil, 
Məndən deyil, 
Vaz keçərdim ikimizdən. 
Fəsli, sarı o son bahar, 
İlkimin də sonu oldu... 
Sənə olan məhəbbətim 
Saflığımın 
Günah rəngli donu oldu... 
Hədəfinə düşdüm elin, 
Yetən güldü təkliyimə. 
Saf sevgimlə yaşlandım mən, 
Xələl gəldi kimliyimə... 
Arzularımın səni... 
 75
Elə sevdim sənsizliyi, 
Səni belə unutdurdu. 
Mənim sevdam xəyanətə, 
Ayrılığa damğa vurdu! 
Sənsə indi geri dönüb, 
O sevgini umur sanma. 
Bu dönüşlə ötən anlar, 
Geri gəlib dönər sanma! 
Öldürdüyün o sevgiylə bir ev qurub, 
Yaşlanmışam mən, illərdir! 
“Oğlum” da var, “qızım” da var, 
Üstəlik də “nəvələrim” 
Qurutduğum bu güllərdir! 
Mənə səndən tək yadigar, 
Tək xatirə, tək təsəlli, 
Əllərimdə solan güllər, 
Yanağımda göz yaşımla, 
Tək həyanım itkin illər, 
İndi düşün və qərar ver, 
Kimdir daha cəfalı yar, 
Kimdir mənə layiq olan, 
Ləyaqətli vəfalı yar?! 
Kimdir mənə sənsizlikdə arxa duran, 
Tənhalığım, ya sən, 
Ya bir özgə?! 
Kimdir məni atıb gedən, tənha qoyan, 
Ramilə Qardaşxanqızı 
 76
Tənhalığım, yoxsa sənsən?! 
Gecikmisən, gec qalmısan, 
Geri getsən sevinərəm. 
Bir də gəlmədin sanaram, 
Bir də dönmədin sayaram!... 
Mən atmaram təkliyimi, 
Çox sevdim mən tənhalığı 
Səndən daha sadiq imiş, 
Nur sanıram qaranlığı! 
Nə tək qoyub tərk etmədi, 
Nə buraxıb da getmədi, 
Hər sirrimi bildi təklik, 
Hər dərdimi böldü təklik! 
Nə özgəni dindirmədi, 
Nə əğyara güldürmədi, 
Nə xəyanət edib getdi 
Nə sevgimi öldürmədi! 
 
Arzularımın səni... 
 77
 
 
 
AY DAĞLAR 
 
Daş yağsın başına qarlar əvəzi, 
Sənə güvəndiyim dağlar, ay dağlar. 
Çəkilsin sinənə dağ özün boyda, 
Qoymusan gözümü ağlar, ay dağlar. 
 
Alçaqlar başından ötüb keçibdi, 
Namərdlər qoynunu məskən seçibdi, 
Gör kimlər düz əkib, əyri biçibdi, 
Adını ananlar ağlar, ay dağlar. 
 
Dağına güvənib daşından oldum, 
Yağmadım buludtək boşaldım, doldum. 
Çəkdiyin dağlardan canıma doydum, 
Anamsa yasımı saxlar, ay dağlar. 
 
Daş yağsın başına qarlar əvəzi, 
Sənə güvəndiyim dağlar, ay dağlar. 
Çəkilsin sinənə dağ özün boyda, 
Qoymusan gözümü ağlar, ay dağlar. 
 
 
Ramilə Qardaşxanqızı 
 78
DOĞUM GÜNLƏRİN 
 
Mənsiz doğum günlərini qeyd edib, 
Yaş üstünə yaş gətirər illərin. 
Həsrətimlə od tutanda bilərsən, 
Sözlərinə kaş gətirər illərin. 
 
Fəqət mənlə xəyallarda yaşarsan, 
Bir vaxt vardı, yanındaydım anarsan. 
Yanağından busə alıb hədiyyə 
Ad günündə mən də varam sanarsan. 
 
Nə olacaq cismən ayrı qalanda, 
Ürəyim ki, sənlə vurar o anda? 
Kədərlənmə, əylən dostla, tanışla, 
Xəyal et ki, dayanmışam yanında. 
 
Uzaqlığı yaxın sayan ki, səndin, 
Ayrılsa da zaman, ayrılmaz təndin. 
İndi niyə gülməsin ki, gözlərin, 
Yoxsa artıq mənsizliyə öyrəndin? 
 
Bu gərdişlə qovuşmadı qəlbimiz, 
Bir yastığa baş qoymadı sevgimiz. 
Təkcə doğum günlərində cəm olduq, 
Başqa zaman başdan aşdı dərdimiz. 
 
Ad günlərin daha mənsiz keçəcək, 
Qəmsiz illər səni hayan seçəcək. 
Heç düşünüb məni xatırlama da, 
Eh... mənsiz də kimsə səni sevəcək. 
Arzularımın səni... 
 79
 
FİKİRLƏŞİRSƏN 
 
Nələr itirmisən, ay bəxtsiz könlüm, 
De, nə qazanmağı fikirləşirsən?! 
Yayın istisində don vurub səni, 
Qışda qızınmağı fikirləşirsən?! 
 
Çırpındın, çağladın almadım vecə, 
Sıxıb hisslərini saymadın heçə, 
İndi ağlayırsan gündüz, həm gecə, 
Yenəmi həyəcan fikirləşirsən?! 
 
Keçmiş anlarını divardan asdım, 
Səni məhbus kimi sinəmə basdım, 
Yandırdın köksümü, mən isə, susdum, 
Yenə də od-alov fikirləşirsən?! 
 
Gec gələn sevginin yoxdu faydası, 
Daha uzun çəkər qanı, qadası, 
Dözülməz fələyin nazı, ədası, 
Sən yenə qəm yükü fikirləşirsən?! 
 
Bu yersiz fikirlər üzəcək səni, 
Günah addım-addın əzəcək səni, 
Keçmişin hər yerdə gəzəcək səni, 
Sən xoş bir gələcək fikirləşirsən?!
Ramilə Qardaşxanqızı 
 80
 
 
 
 
DİVANƏ... 
 
Gedirəm, arxamca boylanma əbəs, 
Gedişim bəllidir, gəlişim deyil. 
Mənsiz doğru yaşa, dürüst ol, gülüm, 
Dolanma çöllərdə sər-səfil, veyil, 
Divanə həyata salma sən meyil… 
 
Yaradan səbrini artıq eyləyər, 
Dərdini-sərini kimsə dinləyər, 
Yarana bir kimsə məlhəm söyləyər, 
Dolanma çöllərdə sər-səfil, veyil, 
Divanə həyata salma sən meyil… 
 
Yaşanır bər-bəzək, sınaq ömrümüz, 
Bir gün gedəsiyik, qonaq ömrümüz, 
Qoy deməsinlər ki, qərib səyyahdır, 
Acılı sözlərdən sınar könlümüz. 
Dolanma çöllərdə sər-səfil, veyil, 
Divanə həyata salma sən meyil… 
 
 
Arzularımın səni... 
 81
 
 
 
 
 
 
 
Bu gün varıq, sabah varmı naümid, 
Qaşıqlanır, doyurmur da bu ümid, 
Biçarəyik, çarəmizdir bir ümid, 
Dolanma çöllərdə sər-səfil, veyil, 
Divanə həyata salma sən meyil… 
 
Yaradan rəhmini əsirgəyərmi? 
Sevdası qəlbində ölsün deyərmi? 
Qismət bu, gedirəm, dönməsəm fəqət, 
Ruhunu, cismini şeytan yeyərmi?... 
Olarmı sevdalım sər-səfil, veyil? 
Salarmı divanə həyata meyil?... 
Ramilə Qardaşxanqızı 
 82
 
 
 
AMMA Kİ, NECƏ 
 
Sənə varlığımdan bir ürək verib, 
Sənə əbədilik yarımsan deyib, 
Sənin ürəyinə ömürlük girib, 
Yaşamaq istərəm, amma ki necə?! 
 
Məni taleyindən atma qırağa, 
Ömürlük düşərəm dara, qınağa, 
Qoyub ayrılığa qanlı qadağa, 
Yaşamaq istərəm, amma ki necə?! 
 
Xəyalın ağlımdan çıxmır bir an da, 
Axı sevgim handa, vüsalım handa?! 
Səninlə bir yerdə, eyni zamanda, 
Yaşamaq istərəm, amma ki necə?! 
 
Könül bağçamdakı açan çiçəklə, 
Üstü şeh damcılı kövrək ləçəklə, 
Adına bağlanan xoş gələcəklə, 
Yaşamaq istərəm, amma ki necə?! 
Arzularımın səni... 
 83
 
 
 
 
 
Bir ömür gözünün içinə baxıb, 
Gözündən könlünə kirmişcə axıb, 
Ruhumu ruhunun içinə qatıb, 
Yaşamaq istərəm, amma ki necə?! 
 
Xəyalım göylərdə dolanır, inan 
Sənsizlik içimi göynədir yaman, 
Dizinin dibində oturub hər an, 
Yaşamaq istərəm, amma ki necə?! 
 
Qatma öz başını boş xəyallarla, 
Ramilə, sən var ol var olanlarla, 
Mənə arxa durub, yar olanlarla, 
Yaşamaq istərəm, amma ki necə?! 
   
Ramilə Qardaşxanqızı 
 84
 
 
 
AYRILIQ 
 
Mənim əllərimi çəkib qoparıb, 
Ayrılıq nə asan tutdu əlindən. 
Bir kəlmə sözündən incidim, demə, 
Sən də o kəlməni tutub dilimdən, 
Qopardın arada sevgi bağımı, 
Məhv etdin cücərən ümid tağımı! 
 
Yaman ağır gəldi son kəlmələrin, 
Daşımaq çətindir, daşımamaq da… 
Səni düşünərək, sənsiz bu anı, 
Yaşamaq çətindir, yaşamamaq da… 
Qopardın arada sevgi bağımı, 
Məhv etdin cücərən ümid tağımı! 
 
Bilirdin qəlbimdə döyünənləri, 
Dilimdə səninçün öyünənləri, 
Arada “ikiyə bölünənləri” 
Silərəm, ataram, istəmərəm mən, 
Qopardın arada sevgi bağımı, 
Məhv etdin cücərən ümid tağımı! 
 
Arzularımın səni... 
 85
 
 
 
Mən vardım ümidlər mənimlə vardı, 
Səninlə arzular güllü bahardı, 
O məni, o səni hara apardı?... 
Sənin acı kəlmən, ağır sözlərin, 
Qopardın arada sevgi bağımı, 
Məhv etdi cücərən ümid tağımı! 
 
İndi biganəyəm, səfil, sərsəri, 
Bitmədi, yarımçıq sevgi əsəri, 
Nə yazdım, oxudum, nə tamamladım, 
Nə sən məni andın, nə mən anladım, 
Qopardın arada sevgi bağımı, 
Məhv etdin cücərən ümid tağımı! 
 
Nə deyim, xoşbəxt ol, mən olmasam da… 
Ömrünə məskəni mən salmasam da… 
O sevgi qoxulu körpələrinin, 
Neyləyim anası mən olmasam da… 
Qopardın arada sevgi bağımı, 
Məhv etdin cücərən ümid tağımı! 
Ramilə Qardaşxanqızı 
 86
YAZ NƏFƏSİNƏ 
 
Bağlanıb ömürlük eşq həvəsinə, 
Əbədi düşmüşük dərd qəfəsinə. 
Donmuşuq hicranın sərt soyuğunda, 
Qızınsın sevgimiz yaz nəfəsinə... 
 
İsti nəfəsinə möhtacam indi, 
Gəl yarım, könlümü baharla dindir. 
De ki, bu ay, ulduz, günəş sənindi 
Qızınsın sevgimiz yaz nəfəsinə... 
 
Bir az qəm gəlibdir qəmimin üstə, 
Alov kəm düşübdür, dəmimin üstə. 
Mən yanım qoy sarı simimin üstə, 
Qızınsın sevgimiz yaz nəfəsinə... 
 
Düzüb fəsilləri sıraya indi, 
Qoca təbiətdən kömək umuruq. 
Gör necə kasadıq, necə kasıbıq, 
Yanan qəlbimizdə belə donuruq... 
 
Yansın, ürəyimiz yansın hər fəsil, 
Sevgini anlasın qəlbi daş qatil. 
Mənəm haray çəkib, bunu deyən, bil 
Qızınsın sevgimiz yaz nəfəsinə... 
Arzularımın səni... 
 87
 
 
 
 
SƏNDƏN MƏNƏ 
 
Daha yoxsan yanımda, 
Yollarımız ayrıldı. 
Məndən sənə bilmirəm, 
Səndən mənə qəm qaldı... 
 
Bu qəm ilə ağladım, 
Göz yaşımı silmədin. 
Dərdimi hər kəs bildi, 
Təkcəcə sən bilmədin... 
 
Bu bahar da gecikir, 
Niyə sənə bənzədi?! 
Qar da yağıb bu vədə, 
Yerə ümid dilədi... 
 
Doymuşam ümidlərdən, 
Ümid də ölür hərdən. 
Mən də ölsəm bu yaşda, 
Hifz olardım kədərdən... 
 
Ramilə Qardaşxanqızı 
 88
 
 
 
 
 
Arxamca iz düşərdi, 
Qəlbinə köz düşərdi, 
Barı hərdən arabir, 
Adımdan söz düşərdi... 
 
Cəm olardı dostlarım, 
Qələmim də ağlardı. 
İz buraxan misralar, 
Ürəkləri dağlardı... 
 
Sənsə süzüb kənardan, 
Məzarıma yanardın. 
Elə indiki kimi, 
Sevgimizi danardın... 
 
Daha yoxsan yanımda, 
Yollarımız ayrıldı. 
Məndən sənə bilmirəm, 
Səndən mənə qəm qaldı... 
 
Arzularımın səni... 
 89
 
 
KOR AŞİQ 
 
Cavanlıq naxşıdır ürəkdə atəş, 
Yandırıb yaxacaq bilməyəcəksən. 
Səni parça-parça məhv eyləyəcək, 
Sən isə, kor aşiq, dinməyəcəksən. 
 
Kimi xısın-xısın lağ eyləyəcək, 
Kimisi arxanca böhtan deyəcək, 
Dərdin için-için səni yeyəcək, 
Sən isə, kor aşiq, dinməyəcəksən. 
 
Beləcə qovacaq aylar illəri, 
Əziz sanacaqsan solan gülləri, 
Qəlbində qalacaq yara izləri, 
Sən isə, kor aşiq, dinməyəcəksən. 
 
Sənin qismətinə düşəcək hicran, 
Deyəcək sevirsən od tut, alovlan, 
Qocaldıb belini bükəcək dövran, 
Sən isə, kor aşiq, dinməyəcəksən. 
 
Ramilə Qardaşxanqızı 
 90
SƏN Kİ 
 
Nə var ki, cansızdan canı almağa, 
Divanə eyləyib çölə salmağa, 
Sən ki, əzrayılsan insan şəklində, 
Qarşıma çıxmısan qənim olmağa... 
 
Sən ki, əzrayılsan insan şəklində, 
Məni bu sən dolu canımdan edən. 
Sən ki, əzrayılsan insan şəklində, 
Allahdan əmanət can alıb gedən... 
 
Sən ki, əzrayılsan insan şəklində, 
Əzəldən canımı almaq fikrin də... 
Sadəcə xatırla, əzrayıl yarım, 
Mənim ki, varlığım sənin əlində... 
 
Sən ki, əzrayılsan insan şəklində, 
Yolumu kəsmisən can verəm sənə. 
Bəlkə unutmusan canım səndədir, 
İndi gərdiş dönüb, can ver sən mənə... 
 
Ötüb keçmədin ki, mənim yanımdan, 
Qolların boynuma ip olsun deyə. 
Zəhər içirirsən eşqin camından, 
Bu sevgi çiynimə yük olsun deyə?!... 
Arzularımın səni... 
 91
 
 
DE 
 
Nə yoxunu, nə varını istəməz, 
Sınan ürək vüqarını gözləməz, 
Sevən insan öz fikrini gizləməz, 
Bu sevgidən bezmisənsə, açıq de! 
 
Yox olanı var göstərmək əbəsdir, 
Var olanı bol göstərmək həvəsdir, 
Bəlkə elə sevgin ötəri hissdir?… 
Bu sevgidən bezmisənsə, açıq de! 
 
Yalan ki, var ayaq tutar, çox getməz, 
Haqq olanı dünya gəlsə kiritməz 
Sevgi bitər, ömür bitər, yol bitməz 
Bu sevgidən bezmisənsə, açıq de! 
 
Hər zərərdən dönüş xeyrə yazılır, 
Hər dəhşətli yuxu xeyrə yozulur, 
Ürək açılanda işlər düz olur, 
Bu sevgidən bezmisənsə, açıq de! 
Ramilə Qardaşxanqızı 
 92
 
BİR VAXT 
 
Uzaqdan duyular sorağım daha, 
Bir kəlmə sözümə möhtac olarsan. 
Alammaz könlünü sevdalar “baha” 
İtkin sevgimizə sən ac olarsan... 
 
Nə səsin yetişər, nə yetməz ünün, 
Nə ayların ötər, nə keçməz günün. 
Nə mənsiz yaşanmaz, nə mənlə ömrün, 
Qazanı boş qalan aşpaz olarsan... 
 
Əlimə möhtacdı yanağın indi, 
Sənə sevgi verən ürək də susur. 
Quruyur eşq adlı bulağın indi, 
Həyat sevgimizçün məzar da qazır... 
 
Məni heç axtarma, harayım çıxmaz, 
Bu köhnə eşqimi toz basıb indi. 
Bıçaq vur bir damla qanım da axmaz, 
Can daşa dönübdü, ilham sənindi... 
 
Sevdin ya sevmədin, nə mənası var? 
Səni özgəsinə pay çəkir əllər. 
Bir vaxt sevdamıza nəğmələr qoşduq, 
İndi ağı deyir yasına dillər... 
Arzularımın səni... 
 93
 
 
AŞİQƏM, AŞİQSƏN 
 
Gül, üzündə güllər açsın, 
Gülşən gülüzara dəyər. 
Mənim yarım minə deyil, 
Milyonlarca yara dəyər. 
 
Aşiqlərin sayı çoxdur, 
Sevgidə cəfası yoxdur, 
Ürəyimə yatan yarın, 
Gözü də, könlü də toxdur. 
 
Taleyimə yazdım adın, 
Pozaramsa əğyar gülər. 
Yaşamaram rəzilliklə, 
Fələk mənə qarğış dilər. 
 
Şadlanıram qəlbən hələ, 
Dəm qılıram deyə, gülə, 
Ay tən yarım, insaf elə, 
Gəlməsin el, oba dilə. 
 
 
 
Ramilə Qardaşxanqızı 
 94
 
 
 
 
Mən yazığın nə günahı, 
Çəkə könlüm sənsiz ahı? 
Gəl ki, nəfəsini duyum, 
Açaq bir yerdə sabahı. 
 
Sevgim halaldı, haqdandı, 
Demə qəlbim haqqı dandı, 
Eşq odunda cəfa çəkib, 
Kərəm də həsrətdən yandı. 
 
Tarix yazar sevgimizi, 
Qınamaz ellər də bizi, 
Gəl yaşayaq, yaradaq biz, 
Quraq sevda evimizi. 
 
Varmı məntək aşiq sənə, 
Aşiq olub da, güvənə? 
Deyirəm, deyəcəm yenə, 
Aşiqəm, aşiqsən mənə. 
Arzularımın səni... 
 95
 
 
BİLMİRƏM 
 
Vəfalı dağlara yaman qar yağır, 
Vüsalın yerini kədər, qəm alır. 
Mənsiz bu həyatdan sənə nə qalır? 
Bilmirəm, suala sən cavab axtar. 
 
Dedilər yarına özgədir qismət, 
Dedilər ömrünə ömürdür həsrət, 
Mənsiz üzün gülər bircə gün əlbət? 
Bilmirəm, suala sən cavab axtar. 
 
Niyə qınaq oldu məhəbbət mənə? 
Ürəyim bələnib kədərə, qəmə, 
Qayıdıb yanıma gələrsən yenə? 
Bilmirəm, suala sən cavab axtar. 
 
Mənim ki, hisslərim sənə bəllidir, 
Cümləyə ağıllı, sənə dəlidir… 
Dizinin dibində kimin yeridir? 
Bilmirəm, suala sən cavab axtar. 
 
Ramilə Qardaşxanqızı 
 96
  
 
 
ÜRƏYİNİN QAPISI 
 
Sənin qəlbin mənim üçün, 
Ən önəmli məkandır bil. 
Heç qonaq da gələmmirəm, 
Qapın bağlı haçandır bil... 
 
Ay ürəyim, aç qapısın, 
Ürəyinin köləsiyəm. 
Milyon kərə bağlasan da, 
Yenə qonaq gələsiyəm... 
 
Gələcəyəm təm-təraqla 
Döyəcəyəm tak-tarakla, 
Sınmasını istəmirsən, 
Aç qapını və rahatla... 
 
Qıfıllayıb bağlamısan, 
Sinəsini dağlamısan, 
Demirsən də, səbəbini, 
Axı kimə saxlamısan?... 
 
Arzularımın səni... 
 97
 
İNDİ DƏ SƏN 
 
Vüsalıma hicran odu əkmisən, 
Ürəyimə həsrət yolu çəkmisən, 
Badəmizə ağı, zəhər tökmüsən, 
İndi də sən məndən şəfqət umursan, 
Dinc yaşayıb, dinc ölməyə qoymursan! 
 
Nə vermisən almağını gözləyim?! 
Gəlmisən ki, qalmağını istəyim?! 
Heç görmüsən yollarını izləyim?! 
İndi də sən məndən şəfqət umursan, 
Dinc yaşayıb, dinc ölməyə qoymursan! 
 
İstəmirəm, qop düş artıq yaxamdan, 
Gündüzün yox, gecənəmi baxım dan?! 
Unudulub yox olmusan bir zaman, 
İndi məndən dərdə şəfqət umursan, 
Dinc yaşayıb, dinc ölməyə qoymursan! 
 
Bu boşluqdan xoş gələcək gözləyib, 
Yox olandan boşuna var istəyib, 
Sabahına hələ ümid bəsləyib, 
Arsız-arsız bir xoş üzmü umursan?! 
Dinc yaşayıb, dinc ölməyə qoymursan! 
 
Ramilə Qardaşxanqızı 
 98
 
 
 
 
ÜRƏYİM KİMİ 
 
Bu qarlı havanın xatirələri, 
Şirin nağıl olub qəlbimə doldu. 
Üşüdüm əynimin nazikliyindən, 
Ürəyim oduyla məni ovutdu... 
 
Zamanı geriyə çəkdim illərcə, 
O şirin körpəlik anıma döndüm. 
Gördüm yurdum-yuvam darma dağındı, 
Qarı xəyal kimi məzara gömdüm... 
 
Zülmət qaranlığa çevrildi aləm, 
Qar da qaralandı taleyim kimi. 
Bu yazıq, zavallı, cılız yazılar, 
Yanıb paralandı ürəyim kimi... 
Arzularımın səni... 
 99
 
BƏLKƏ DƏ 
 
Üşüdü sinəmlə bürünən ürək, 
Həsrət soyuğuna dayanmaq olmur. 
Sənlə doğulmuşdum, öləydim gərək, 
Sənli yuxulardan oyanmaq olmur... 
 
Qınama, demə ki qürurdan kəməm, 
Bir yığın əzabam, bir yığın qəməm. 
Hərdən öz-özümlə danışanda da, 
Görürəm mən deyil sadəcə sənəm... 
 
Əbədi məhəbbət yoxdur deyirlər, 
Qədər əbədiyyət verməyib eşqə. 
Sevənlər çəkərək əzab sevirlər, 
Elə hey səslənir dillərdə keşkə... 
 
Mənsə sənin üçün o keşkədənəm, 
Sən də, mənim üçün bəlkə toxumu. 
Qəlbimin içində adın yazılıb, 
Özünsə bir sual, nida toplumu... 
 
Bəlkə də bu qədər dözümə dəyməz, 
Bir deyil mininə, yüzünə dəyməz. 
Bəlkə də olmuşam səndən ötəri, 
Dərdindən anlamaz, bir qədirbilməz... 
Ramilə Qardaşxanqızı 
 100
 
 
 
GƏRƏK 
 
Bir gün yağış bir gün külək, 
Düz yolumu kəsə gərək?! 
Dolu döyən arzularım, 
Ürəyimi üzə gərək?! 
 
Bu nə tale nə qismətdi, 
Bu nə yazı bu nə dərddi, 
Gördüyüm hər üz namərddi, 
Ehh... üzümə çıxa gərək?! 
 
Yalan yanlış insanlardan, 
Ara vuran adamlardan, 
Gen gəzirəm nadanlardan, 
“Yar” boynumu vura gərək?! 
 
Bezdim qara buludundan, 
Yandırıb yaxan odundan, 
Qorxulu həyat sonundan, 
Fələk məni yıxa gərək?! 
 
Arzularımın səni... 
 101
 
 
 
TUŞ OLDUN 
 
Dedim bəlkə sən anlayıb dərdimi, 
Bir kəlməlik təsəllimə dönəsən. 
Ürəyimdən alıb bu kövrəkliyi, 
Məndən öncə məzarıma göməsən. 
Eh... səndə ki, gözlərimə yaş oldun, 
Oxa dönüb ürəyimə tuş oldun! 
 
Ah çəkmədim nalə, haray duyasan, 
Nəyim var ki, gümanıma uyasan, 
Bəlkə gəlib bir halımı sorasan? 
Eh... səndə ki, gözlərimə yaş oldun, 
Oxa dönüb ürəyimə tuş oldun! 
 
Düz deyiblər, dərdə gərək deyilsən, 
Bir doyumluq yavan çörək deyilsən, 
Mən özümə arxa, dayaq aradım, 
Sən demə heç adi dirək deyilsən. 
Eh... səndə ki, gözlərimə yaş oldun, 
Oxa dönüb ürəyimə tuş oldun! 
Ramilə Qardaşxanqızı 
 102
 
 
 
 
AŞİQ OLDUQ 
 
Qurtar məni bu həyatdan, 
Qoy sənin yanında qalım. 
Bir özgəyə can deməyim, 
Tək sənin qadanı alım. 
 
Al ömrümü, qopar məndən, 
Fəda olsun canım sənə. 
Cəfa gəlsin gəlsə səndən, 
Sevim yenə dönə-dönə. 
 
Sevgi elə bax bu imiş, 
Əlim əlinin içində. 
Çəkinmədik bir kimsədən, 
Aşiq olduq nə biçimdə... 
 
Arzularımın səni... 
 103
 
ATA 
 
Atama 
 
Mənim dərd qalaqlı zəhmətkeş atam, 
Damarda qanına qurban olummu?! 
Nə qədər qəm çəkib kövrək ürəyin, 
Cəfalı canına qurban olummu?! 
 
Qabarlı əllərin zəhmət əsərli, 
O isti sözlərin, qılınc kəsərli, 
Ürəyin yumşaqdır, gözün kədərli, 
Dalğın xəyalına qurban olummu?! 
 
Nə qədər çalışsam qaytarammaram, 
Sənə borclarımı qurtarammaram, 
Sən varsan, səninlə bil mən də varam, 
Bütün varlığına qurban olummu?! 
 
Allahdan aşağı, Allahım ata, 
Bil ki, səndən ötə heç kimim yoxdur, 
Ümidim, pənahım, and yerim ata, 
Sənli günlərimə gümanım çoxdur. 
 
Səni məndən öncə almasın Allah, 
Sənə bala dağı vurmasın Allah, 
Yüz il sənin olsun, gün artıq mənim, 
Rəhm edər Allahım, qurban olummu?! 
Ramilə Qardaşxanqızı 
 104
 
AĞLADIRAM 
 
İlk dəfə əlimə alıb qələmi, 
Yaşanan illərçin xəyala daldım. 
Gözümün önündə canlandı hər an, 
Keçmiş günlərimi yadıma saldım... 
 
Orda xatirələr varaq-varaqdır, 
Yığılıb üst-üstə, qalaq-qalaqdır, 
Təkcə sən solmusan könül bağımda, 
Sənlə yaşananlar gözdən uzaqdır... 
 
Nəyimə gərəkdir acı anları, 
Hər dəm xatırlayıb, yara yamamaq?! 
Nəyimə gərəkdir oda, alova, 
Əlimi uzadıb qəstinə yanmaq?! 
 
Gözünün önündə yandım bilmədin, 
El gəldi naləmə, susdun dinmədin. 
İsti ocaq oldum, od oldum sənə, 
Köksümə sığınıb heç isinmədin... 
 
Bax indi ürəyim istəmir səni, 
Sevirəm verdiyin dərdi ədəmi. 
Sayəndə hesaba gəlmir sayı da, 
Mənsə ağladıram yenə qələmi... 
Arzularımın səni... 
 105
 
AY VƏFASIZ 
 
Dərdlərimdən halı olmaq istəyirsən? 
Divanənin dərdi olmaz, ay vəfasız. 
Bu dünyada mənim adda məndən sonra, 
Səni sevən dəli qalmaz, ay vəfasız... 
 
Zaman ötər, il üstündən il də keçər, 
Həyatından ilk baharın təravəti, 
Şeh ləçəkli, tər qoxulu gül də keçər, 
Sənsiz ölər, bir mən keçməz, ay vəfasız... 
 
Bir gün gələr eşq qoxusu sarar canı, 
Deyərsən ki, bu bədəndə yarım hanı, 
Axtararsan əldə çıraq bu cahanı, 
Əllərindən tutan olmaz, ay vəfasız... 
 
Hər nəfəsdə saçlarımı, gözlərimi, 
Hər kəlmədə canım deyən sözlərimi, 
Arzulayıb diləsən də, istəsən də, 
Xəyalına gəlməyəcək, ay vəfasız... 
 
Bir məzara yarım deyib sarılarsan, 
Qoşa gəzən sevənlərə darılarsan, 
Gecə-gündüz ağlamaqdan yorularsan, 
Göz yaşını silən olmaz, ay vəfasız... 
Ramilə Qardaşxanqızı 
 106
 
ƏZİZİM 
 
Bir sevgi arzuladım, 
Ucsuz-bucaqsız ümman. 
Sanırdım gecikməsən, 
Yetirəcəkdi dövran. 
Çox gözlədim gəlmədi 
Soldu çiçək bənizim, 
Gec gəlmisən, əzizim! 
 
İsti baxışlarını 
Ulduzlardan istədim. 
Şirin gülüşlərini 
İlk bahardan dilədim. 
Artıq son bahardayam, 
Saralıbdı bənizim, 
Gec gəlmisən, əzizim! 
 
Səni gözləsəm də mən, 
Qəlbdə gizləsəm də mən, 
İnan istəsəm də mən, 
Bu gəlişin gecikib. 
Solub çiçək bənizim, 
Gec gəlmisən, əzizim! 
 
Bəlkə də mən tələsdim, 
Küləklə birgə əsdim, 
Səndən ümidi kəsdim, 
Arzularımın səni... 
 107
Saralıbdı bənizim, 
Gec gəlmisən, əzizim! 
 
Mən özgənin yarıyam, 
Sən özgənin ürəyi. 
Mən bir ocaq qoruyam, 
Sən bir evin dirəyi. 
Bitib ömrün baharı, 
Solub çiçək bənizim, 
Gec gəlmisən, əzizim! 
 
Bir ömür boyu yatsan, 
Yuxuna gəlməyəcəm. 
Sən özgənin yarısan, 
Paylaşa bilməyəcəm. 
Qəlbən sızıldasam da, 
Aşkara verməyəcəm. 
Qoy saralsın bənizim, 
Gec gəlmisən, əzizim! 
 
Kimin qapısın döyüm, 
Səni kimdən istəyim?! 
Mən axı kimə deyim, 
O mənimdir gecikib?! 
Yar yaman gecikmisən, 
Susub sevgi dənizim, 
Solub çiçək bənizim, 
Gec gəlmisən, əzizim! 
Ramilə Qardaşxanqızı 
 108
 
DARIXIRAM 
 
Baxışların iz qoyub gözlərimin üstünə, 
O anları yox sayıb, unutdurmaq istəmə, 
Nə edirsən et, amma dəyişməz bu ürəyim, 
Bir gün dəyişər deyib ümid edib, gözləmə. 
Sənsiz çox darıxıram, ürəyim qan ağlayır 
Sevinsəm, əylənsəm də ömrüm qara bağlayır. 
 
Bircə kəlmən yetərdi əllərimi tutmağa 
Gülüşün də bəs idi fələyi aldatmağa, 
Niyə qıymadın axı məni özüntək sevib, 
Qəlbində ovutmağa, sevginlə ağlatmağa?... 
Sənsiz çox darıxıram, ürəyim qan ağlayır, 
Sevinsən, əylənsəm də ömrüm qara bağlayır... 
 
Əllərinin qoxusu saçlarımda daraqdı, 
Sənə olan bu sevgim bir ömürlük qınaqdı 
Heç bilmirdim könlümü talayanda, alanda 
Söylədiyinin o sözlər, o anlar da qonaqdı. 
Sənsiz çox darıxıram, ürəyim qan ağlayır, 
Sevinsəm, əylənsəm də ömrüm qara bağlayır. 
 
Mən axı o sözləri, o baxışları andım, 
Sevgimizin odunda tək alışdım, tək yandım. 
İndi necə unudum, necə unutdurum ki, 
Arzularımın səni... 
 109
Nə közüm külə dönsün, nə külüm sovurulsun?... 
Sənsiz çox darıxıram, ürəyim qan ağlayır, 
Sevinsəm, əylənsəm də ömrüm qara bağlayır. 
 
Bu uzaq, yad baxışla od vurursan qəlbimə, 
Deyirsən alovlandın, kor olmadım tüstünə, 
Nə sığınıb kölgənə, nə qızmadım istinə, 
Gör necə darıxıram, necə fəryad qoparıb, 
Uşaq kimi hönkürüb, yüyürürəm üstünə?.. 
Sənsiz çox darıxıram, ürəyim qan ağlayır, 
Sevinsəm, əylənsəm də ömrüm qara bağlayır. 
 
Sanırsan illər ötür yenə həmin qönçəyəm, 
Heç düşündün bir kərə həsrətindən solaram? 
Heç düşündün bu fağır, bu binava ürəyim 
Dözə bilməz hicrana, dönüb tikan olaram? 
Axı çox darıxıram, ürəyim qan ağlayır, 
Sevinsəm, əylənsəm də ömrüm qara bağlayır. 
 
Bu darıxdırıcı an, bu sənsiz ötən illər, 
Bu səssiz, uzun zaman, bu əldə solan güllər 
Səni məndən ayıran, ayrı salan bu yollar, 
Nə vaxt qət olacaqdır, nə vaxt bir bilsəydim kaş, 
Sənsiz çox darıxıram, ürəyim qan ağlayır, 
Sevinsəm, əylənsəm də ömrüm qara bağlayır. 
 
Ramilə Qardaşxanqızı 
 110
 
 
 
 
 
DEDİN 
 
Səni öz odunda yandıracağam, 
Kül olmaq nə imiş biləsən deyə. 
Səsin ərşə qalxıb, çağırsan kömək, 
Qıymaram bulud da dadına gələ. 
Çün ki, alovuma gülən sən idin, 
Yanıb kül olsan da, mənə nə dedin! 
 
Sərçə dimdiyində su verər yara, 
Əl açar ölməkçün zalım əğyara, 
Ay yazıq, sən hara, o sərçə hara?! 
Aldanıb dünyada dövlətə, vara, 
Mənim alovuma gülən sən idin, 
Yanıb kül olsan da, mənə də, dedin! 
Arzularımın səni... 
 111
 
 
 
 
ÇÖZMƏDƏN 
 
Yazdıqca hey yazıram, 
Nöqtə, vergül sezmədən. 
Hardan gəldi cızıram, 
Əyriləri çözmədən... 
 
Ürəkdən gəlir hər söz, 
Küllənir odumda köz, 
Bacarırsan ipə düz, 
Səhvlərimi silmədən... 
 
Çeynəyirəm, uduram, 
Acı, şirin dadıram. 
Hər dəm alıb satıram, 
Qiymətini bilmədən... 
 
Nə olacaq qoy olsun, 
Badəm zəhərlə dolsun, 
Elin canı sağ olsun, 
Sığınıram hər nədən... 
 
Ramilə Qardaşxanqızı 
 112
 
 
 
 
 
 
Ağlım itməsin barı, 
İmanım da tən yarı, 
Deməsinlər bu qarı, 
Haqq danır dünəndən... 
 
Zaval yüküm ağırdı, 
Fələk məni çağırdı, 
Nə yoldu, nə cığırdı, 
Hey gedirəm dönmədən... 
 
Qadan alım, ay Allah, 
Yetir mənə çay, Allah, 
Axım haqqa qovuşum, 
Dərd çəkməyim tay, Allah! 
 
Arzularımın səni... 
 113
 
 
 
 
BİLMƏDİN... 
 
Həsrət oduna atıb, alovuna gülürdün, 
Yar varıykən dərdini özgələrlə bölürdün. 
İndi yoxdur yanında yenə əlində çıraq, 
Axtarırsan özünçün tənha, yalqız qalanda, 
Qədrini sən bilmədin, nazlı yarın olanda... 
 
İsti qoynunu açıb sənə gəl söyləyəndə, 
Həzin, kövrək səsiylə sevdiyimsən deyəndə, 
Bircə kəlmə xoş sözü çox görərək sevginə, 
Saf hisslərə get dedin ürəyinə dolanda, 
Qədrini sən bilmədin nazlı yarın olanda... 
 
Əzəl qanunu buymuş bu həyatın, bu ömrün, 
Al, sənindir demirmiş hər istəyəndə könlün. 
Gərək bunu biləydin, gərək ki, düşünəydin, 
Əğyara inananda, şeytana aldananda. 
Qədrini sən bilmədin nazlı yarın olanda... 
 
 
Ramilə Qardaşxanqızı 
 114
 
 
 
 
 
 
Son peşmanlıq nə vaxtsa fayda verib görmüsən? 
Bu tarixdə hər zaman dövran dönüb bilmisən. 
İndi də yalqız alış, son peşmanlıq əlində, 
Çün itmisən özündən yar xəyala dalanda, 
Qədrini sən bilmədin nazlı yarın olanda... 
 
Nə şikayət eyləmə, nə də ki gileylənmə, 
Yar əlacdır ömrümə, son çarəmdi söyləmə. 
Allahına yalvarıb, fələyi dərd eyləmə. 
Danmısan yaradanı yar qadanı alanda, 
Qədrini sən bilmədin nazlı yarın olanda... 
Arzularımın səni... 
 115
 
 
 
ŞAGİRD DEYİL 
 
Bu son deyil, hələ yeni başlayır, 
Dərs almağın, sınaqların təməli. 
Deyəcəksən nə çətinmiş böyümək, 
Görməmisən hələ milyon əməli... 
 
Bağışlamır həyat əyri xətləri, 
Bir sinifdə bağlı deyil hədləri. 
İmtahandan üç də alıb keçirsən, 
Fəqət tale beşə satır kədəri... 
 
Uğur olsun, nə deyirəm, gül əylən, 
On bir ilə əlvida de, gileylən. 
Zəhmət çəkib oxumusan indi də, 
Həyatını məmnun yaşa, get dinlən... 
 
İndi daha şagird deyil məzunsan, 
Gündəlikdə üç yox, dili uzunsan. 
Gileyini daha duymaz anan da, 
Meydançada qol vurmayıb uduzsan... 
Ramilə Qardaşxanqızı 
 116
 
 
 
ODDA YANANLAR 
 
Hara gedəcəkdir sonumuz bizim? 
Kəsilib haqq yolu, önümüz bizim. 
Soyulur nahaqdan gönümüz bizim, 
Sizlərin əlindən, əməllərindən. 
Dünya malı üçün haqqı dananlar, 
Allahı unudub, odda yananlar! 
 
Yüz ölçüb, bir biçib yaşasaz belə, 
Yüksək ad alıban daşısaz belə, 
Kafir donu geymiş naşısız belə, 
Hələ çox zəhmətlər gedəcək hədər. 
Dünya malı üçün haqqı dananlar, 
Allahı unudub, odda yananlar! 
 
Tarix zamam-zaman təkrarlandıqca, 
Cahillər oyanıb haqqı qandıqca, 
Yalanlar sizinlə odda yandıqca, 
Məkanı haqların ruhu dincələr. 
Dünya malı üçün haqqı dananlar, 
Allahı unudub, odda yananlar! 
Arzularımın səni... 
 117
 
 
 
 
 
 
Yetimin malına dikilən gözlər, 
Sanma sona qədər görə biləcək… 
Zaman ədalətin seyr etdirəndə, 
Bütün zalımlıqlar “günün görəcək” 
Dünya malı üçün haqqı dananlar, 
Allahı unudub odda yananlar! 
 
Sağırın, səfilin zamanı deyil, 
Əlləmi-qəlləmlər dövranıdır bu. 
Bir ömür yaşanır dinsiz, imansız, 
Ay Allah, yamanın yamanıdır bu. 
Dünya malı üçün haqqı dananlar, 
Allahı unudub, odda yananlar! 
 
Ramilə Qardaşxanqızı 
 118
 
İSTƏMƏMİŞDİM 
 
Adını ananda gözlərim doldu, 
Nakam ömür sürdüm, bənizim soldu, 
Həyat hər şeyimi əlimdən aldı, 
Mən belə yaşamaq istəməmişdim... 
 
Yaxşım yamanıma qarışıb getdi, 
Varlığım yoxluqla bərabər bitdi, 
Yaşanan hər anım qəlbimi diddi, 
Mən belə yaşamaq istəməmişdim... 
 
Nə idi günahım cavabdeh oldum, 
Səbəbi bilinməz qəhərlə doldum, 
Dərd-qəmin əlində əsirtək qaldım, 
Mən belə yaşamaq istəməmişdim... 
 
Əlimdən nə gəlir, daha neyləyim, 
Göylərə çəkilib naləm, gileyim, 
Səni əllərimdən aldı taleyim, 
Mən belə yaşamaq istəməmişdim... 
 
Yanmazsa, ocaqda kimsə isinməz, 
Sevinc olmayanda gözlər də gülməz, 
Ramilə, dərdinin sonu bilinməz, 
Mən belə yaşamaq istəməmişdim...  
Arzularımın səni... 
 119
 
 
 
BİL... 
 
Həsrətinlə yarışarsam, 
Hicranına alışarsam, 
Vüsal gendə durar, inan 
Ayrılıqla barışarsam... 
 
Yıxma məni bu hayımda, 
Kölə etmə sarayımda, 
Sənsizlikdən ölərəm bil, 
Qalmayıbdı hay-vayım da... 
 
Nə qələtmiş səni sevmək, 
Göz yumaraq könül vermək, 
Bu gərdişlə gülünc gəlir, 
Hər şey yaxşı olar demək... 
 
Qadan alım, anla haldan, 
Yarpaq düşür daha daldan. 
Sabahlara ümid etmək 
Daha yaxşı xam xəyaldan... 
 
 
Ramilə Qardaşxanqızı 
 120
 
 
 
 
 
 
 
Arzularam yenə səni, 
Tək-tək çəkib bəyaz dəni, 
Ay insafsız, illər ötür, 
Qocaldırsan hər an məni... 
 
Daha gücüm tükəndi bil, 
Taqət getdi ötdükcə il. 
Ramilədir əsil aşiq, 
Eşqdə cəfa çəkəndi bil... 
Arzularımın səni... 
 121
SƏNİN 
 
Ruhunam, ha səslən, eşitsəm belə, 
Dinmədən səninçün cəfa çəkəcəm. 
Cismim can verəcək əzrayıl üçün, 
Yenə də, susaraq qan-yaş tökəcəm. 
Qınaqdır bu sevgi ömrümə mənim, 
Əlim də çatmayır əlinə sənin... 
 
Mənim bir adım var, o da həqiqət, 
Səninçün sevgiyəm yada ki, nifrət. 
Nə fərqi, onsuzda daşa dönmüşəm, 
Sənsizlik dikibdir önümə zillət. 
Qınaqdır bu sevgi ömrümə mənim, 
Əlim də çatmayır əlinə sənin... 
 
Taleyim günləri qara gətirib, 
Sənsizlik səbrimi zara gətirib, 
Sevib həsrət çəkən ürəyim mənim, 
Qubardır göz-gözə yara gətirib. 
Qınaqdır bu sevgi ömrümə mənim, 
Əlim də çatmayır əlinə sənin... 
 
Günahmış duyğular könlümə mənim, 
İntizar kəsilib ömrümə qənim, 
Ha sev də, sevil də, faydası yoxdur, 
Mən də mənsiz qalıb məndəki sən də. 
Qınaqdır bu sevgi ömrümə mənim, 
Əlim də çatmayır əlinə sənin. 
Ramilə Qardaşxanqızı 
 122
 
 
NƏ FAYDA 
 
Varlığında yoxluğunu yaşarkən, 
Yoxluğunda sən olsan da, nə fayda? 
Ürəyimin içindəsən, görmürsən, 
Gözlərimdən gen olsan da, nə fayda? 
 
Xəzan yeli illərimi sovurub, 
Həsrət odu ürəyimi qovurub, 
Bir sıfırla taleyimə qol vurub, 
Dizlərimdə uyusan da, nə fayda? 
 
Baxan deyir bəxtəvərin dərdi kəm, 
Nə bilsin ki, zavallıyam, dərdliyəm, 
Qəlbim məzar, ruhu ölmüş diriyəm, 
İndən sonra kəfən yoxsa, nə fayda? 
 
Zindanına həbs edəndə könlümü, 
Saxta eşqlə talayanda ömrümü, 
Düşünmədim o halımla bu günü, 
Bundan sonra düşünsəm də, nə fayda? 
Arzularımın səni... 
 123
 
BİTİRƏN 
 
Təb verən Allahdır, ilhamım sənsən, 
Çəkdiyim dərdlərə dərmanım sənsən, 
Hara hərlənsəm də gümanım sənsən, 
Qaranlıq dünyama çıraq gətirən, 
Könlümdə məhəbbət gülü bitirən. 
 
Budur xoşbəxtliyin son həddi, vallah, 
Səni taleyimə calayıb Allah. 
Hər sənə baxanda deyirəm, billah; 
Qaranlıq dünyama çıraq gətirən, 
Önümdə səadət gülü bitirən. 
 
Bir qadın nə qədər sevə bilərmiş, 
Nə qədər ürəkdən gülə bilərmiş, 
Hamıya hay çəkib, deyə bilərmiş, 
Qaranlıq dünyama çıraq gətirən, 
Üzümdə səxavət gülü bitirən. 
 
Görməsin pis gözlər bu səadəti, 
Kəsməsin bəd nəzər bu məhəbbəti, 
Yenə deyəcəyəm çəkib həsrəti, 
Qaranlıq dünyama çıraq gətirən, 
Ömrümdə xoşbəxtlik gülü bitirən. 
Ramilə Qardaşxanqızı 
 124
 
 
 
 
MƏHƏBBƏT... 
 
Məhəbbət ucaldan insanı bil ki, 
Heç kim bu dünyada əyə bilməyib. 
Ayrılıq insanı döydüyü kimi, 
Əllər öz hökmüylə döyə bilməyib... 
 
Fələyin silləsi ayrılıq salar, 
Talayar ömrünü, puç olar illər. 
Dərib qoxlamağa eyləməz aman, 
Elə göz önündə saralır güllər... 
 
Qara saçlarına bəyaz dən düzər, 
Qəlbini həsrətlə hicranla üzər. 
Uzadıb əlini silməz göz yaşın, 
Amansız baxışla kənardan süzər... 
 
Beləcə günlərin hədər yaşanar, 
Alnın qırışlanar, ömrün yaşlanar. 
İllərcə yas tutan xatirələrin, 
Bir şirin xəyalla alışıb yanar... 
 
Arzularımın səni... 
 125
 
 
 
 
 
 
Nəyi əbədidir bu məhəbbətin, 
Verdiyi ağrımı, əzabmı, dərdmi?! 
Hər aşiq sevdiyi nigarı üçün, 
Canından can verən igidmi, mərdmi?! 
 
Yenə də sonunda vüsal kəm gələr, 
Bir sevinc əvəzi milyon qəm gələr. 
Bir acı kəlməylə, bir yan baxışla, 
Aşiq ürəyini ox kimi dəlir... 
 
Məhəbbət, məhəbbət, yenə məhəbbət, 
Hicranı zəhərdir, vüsalı şərbət. 
Nə qədər dərd versə, zülm eyləsə də, 
Bir gün ünvanını unudar əlbət... 
 
 
   
Ramilə Qardaşxanqızı 
 126
 
 
VƏTƏN 
 
  Ana yurdum, canım vətən, 
  Damarımda qanım vətən! 
  Sənə zaval yetişməsin, 
  Qoynunda mən yanım vətən!... 
 
  Sənin üçün səngərlərdə, 
  Yuxulayıb oyanmışam. 
  Vətən sənin qoynundaca, 
  Sinəm sipər dayanmışam!... 
 
  Silahıma sarılmışam, 
  Torpağına vurulmuşam. 
  Qoy bir ömür verim sənə, 
  Sənin üçün doğulmuşam...  
   
  Çağırmısan yetim dada, 
  Olsun sənə canım fəda, 
  Vətən, Vətən, Vətən, Vətən 
  Qurban olum mən bu ada!... 
Arzularımın səni... 
 127
 
 
YAZIÇIMIN 
 
Oğluma 
 
Bap-balaca ürəyi var, 
Ondan böyük diləyi var, 
Qələm adlı gərəyi var, 
Bu balaca yazıçımın. 
 
İndidən duyur aləmi, 
Ocağı, piri, ələmi, 
Əlində hazır qələmi, 
Bu balaca yazıçımın. 
 
Mən duyuram ürəyini, 
Hər arzu, hər diləyini, 
Yar qorusun biləyini, 
Bu balaca yazıçımın. 
 
Ağıl, kamal sahibidir, 
Böyük amal sahibidir, 
Hüsnü camal sahibidir, 
Bu balaca yazıçımın. 
 
Ramilə Qardaşxanqızı 
 128
 
 
 
 
 
 
Vətəninə gərəklidir, 
İgiddir, şir ürəklidir, 
Biləyi türk biləklidir, 
Bu balaca yazıçımın. 
 
Sözləri boyundan böyük, 
Tay-tuşuna olubdu görk 
On bir yaşı çiynində yük, 
Bu balaca yazıçımın. 
 
Bənzəyib bənzəyəninə, 
Fəxr ilə can deyəninə, 
Canım qurban verəninə, 
Bu balaca yazıçımın. 
Arzularımın səni... 
 129
 
XOCALI 
 
Bəyaz qış al qana boyandı o gün, 
Körpələr gülləylə oyandı o gün, 
Əzrayıl qəsdinə dayandı o gün, 
Xocalı talandı, bir şəhər batdı, 
Dünyasa əbədi qəflətdə yatdı!... 
 
Yağılar qanına susadı elin, 
Naləsi ərşətək calandı dilin, 
Təhqirlə qətl oldu uşaq, qız, gəlin, 
Xocalı talandı, bir şəhər batdı, 
Dünyasa əbədi qəflətdə yatdı!... 
 
Qocası, cavanı bəlli olmadı, 
Salamat göz, bəniz əhli qalmadı, 
Allah da unutdu, yada salmadı, 
Xocalı talandı, bir şəhər batdı. 
Dünyasa əbədi qəflətdə yatdı!... 
 
Oyulan göz bizim, diz bizim oldu, 
Nahaqdan qaralan üz bizim oldu, 
Ömürlük od, atəş, köz bizim oldu, 
Xocalı talandı, bir şəhər batdı, 
Dünyasa əbədi qəflətdə yatdı!... 
Ramilə Qardaşxanqızı 
 130
 
 
 
 
Dərddən daş da yandı, qırtlaq yanmadı, 
Qoyun qan istədi, otlaq qanmadı, 
Zəncirdə it belə haqqı danmadı, 
Xocalı talandı, bir şəhər batdı, 
Dünyasa əbədi qəflətdə yatdı!... 
 
Körpəsi gənc oldu illər ötüşdü, 
Həqiqət danmayan zaman yetişdi. 
Deməyin köhnəldi, yara bitişdi. 
Xocalı talandı, bir şəhər batdı, 
Dünyasa əbədi qəflətdə yatdı!... 
 
Qaşıyıb yaranı qanatmaq gərək, 
Bu yatmış dünyanı oyatmaq gərək, 
Hamı bir ağızdan, car çəkib deyək, 
Xocalı talandı, bir şəhər batdı, 
Dünyasa əbədi qəflətdə yatdı!... 
Arzularımın səni... 
 131
DƏRD ƏKDİN 
 
Ə.Əhmədin xatirəsinə 
 
Bu şəhər bir polis itirdi belə, 
Toxunan deyildi hər açan gülə, 
Yandırıb qəlbləri döndərdin külə, 
Qardaş, ürəklərə yaman dağ çəkdin, 
Heç vaxt tükənməyən sonsuz dərd əkdin. 
 
Bu boyda şəhərdə çatmadı yerin, 
Qəlblərə vurduğun yaralar dərin, 
Gəlişin istiydi, gedişin sərin, 
İnan, ürəklərə yaman dağ çəkdin, 
Heç vaxt tükənməyən sonsuz dərd əkdin. 
 
Sirli bir qalaydın, hər kəs bilirdi, 
Duyanda səsini üzlər gülürdü, 
Doğmalar sirrini sənlə bölürdü, 
Qardaş qəlbimizə yaman dağ çəkdin, 
Heç vaxt tükənməyən sonsuz dərd əkdin. 
 
Bizi küskün etdin doğma şəhərə, 
Tab gətirib, necə dözək qəhərə?! 
Çəkdiyin zəhmətlər getdi hədərə, 
Çiynində paqona yaman dağ çəkdin, 
Heç vaxt tükənməyən sonsuz dərd əkdin. 
Ramilə Qardaşxanqızı 
 132
 
 
 
Sən haqq axtarırdın, haqqa qovuşdun, 
Bir polis doğuldun, şərlə vuruşdun, 
Həzin baharıykən qışla yarışdın, 
Qoca təbiətə yaman dağ çəkdin, 
Heç vaxt tükənməyən sonsuz dərd əkdin. 
 
Axtaran tapmadı, dərdə bələndi, 
Xatirən nur olub göydən ələndi, 
Göz yaşın yağışla birgə çiləndi, 
Qardaş qəlbimizə yaman dağ çəkdin, 
Heç vaxt tükənməyən sonsuz dərd əkdin. 
 
Bir eli ağlatdın, sızlatdın yaman, 
Bu acını silməyəcək bil zaman, 
Qəlbən qan ağladı hər dərddən qanan, 
Vallah, ürəklərə yaman dağ çəkdin, 
Heç vaxt tükənməyən sonsuz dərd əkdin. 
 
Kimin günahına cavabdeh oldun? 
Kimin sevdasını gözündə qoydun? 
Kimin ürəyini içindən oydun? 
Əhməd, o kimsəyə yaman dağ çəkdin, 
Heç vaxt tükənməyən sonsuz dərd əkdin. 
Arzularımın səni... 
 133
 
 
 
 
 
 
 
 
 
 
 
 
 
 
 
ESSELƏR
Ramilə Qardaşxanqızı 
 134
 
VƏTƏNDAŞ 
 
Vətən daşının vətəndaşdan fərqli olaraq, 
Qismətinə sapand düşəndə belə, 
Atıldığı yerdə rahatca tarix olub daşlaşır. 
Biz isə əməlli başlı baş daşıyıq deyəsən. 
Daşlaşmışıq tarixin “ölülər” qəbristanlığı, 
“dirilərin” qaçqın düşərgəsinə… 
Ölülərimizin hərəsi bir məskəndə nigaran yatarkən, 
Dirilənlərimiz də olur ki, ruhlarımız cismimizi tərk edib, 
Əzizlərimizin qərib,kimsəsiz, gözü yol çəkən  
Məzarları başında keşık çəkməklə yanaşı, 
“Varlığımıza” da qəbir qazır. 
Çünki biz diriykən “ölüyük”, vətəndaş!…  
Bizim üçün nə sapand var, nə də firladıb atan ki, 
Yerimizə düşək… 
Elə üzərimizə 1992-ci il, may ayının 18-i tarixində 
didərginlik düşüb, köçkündür tarixçəsi həkk olunub. 
Deyəsən alnımıza da “baş daşı” damğası… 
Hələ də “fırlanırıq” fəqət sapanda deyil “ələ” salınmışıq, 
“satanımız” var, amma atanımız yoxdur... 
Hər pis belə öz yerində yaxşıdır, 
Biz isə, biz yersizik, vətəndaş! 
Qarabağa, Laçınımıza atılmalıyıq, 
Atılmalıyıq, vətəndaş! 
Arzularımın səni... 
 135
 
ÖLÜM 
 
Heç bir yolun sonu görsənmir, 
Fəqət bir yol da var ki, 
Ayrıcında dayanmışdım, 
Və artıq seçim də etmişəm. 
Sənə gəlirəm, ölüm?! 
Qollarını, yollarını aç, 
Ölüm... 
Nəinki sonuna 
Əvvəlinə necə düşdüyümü də görmədim. 
Yoxsa elə yolayrıcında doğulmuşam, 
Yoxsa?... 
İndi bu yol məni sənə gətirir, ölüm?! 
Qollarını, yollarını aç, 
Ölüm... 
Məni sənə qovuşduran bu yollarda, 
Daha hansı yollardan keçəcəm bilmirəm. 
Bəlkə də bütün yolların sonu üçün 
Yürüyən bir fikir daha vardır, 
Amma bu yol... 
Bu yol heç nə düşündürmədən, 
Məni sənə gətirir, ölüm, 
Sən hara ötürəcəksən?!... 
Qollarını, yollarını aç, 
Ölüm! 
Ramilə Qardaşxanqızı 
 136
 
YORULMUŞAM 
 
Yorulmuşam daha, 
Gücüm yetmir davam etməyə. 
Həyat sınayıb məni hər addımda, 
Lazım olanlardan daha çox yaşadıb mənə. 
Sevdalar yaşamışam zaman-zaman, 
Vüsala yetmişəm anba an. 
Arzularım gerçək olub çin-çin, 
Həsrət çəkmişəm için-için. 
Ayrılıqlar görmüşəm acısı qəlbimi qovuran, 
Sillələr tutmuşam dönüb özümü vuran... 
Evlər tikmişəm evimi yıxan, 
Evlər yıxmışam önümə çıxan... 
Hər acıdan, hər şirindən dadmışam. 
Hər keçilməz yoldan ötüb, 
Hər səddini aşmışam. 
Hər kola ilişib, 
Hər güldən dərmişəm. 
Qoxusunu aldığım hər ləçəkdə, 
Bir tikan canımı acıdıb. 
Hər gülən üzə inanmışam, 
Hər inandığımda aldanmışam. 
Aldatmışam lal baxışlarımla, 
Aldanmışam saxta alqışlarına. 
Arzularımın səni... 
 137
Acımasız bu həyatın, 
Yanmışam yayında, 
Donmuşam qışında, 
Xəzəlinə qarışıb, 
Xəzanında sovrulmuşam. 
Yorulmuşam daha, 
Yorub acı göz yaşlarım. 
Yorub uzaq baxışların. 
Yorub uğuruma sevinən yadlar. 
Yorub məndən xəbərsiz yaxınlar. 
Yorulmuşam xoşbəxtlikdən, 
Yorulmuşam bədbəxtəm deməkdən. 
Yorulmuşam üzülməkdən, 
Yorulmuşam üzməkdən. 
Yorulmuşam sənə, 
Səninləyəm... 
Sənsizəm deməkdən! 
Acıma da inanmırsan, 
Nə yaşın var ki, 
Nə yaşayasan, 
Nə də yaşlanasan. 
Deyirsən, 
Cəmi iyirmi... 
Yox əzizim, yanılmısan, 
Sən gedən gündən illər ötüb. 
Yaşamışam bu saydıqlarımı, 
Ramilə Qardaşxanqızı 
 138
Yaşlanmışam da. 
Nələri isə, xəyalımda, 
Nələri isə, xatirələrimdə... 
Nələri isə, yuxularımda, 
Nələri isə, qorxularımda... 
Nələri isə, baxışlarda, 
Nələri isə, dillərdə... 
Nələri isə, gözlərdə, 
Nələri isə, sözlərdə... 
Nələri isə, yalandan, 
Nələri isə, gerçəkdən... 
Arxamca deyilənlərdə, 
Üzümə vurulanlarda... 
Nə fərqi var ki?! 
Yaşamışam! 
Sən ellərdə, 
Mən dillərdə yaşamışam. 
Yaşamadıqlarımı da, 
Yaşamışam... 
Yaşatmışam... 
Yaşlanmışam... 
Yorulmuşam həm də, 
Yorulmuşam! 
Yorulmuşam! 
 
Arzularımın səni... 
 139
 
 
 
“TƏRƏZİ” 
 
Elin gözü tərəzidir deyirlər, 
Fəqət... 
Gözlə özünü bu tarazlıqdan 
Hərdən dünya bir tərəfinin üstündə fırlanır, 
Görən olmur nədənsə... 
Gözü korşalır tərəzinin... 
Zamanın gözündən belə yayınır tərəzinin gözü. 
Qeys də saf sevdasıyla Məcnun oldu, 
Divanə gəzdi, dəli deyildi adına. 
Kərəm alovlanıb yandı sevdasına, 
İndi də yanıq Kərəmi şəninə oynayırlar... 
O qədərdir gözün gördükləri tərəzinin çəkdikləri ki... 
Hamısını saysam mənə də dəli deyəcəklər. 
Mənim üçün az fərq edər, 
Mənim qədər üzə deyən olmayacaq nə də olsa... 
Qınamıram eli, üzümə deməsələr də, 
Hörmət əlaməti, bir də üzümü görsünlər deyə, 
Arxamca su əvəzi söz atacaqlar, dəlidir deyə. 
Düz sözü bir az dəlisov deyəndə özünə yer eləyir axı? 
Şair də elə bunun üçün şairdir, 
Divanəsidir həqiqətin... 
Ramilə Qardaşxanqızı 
 140
 
 
 
 
 
 
Ağlım kəsəndə hələ yazar deyildim, 
Ancaq oxuya bilirdim eli gözündən. 
Şahid olurdum qəhrəmanlarımın tarazlığına... 
Harda sözünü süsləyib, yaradıcılığın pik nöqtəsinə 
varan yazar 
Harda haqqı sığınıb quyruqla yedirən yumruq, 
Harda düzü-düz, əyrini dolayı “yeridən” dürüst varsa, 
Ya dustaq, ya sürgün, ya edam edilib, 
Və ya da dəli damğası alıb bu elin gözündə. 
Görmür bu elin gözündən asılan qara pərdəni?! 
Bəs tarazlığın itdiyini?! 
Yanlış çəkiləri, aldadan kiloları, 
Sırınan qramları görmür bu elin gözü?! 
Axı elin gözü tərəzidir... 
“Tərəzi” 
Arzularımın səni... 
 141
 
 
 
BİLMİRDİM 
 
Heç bilmirdim həsrətinə 
Bu qədər yanacağam. 
Bilmirdim hər addımbaşı 
Adını anıb, sonra 
O yan, bu yana baxıb 
Gizlicə ağlayacağam. 
Bilmirdim tanrım 
Ürəyimə cızma-qara etdiyi adını sildiyi o an 
Göz yaşımın gücü yetməyəcəkdi, yumaq üçün  
izlərini... 
Və sonra... 
Üzümü çevirib gedəndə danacağam 
Səni də, məni də... 
Dünəni də, bu günü də... 
Üstəlik arzuladığımız sabahları da... 
Sonda isə, bütün bunları 
Səndən öyrənəcəyimi də... 
 
Ramilə Qardaşxanqızı 
 142
 
 
MƏN ANAYAM 
 
Kədərliyəm bu axşam, gözlərimdə damlalar. 
Həsrət baxışlarımla incə bir yol çəkirəm 
ömrümə, 
Yeni bir yol... 
Xeyli müddətdir ki, bir hüzn dolub içimə, 
İlhamımın övladı, adımın soy adı... 
Varlığıma şərik çıxdı, qanımı içib, canımda can 
oldu... 
Bətnimdə döyündü ürəyi, 
Sinəmdə nəfəs aldı, böyüdü zaman-zaman. 
Təpiklədi hisslərimi, taladı düşüncələrimi, 
Ağır gəldi çəkisi... 
Bəzən daşıya bilməyəcəyim yük oldu mənə, 
Bəzən ürəyim bulandı özümlə gəzdirməkdən, 
Bəzən də yarı yolda atmaq istədim içimdən, 
Fəqət... 
Nə o məndən qopmadı, nə mən onu qoparda 
bilmədim özümdən... 
Vaxtım çatdı, doğulmalıydı hüznüm! 
Əzabla, işgəncəylə dünyaya gələcəkdi, 
Buna görə adını Hüzn qoyacaqdım. 
Arzularımın səni... 
 143
 
 
 
Gəldi də... 
Ruhu ürəyimin, cismi isə qələmimin bətnindən 
doğuldu... 
İki candan bir hüzn doğdum bu axşam... 
Bu əzizin ögeyi, doğması olmadı, 
Atası anası seçilmədi... 
Bəzən fərsiz olsa belə, yenə də şirin daddı. 
İndi böyüdürəm əllərimdə, 
İçimdə yeni bir ümid böyüdərək... 
Kim bilir, hüznümün hələ doğulmamış 
qardaşıdır ümidim, 
Bir gün o da doğulacaq... 
Sevgi və səadət adlı bacılarını da xəyal edirəm. 
Hüznüm tək doğulsa da, tənha qalmayacaq anası 
kimi... 
Böyük ailəsi, geniş evi olacaq balamın. 
Bütün həyatını düşünürəm indi, 
Və sabahkı taleyini... 
Bir telinə dəyən olsa, canını acıdaram canımı 
acıdanın! 
Çün ki mən anayam, 
Yazılarımın anası... 
Ramilə Qardaşxanqızı 
 144
 
 
ARZULARIMIN SƏNİ 
 
Sevgilim sus, və gözlərini yum... 
Ağlına gələn ilk fikir, 
Beynində dolaşan ilk duyğunun adını qoy. 
De ki, sənin üçün kim olduğumu bilim... 
Mən deyirəm; 
Gözlərimi yumarkən ürəyimdən gələn səs, 
Həzin bəstə məni meyxoş edir. 
Arzularım... 
Bax, gözlərimi açmamışam hələ. 
O bəstəni dinləyirəm, 
Sənin üçün... 
Sən də dinlə; 
Səni sevirəm, əzizim! 
Sevgilərin ən gözəli, ən sevimlisisən... 
Səni istəyirəm, sevgilim! 
İstəklərin ən ümdəsi, ən uğurlususan... 
Sən mənimsən, ürəyim! 
Ürəklərin ən safı, ən arzulananısan... 
Səni sevirəm arzum, səni sevirəm! 
Sən ürəyimdəsən, 
Arzularımın ürəyində... 
 
Arzularımın səni... 
 145
 
 
 
 
Fəqət arzularımın ürəyi ağlımdadır. 
Ağlım isə... 
Ağlım səndədir əzizim! 
Ağlımı almısan... 
İndi sən söylə. 
Gözlərimi açmadan dinləyəcəm. 
Gözümü açsam beynimdəki sən və o ümdə arzularım 
inciyər məndən. 
Məni tərk edər mənim, əbədiyyən gedər məndən... 
Sənə inanmadım deyər ürəyim. 
Sənə güvənmədim söylər hislərim. 
Səni istəmədim pıçıldayar arzularım. 
Fəqət mən... 
Bax, açmadım gözlərimi, 
Ürəyimlə görüb dinləyəcəm səni... 
Söylə, sən söylə! 
Arzularımın səni... 
 
 
 
Ramilə Qardaşxanqızı 
 146
 
 
XATİRƏ 
 
Kim verib bu duyğuya bu adı görəsən, 
Kim deyib ki bu hissin adı xatirə olsun? 
Bəs görəsən xatirə necə olur, 
Necə görsənir kənardan? 
Ona toxunmaq olurmu, 
Qoxusu gözəlmi? 
Xatirə mənim qəlbimdə sızlayan gündəlik acılarmı, 
Ya hər an sinəmdə baş qaldırıb haray çəkən 
günahlarmı? 
Yoxsa sənli gülərim, 
Bəlkə sənsiz göz yaşlarım?... 
Xatirə... 
Maraqlı adı var bu duyğunun, 
Bəzən isə çox şirin dadı... 
Bəs görəsən bu xatirə niyə məhs qadındır, 
Niyə qadın adı verilib bu gözəlliyə? 
Axı Xatirə adlı kişi yoxdur. 
Bəlkə qadın daha sədaqətlidir, 
Yoxluğunda belə var edir? 
Sevərək getməz, getdiyində geri dönər. 
Xatirə... 
 
Arzularımın səni... 
 147
 
 
 
 
 
Gözlərimi doldursa da xəyalın, 
Üzümə gülürsən hər xatırlananda. 
Baxışların xoşbəxt edir məni. 
Əlini uzadıb göz yaşlarımı sildiyin an isə, 
Dünyanın ən bəxtəvər qadını oluram... 
Yanağım nəmlənir, 
İsti nəfəsin çox yaxınımdadır. 
Bir az yana dönsəm dodaqlarıma toxunacaq qədər 
yaxın... 
Ürəyim titrəyir qəlb atışlarını duyduğum an. 
Zaman dayanır, həzin musiqi və biz... 
Xatirə... 
Keçmişi bu gün edən yeganə var, 
Yeganə həqiqət. 
Ən gözəl xəzinəm, ən əziz adamım. 
Xatirə... 
Sən və mən... 
 
Ramilə Qardaşxanqızı 
 148
 
SİQARET 
 
Əsəbiləşdin, 
Mənəmi, özünəmi? 
Mənəmmi günahkar, sənsənmi səbəbkar? 
Bilmirəm... 
Bildiyim isə əbədi olan hər şey gözəldir deyimi. 
Maraqlıdır, indi mənim dərdim də gözəldir? 
Dəli oluram deyəsən, dərdin gözəli olar?! 
Hə, olar!!! 
Qulağını yaxınlaşdır, deyim? 
Sənsən o gözəl varlıq, 
Mənim dərdim... 
 
* * *  
 
Sən əsəbiləşəndə siqaret çəkirsən, 
Mən isə, 
Mən sənin dərdini... 
Səni əsəbiləşdirdim deyə dərd çəkmək mənə düşər, 
Mənə əsəbiləşdin deyə, siqaret çəkmək sənin son 
əlacın. 
Heç olmasa mənim çəkdiyim əbədidir, 
Sənin çəkdiyin isə, 
Havaya uçurduğun həyat... 
Yəni mənim içimdə çəkdiyim əbədiyyətimdir, 
Arzularımın səni... 
 149
Sənin içinə çəkdiyin isə, 
Boşluq... 
 
* * *  
 
Bəlkə mən özüm də o boşluqdayam, 
İçində mən də varam axı?! 
Bir zamanlar səni közərən siqaretimlə içimə çəkirəm 
gözəlim, 
Deyirdin... 
Bəlkə hər siqaret tüstüsüylə məni də havaya üfürürsən, 
Bəlkə məni içinə çəkəndə yandırmışam sinəni?! 
Yanılmısan... 
Bəlkə indi bu üzdən hər kəlməmə siqaret tüstülədib, 
Bir üfürüşlə içini azad etmək istəyirsən yanğından, 
Məndən?! 
Bəlkə mənim əbədiyyətimə, dərdimə göz dikmisən, 
Dərdlənmək istəyirsən?! 
Yoxsa elə boğulduğun o boşluqda, 
Məni ömürlük boğmağı düşünürsən? 
Ya özünü xilas etmək, boğulmamaq üçün, 
Və ya da, məni sinəndə bir daha boğmaq üçün... 
İçinə çəkirsən boşluğu, 
Üfürürsən dayanmadan... 
Kim bilir... 
Bəlkə də... 
Ramilə Qardaşxanqızı 
 150
 
 
 
KİMDİR 
 
Bir zamanlar o da vardı, 
Onunla bərabər həyat da... 
İsti ocağı, axşamlar yolunu gözləyən ailəsi, 
Oğlu, qızı, gələcək nəvələri belə... 
Dostları, doğmaları, qonşuları, 
Bağçasında iti, pəncərəsində işığı, 
Cibində pulu, başında ağlı... 
O indi də “var” 
Bəs o kimdir axı, 
O deyə kimdən bəhs edirəm?! 
Cəmiyyət üçün yararsız, 
İnsan yerinə belə sayılmayan, 
Adı anılmayan, 
Ailəsi üçün ən az heyvan qədər canlı, 
Əşya qədər yararlı, 
Evinin bir küncündə yeri olan, 
Fəqət süpürgə qədər də lazımlı olmayan biri... 
“Dostları” üçün isə, 
Buldoqdan da ucuz, 
Çirkli və yararsız... 
 
Arzularımın səni... 
 151
 
 
 
 
 
 
O kimdir?! 
Üstündən ayaqlayır dost dedikləri. 
Əzib keçir tanışları tanımadıqlarıyla birgə. 
İllərcə çalışıb qazandıqlarını hardasa, 
Necəsə bir anda yox etdi, 
Yox dünyasında əriyir şam kimi... 
İndi hər küçənin tinində yeri, 
Hər səfilin yanında hörməti, 
Hər zibil yeşiyində qidası, 
Hər mağazanın önündə it kimi qovan “sahibi” 
Xırıldayan səsi, əsən əlləri, bükülən dizi, 
Xəstə canı, cır-cındır əyni və, 
Əlində də bir şüşə şərabı var. 
Bir şüşəlik isə həyatı... 
Demək hər şeyi var zavallı əyyaşın... 
 
Ramilə Qardaşxanqızı 
 152
 
 
 
 
SARMAŞIQ 
 
Bilirsən, necə sevgi istəyirəm? 
Necə sevən, necə sevilən xəyal edirəm? 
Öz qəlbim boyda sevgim olsun 
Nə böyük, nə də balaca... 
Öz dünyam boyda evim olsun 
Nə cəh-cəlal, nə süslü qəm... 
Öz yazılarım kimi övladlarım olsun 
Nə nankor, nə xeyirsiz, nə duyarsız... 
Duyğularım qədər əyləncən olsun. 
Gözlərinə baxanda özümü qəlbində görüm. 
Gözlərimə baxanda qəlb əvəzi sinəmdə döyün. 
Əllərini tutmadan addım ata bilməyim. 
Kor sevda istəmirəm, amma 
Kor olmaq istəyirəm... 
Atdığım hər addımda tut əllərimdən, 
Büdrəyəndə dayağım ol. 
Sevginlə, sayqınla sınağım ol... 
Ən dəyərlim, bir ömürlük qonağım ol... 
 
 
Arzularımın səni... 
 153
 
 
 
Haqqım ol, halalım ol, 
Məlhəm baxışınla... 
Varlığına sarılıb yaşaya bilim, 
Yaşlana bilim. 
Sarmaşıq qoy adımı, 
Sənin sarmaşıq gülün... 
Qəribədir, hə? 
Bu qədər gözəl, tər qoxulu güllər varkən 
Mən sarmaşığa bənzədirəm özümü. 
Gün çıxanda açar, gün batanda solar. 
Zəif, yöndəmsiz. 
Solduğunda bir topa kol-kos... 
Gün işığında hər gül gözəldir, 
Bəs sarmaşıq? 
Sarıldığı duyar ətrini xəfifcə... 
Sarıla biləcəyi yar, 
Sən... 
Sevə biləcəyin, 
Mən... 
Sənə sarmaşığam... 
Ramilə Qardaşxanqızı 
 154
 
 
 
DƏNİZ VƏ TORPAQ... 
 
Şəhər al-əlvan boyanıb, küçələr tər-təmizdir. 
Kənardan baxan hər kəsə gəl-gəl deyir,  
Təkcə məndən savayı... 
Mən bu şəhərdə təkəm, tənha və qəribəm. 
Yaşanan heç bir anın bu şəhərin gözəlliyindən 
xəbəri yoxdur. 
Hər küçədə tək ayaq izlərim düşür,  
Hər addımda tənhalığım yazılır yollara... 
Bəzən çarəsizlik ən böyük çarə olur düzgün 
qərar üçün. 
Mənim son çarəm dəniz... 
Yeganə dostum, sirdaşım dəniz... 
Milyonların göz yaşıyla dalğalanan, 
Qayadan qayaya çırpılıb dərdli sahilin dərdini 
alan  dəniz... 
Sənə sığınaraq yaşadığım hər acıdan 
xəbərdarsan. 
Artıq vəsiət də etmişəm, qərar da vermişəm, 
Qarq torpağa deyil, sənə qovuşacağam bir gün. 
 
 
Arzularımın səni... 
 155
 
 
 
 
 
Adi cismlərlə ömür sürməkdən yorulmuşam, 
Birdə qaranlıq dünyaya qərq etməsinlər ruhumu. 
Qara torpağın nə sənə qarışan göz yaşlarımdan, 
Nə də qəlbimdə döyünənlərdən xəbəri var...  
O yalnız udmağı bilir... 
Axan göz yaşlarını, ölü bədənləri, 
Yaşanan hər anı... 
Nə bir kərə coşub içini açır,  
Nə bir dəfə qoynundakı ruhlara azadlıq verir... 
Mənim azadlığım, mənim dünyam dəniz, 
Sənin qoynunda qovuşacağam sənə. 
Və səndə gizlənən mənə... 
 
Ramilə Qardaşxanqızı 
 156
 
SİZİN ÜÇÜN 
 
Mənim üçün çox dəyərli olan oxucularım, əvvəla 
sizlərin hamınıza minnətdaram ki, qələmimə hör-
mətlə yanaşıb, qəlbimdən keçənləri mənimlə birgə, 
misra-misra  dəyərləndirdiniz. 
İllər sonra bu kitabı ərsəyə gətirməklə məqsədim, 
mənim üçün var olanları sizlərlə paylaşmaq, sizlərin 
tam səmimi iradlarını almaq, və bu yolda əzmlə ad-
dımlamağa bir ümid, güc qazanmaqdır. 
İlk dəfə qələmi əlimə alıb cızma-qara edəndə bu 
günləri heç düşünməmişdim. 
İndi isə, sizlərdən gələn isti münasibətləri duy-
duqca qürurlanıram. 
Nəzərə alın ki, burda çox illər öncə qələmə aldı-
ğım yazılar da yer alır.  
Bu da o deməkdir ki, bu kitabın hər səhifəsində 
müxtəlif yaş həddində duyğuları qələmə alıb sizlərə 
ötürən mən varam... 
Ümid edirəm bundan sonra sizinlə hələ çox gö-
rüşlərim olacaq. 
Bu yolda xeyir-dualarınızı, və diqqətinizi məndən 
əsirgəməyin. 
Və bu kitab üçün zəhmət çəkən, mənimlə birgə se-
vincimi paylaşan hər kəsə dərin təşəkkürümü bildirirəm. 
 
Ramilə Q. 
Arzularımın səni... 
 157
 
İÇİNDƏKİLƏR 
 
ÖN SÖZ... ..........................................................................  5 
 
ŞEİRLƏR 
 
TÜRK ÖVLADIYAM .....................................................  10 
GÖZLƏRİN .....................................................................  12 
SÜRGÜN .........................................................................  13 
SEVGİ ..............................................................................  14 
BİR ÖMÜR ......................................................................  15 
ÖZGƏDİR ........................................................................  16 
GÜCÜM ÇATMADI .......................................................  18 
GÖZLƏRİNDƏN .............................................................  19 
NƏ DEYƏ... .....................................................................  21 
SƏN SEVƏNDƏ ..............................................................  22 
MƏN İSTƏYİRƏM .........................................................  23 
BƏYAZ QAR ...................................................................  28 
NƏ MƏNASI VAR ..........................................................  29 
SEVDİM ..........................................................................  30 
SALAM, SAĞ OL ............................................................  32 
BELƏ YANMAZDIM .....................................................  34 
SƏNİ DÜŞÜNMƏDƏN ...................................................  35 
GEDƏCƏM ......................................................................  37 
SÖZ ..................................................................................  38 
BİR BİLSƏN... .................................................................  39 
BALA ...............................................................................  40 
Ramilə Qardaşxanqızı 
 158
MƏN SEVƏNDƏ ............................................................  41 
İNDİ NƏ ...........................................................................  43 
SAVAŞ .............................................................................  44 
GÜNDƏN-GÜNƏ ............................................................  47 
ÖLÜM... ...........................................................................  48 
GETMƏ ............................................................................  50 
BİR BİLSƏM... ................................................................  51 
DÖN DESƏM ..................................................................  53 
BU GEDİŞLƏ... ...............................................................  54 
CƏZASI MƏN OLUM ....................................................  55 
XƏYAL SEVGİ ...............................................................  56 
ƏZRAYIL ........................................................................  57 
ANA YURDUM ..............................................................  58 
DANACAQ ......................................................................  59 
BU MƏNƏM, MƏN ........................................................  61 
GÜNƏŞ GÖZLƏYİR AY... .............................................  62 
MƏN NİYƏ... ..................................................................  63 
ANAMI ALMASIN ALLAH ...........................................  64 
SEVİRDİM ......................................................................  66 
GÜLÜM ...........................................................................  67 
GÖRƏSƏN ......................................................................  69 
AXI BU DÜNYADAN ....................................................  70 
DAHA MƏNDƏN... ........................................................  71 
TƏNHA SEVGİM .............................................................73 
AY DAĞLAR ..................................................................  77 
DOĞUM GÜNLƏRİN .....................................................  78 
FİKİRLƏŞİRSƏN ............................................................  79 
DİVANƏ... .......................................................................  80 
AMMA Kİ, NECƏ ...........................................................  82 
Arzularımın səni... 
 159
AYRILIQ .........................................................................  84 
YAZ NƏFƏSİNƏ ............................................................  86 
SƏNDƏN MƏNƏ ............................................................  87 
KOR AŞİQ .......................................................................  89 
SƏN Kİ .............................................................................  90 
DE ....................................................................................  91 
BİR VAXT .......................................................................  92 
AŞİQƏM, AŞİQSƏN .......................................................  93 
BİLMİRƏM .....................................................................  95 
ÜRƏYİNİN QAPISI ........................................................  96 
İNDİ DƏ SƏN ..................................................................  97 
ÜRƏYİM KİMİ ................................................................  98 
BƏLKƏ DƏ .....................................................................  99 
GƏRƏK ..........................................................................  100 
TUŞ OLDUN .................................................................  101 
AŞİQ OLDUQ ...............................................................  102 
ATA ...............................................................................  103 
AĞLADIRAM  ..............................................................  104 
AY VƏFASIZ ................................................................  105 
ƏZİZİM ..........................................................................  106 
DARIXIRAM .................................................................  108 
DEDİN ...........................................................................  110 
ÇÖZMƏDƏN .................................................................  111 
BİLMƏDİN... .................................................................  113 
ŞAGİRD DEYİL ............................................................  115 
ODDA YANANLAR .....................................................  116 
İSTƏMƏMİŞDİM ..........................................................  118 
BİL... ..............................................................................  119 
SƏNİN ............................................................................  121 
Ramilə Qardaşxanqızı 
 160
NƏ FAYDA ...................................................................  122 
BİTİRƏN ........................................................................  123 
MƏHƏBBƏT... ..............................................................  124 
VƏTƏN ..........................................................................  126 
YAZIÇIMIN ..................................................................  127 
XOCALI .........................................................................  129 
DƏRD ƏKDİN ...............................................................  131 
 
ESSELƏR 
 
VƏTƏNDAŞ ..................................................................  134 
ÖLÜM ............................................................................  135 
YORULMUŞAM ...........................................................  136 
“TƏRƏZİ” ......................................................................  139 
BİLMİRDİM ..................................................................  141 
MƏN ANAYAM ............................................................  142 
ARZULARIMIN SƏNİ ..................................................  144 
XATİRƏ .........................................................................  146 
SİQARET .......................................................................  148 
KİMDİR .........................................................................  150 
SARMAŞIQ ...................................................................  152 
DƏNİZ VƏ TORPAQ  ...................................................  154 
 
