1
AZƏRBAYCAN-TÜRKİYƏ ƏLAQƏLƏRİ SON 20 İLDƏ: UĞURLAR VƏ İMKANLAR
Azərbaycan Respublikasının 
Prezidenti yanında 
Strateji Araşdırmalar Mərkəzi 
Azərbaycan-Türkiyə 
İş Adamları Birliyi
Bakı - 2011
2
AZƏRBAYCAN-TÜRKİYƏ ƏLAQƏLƏRİ SON 20 İLDƏ: UĞURLAR VƏ İMKANLAR
Azərbaycan-Türkiyə əlaqələri son 20 ildə: 
uğurlar və imkanlar (məqalələr toplusu)
Layihənin müəllifləri:
SAM | Azərbaycan Respublikasının Prezidenti yanında Strateji Araşdırmalar Mərkəzi
ATİB | Azərbaycan-Türkiyə İş Adamları Birliyi
Layihənin koordinatorları:
Cavid VƏLİYEV
Rəşad RƏSULLU
Kənan ASLANLI
Kitabda son iyirmi ildə Azərbaycan və Türkiyə arasında əlaqələrin müxtəlif tərəflərini 
əks etdirən məqalələr toplanmışdır. Məqalələrdə əks etdirilən fikirlər müəlliflərin 
şəxsi mülahizələridir, SAM və ATİB-in rəsmi mövqeyi ilə üst-üstə düşməyə bilər.
Kitab Azərbaycan və Türkiyə arasında münasibətlərin inkişaf tarixi, meyilləri və 
perspektivləri ilə maraqlanan geniş oxucu kütləsi üçün nəzərdə tutulmuşdur.
Kitabla bağlı fikir və tövsiyələrini bildirmək istəyən oxucular SAM və ya ATİB-ə 
müraciət edə, həmçinin aşağıdakı elektron ünvanlardan biri ilə əlaqə saxlaya bilərlər: 
info@sam.gov.az və ya office@atib.az 
ISBN: 978-99-5281-700-3
© SAM, 2011
© ATİB, 2011
3
AZƏRBAYCAN-TÜRKİYƏ ƏLAQƏLƏRİ SON 20 İLDƏ: UĞURLAR VƏ İMKANLAR
Mündəricat
 Ɔ Ön sözlər 
 
Azərbaycan-Türkiyə: dostluq, qardaşlıq və strateji tərəfdaşlıq 
Elnur ASLANOV 
 
Son iyirmi ildə Azərbaycan və Türkiyə əlaqələrinə qısa baxış
Hulusi KILIÇ 
 
 Ɔ Məqalələr 
 
Regional hadisələrin Türkiyə-Azərbaycan münasibətlərinə təsiri
Cavid VƏLİYEV
 
Parlamentlərarası əlaqələr: nailiyyətlər və perspektivlər
Qənirə PAŞAYEVA 
 
Azərbaycan-Türkiyə iqtisadi əlaqələri: əsas trendlər və nailiyyətlər
Rəşad RƏSULLU, Kənan ASLANLI 
 
Azərbaycan-Türkiyə enerji münasibətləri: çağırışlar və perspektivlər
Gülmira RZAYEVA
 
Azərbaycan və Türkiyə arasında texniki yardım layihələri: 
TİKA nümunəsi
Salih POLAT, Abbas HÜMMƏTOV  
 
Azərbaycanla-Türkiyə arasında təhsil əlaqələri 
Qulu NOVRUZOV
 
Hərbi-texniki sahədə Azərbaycan-Türkiyə əməkdaşlığı (1991-2011)
Yəhya MUSAYEV 
 
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
Hatəm CABBARLI
 
Azərbaycan və Türkiyə QHT-ləri arasında əlaqələr 
Araz ASLANLI 
5
9
15
45
61
83
97
111
123
131
147
4
AZƏRBAYCAN-TÜRKİYƏ ƏLAQƏLƏRİ SON 20 İLDƏ: UĞURLAR VƏ İMKANLAR
5
Azərbaycan-Türkiyə: dostluq, qardaşlıq və strateji tərəfdaşlıq
Qədim tarixi köklərə malik olan Azərbaycan-Türkiyə münasibətləri 
bu gün birgə, qarşılıqlı səylər və sarsılmaz iradə əsasında inkişaf etdiri-
lir. Ümummilli lider Heydər Əliyevin səsləndirdiyi “bir millət iki dövlət” 
ifadəsi yeni dövrdə iki dövlət arasında olan münasibətlərin səciyyəvi 
xüsusiyyətlərinin çox gözəl təcəssümüdür. XX əsrin əvvəllərində baş 
verən hadisələrə nəzər salsaq görərik ki, azərbaycanlılar və türklər hər 
zaman çiyin-çiyinə dövrün çətinliklərinə sinə gərib, ağır sınaqlardan al-
nıacıq çıxıblar. Birinci Dünya müharibəsi zamanı Çanaqqala döyüşündə 
azərbaycanlı könüllülər türk qoşunları ilə birgə vuruşaraq, böyük rəşadət 
göstəriblər. Vaxtilə Bakını işğal edən erməni daşnaqları bolşeviklərin xeyir-
duası ilə 1918-ci ilin martında azərbaycanlılara qarşı soyqırımı törədib, on 
minlərlə soydaşımızı qətlə yetiriblər. Qubada tapılan kütləvi məzarlıqdakı 
insan cəsədlərinin qalıqları Azərbaycanın digər bölgələrində də bu cür mis-
li görünməmiş vəhşiliyin həyata keçirilməsindən xəbər verir. Məhz belə 
çətin anlarda Nuru Paşanın rəhbərliyi altında Qafqaz İslam Ordusu qardaş 
Azərbaycanın köməyinə gəlib. 
Artıq həmin dövrdə geosiyasi maraqların diqqət mərkəzində olan 
Azərbaycan beynəlxalq sistemin əsas aktorlarının dünyada hegemonluq 
siyasətində mühüm strateji məntəqəyə çevrilmişdi. Zaman dəyişir, vasitələr 
Dr. Elnur ASLANOV
Prezident Administrasiyasının
Siyasi təhlil və informasiya təminatı şöbəsinin müdiri
Azərbaycan-Türkiyə: 
dostluq, qardaşlıq və strateji tərəfdaşlıq
Ön söz
6
Azərbaycan-Türkiyə: dostluq, qardaşlıq və strateji tərəfdaşlıq
dəyişir. Lakin strateji düşüncələr hər zaman olduğu kimi obyektiv amillərə, 
o cümlədən dövlətin yerləşdiyi coğrafi mövqeyə, malik olduğu torpağın 
xüsusiyyətlərinə, təbii sərvətlərinə bağlıdır. Keçən əsrin əvvəlindən bu günə 
qədər uzun zaman keçməsinə baxmayaraq, Azərbaycan strateji əhəmiyyətini 
saxlayıb və hazırda regional siyasətin təyin edilməsində birbaşa iştirak edir.
1991-ci ildə Sovetlər Birliyi dağıldıqdan sonra Azərbaycan-Türkiyə 
münasibətlərinin yeni mərhələsi başlayıb. Hər iki dövlət arasında tarixi və 
etnik köklərin vahidliyinə bağlı olan təbii yaxınlaşma, ümumi maraqlar 
ətrafında səylərin birləşdirilməsi müasir qloballaşan dünyada mövcud və 
potensial çağırışların aradan qaldırılmasına və gələcəyin möhkəm təməllər 
üzərində qurulmasına imkan yaradıb. Eyni zamanda, yeni dünya nizamında 
ədalətin əsas meyar kimi qəbul edilməsi, hər iki dövlətin siyasi fəaliyyətinin 
nail olmaq istədiyi əsas məqsədlərdən birinə çevrilib. 
Sirr deyil ki, Azərbaycan ərazisinin 20%-i qonşu Ermənistan tərəfindən 
işğal edilib. Dünya birliyinin bu məsələdə tutduğu “ikili standart” möv-
qe beynəlxalq sülh və təhlükəsizliyə zərbə olmaqla yanaşı, Ermənistan-
Azərbaycan, Dağlıq Qarabağ münaqişəsinin sülh yolu ilə həllini ləngidir, 
Ermənistanı davamlı surətdə təcavüzkar siyasət yürütməyə təşviq edir. 
Beynəlxalq hüquq təcavüzkar dövlətin cəzalandırılmasını tələb edir. Çün-
ki heç bir dövlət digər dövlətin ərazi bütövlüyünə və siyasi müstəqilliyinə 
hərbi müdaxilə edə bilməz. Qardaş Türkiyənin 1993-cü ildə atdığı addımlar 
təqdirəlayiqdir. Ermənistan tərəfindən Azərbaycan ərazisinin  bir hissəsinin 
işğal edilməsinə cavab olaraq rəsmi Ankaranın təcavüzkar dövlətlə 
sərhədlərini bağlaması leqal bir addımdır və Ermənistanı beynəlxalq hü-
ququn prinsip və normalarına boyun əyməyə vadar etmək məqsədi güdür. 
Dünya birliyi bundan ibrət dərsi götürməli, Ermənistana qarşı təsirləri 
gücləndirməlidir. Bu, bəşəriyyətin gələcəyi üçün bir zərurətdir. Çün-
ki Azərbaycanın ərazi bütövlüyünə qarşı digər bir dövlətin hərbi gücdən 
istifadə etməsinə beynəlxalq birliyin laqeyd münasibəti hüquqi prinsip və 
normaların aliliyinə əsaslanan mövcud dünya nizamının pozulmasına, uzun 
illər ərzində dünya dövlətlərinin çətin səyləri nəticəsində əldə edilən uğur-
ların, hüquqi mexanizmlərin sual altına alınmasına təkan vermiş olur və 
zərərli presedentin yaranmasına gətirib çıxarır. Bu məsələ Azərbaycan və 
Türkiyə tərəfindən beynəlxalq təşkilatlarda dəfələrlə qaldırılıb. Bu faydalı 
əməkdaşlıq çərçivəsinə Azərbaycan və Türkiyə parlament nümayəndələrinin 
multilateral çərçivələrdə sıx əməkdaşlıq fəaliyyətlərini də əlavə etmək olar. 
Tarix siyasətçilər tərəfindən yazılmır, tədqiqatçılar tərəfindən araşdı-
rılıb gələcək nəsillərə ötürülür. Lakin biz qarşımızda erməni təbliğat ma-
7
Azərbaycan-Türkiyə: dostluq, qardaşlıq və strateji tərəfdaşlıq
şınının yalan və iftiralarını, tarixi məlumatları saxtalaşdırmaq cəhdlərini 
görürük. Ermənistan hakimiyyət orqanlarının vaxtaşırı səsləndirdiyi və heç 
bir tarixi reallığa əsaslanmayan bəyanatları onların yaxşı qonşuluq siyasəti 
prinsipindən nə dərəcədə uzaq olmasını və cılız düşmənçilik hisslərinin gi-
rovuna çevrildiyini göstərir. Biz erməni rəhbərliyini daha rasional olmağa 
və gələcəyi düşünməyə çağırırıq. 
Mövcud qloballaşan dünyada ən optimal çıxış yolu regional əməkdaşlığın 
gücləndirilməsi, qarşılıqlı faydalılıq prinsipi əsasında yeni siyasi və iqti-
sadi münasibətlərin qurulmasındadır. Azərbaycan və Türkiyə arasında 
münasibətlərin inkişaf tendensiyası buna ən gözəl nümunədir. 2011-ci ilin 
noyabrına qədər olan məlumatlara görə, iki qardaş ölkə arasındakı ümumi 
ticarət dövriyyəsi 1,4 milyard dollar təşkil edib. İl ərzində türk iş adamla-
rının Azərbaycan iqtisadiyyatına yatırdığı investisiyanın həcmi 2 milyard 
dolları keçib. Bu gün bir sıra Azərbaycan şirkətləri, o cümlədən Azərbaycan 
Dövlət Neft Şirkəti (ARDNŞ) Türkiyə iqtisadiyyatının müxtəlif sahələrinə 
vəsait yatırır və öz fəaliyyət sferalarını genişləndirir. ARDNŞ-in yatırdığı 
vəsaitin həcmi təqribən 5 milyard dollar təşkil edir.
Hərbi sahədə əməkdaşlıq 2010-cu il avqustun 16-da imzalanan “Stra-
teji tərəfdaşlıq və qarşılıqlı yardım haqqında” Müqavilədən sonra yeni 
mərhələyə qədəm qoyub. Qeyd etmək lazımdır ki, hərbi silah və sursa-
tın birgə istehsalı dinamik inkişaf edən qarşılıqlı münasibətlərin məntiqi 
nəticəsidir. Bu, Azərbaycanın hərbi sənaye kompleksinin inkişafına təkan 
verəcək və ölkənin hərbi qüdrətinin artmasına kömək edəcək. 
Hər iki dövlət arasında mövcud siyasi və iqtisadi münasibətlər onları 
regional geosiyasətin əsas aktorlarına çevirmişdir. Həyata keçirilən ener-
ji layihələri Azərbaycanın dəstəyi və fəal iştirakı sayəsində mümkün olub. 
Türkiyədən keçən neft və qaz kəmərləri vasitəsilə Azərbaycan həm ener-
ji resurslarını dünya bazarına çıxarır, həm də Mərkəzi Asiya ölkələrinin 
təbii sərvətlərinin daşınması üçün tranzit rolunu oynayır. Azərbaycan və 
Türkiyə arasında qarşılıqlı inam və etibar, dostluq və qardaşlıq belə qlobal 
layihələrin həyata keçirilməsinə imkan verən əsas amildir. Onlar Avropanın 
enerji təhlükəsizliyinin mühüm elementləridir. 
Bakı-Tbilisi-Qars dəmiryolu xəttinin çəkilməsi və yaxın gələcəkdə 
istifadəyə verilməsi tarixi İpək Yolunun bərpa edilməsini və regionun 
yeni nəqliyyat dəhlizinə çevrilməsini nəzərdə tutur. Regionun gələcək in-
kişafı üçün zəruri olan bu layihə iki tərəf arasında daşınmalarda mövcud 
çətinlikləri aradan qaldıracaq. 
Bu gün çoxsaylı azərbaycanlı tələbə kontingenti Türkiyə Respublika-
8
Azərbaycan-Türkiyə: dostluq, qardaşlıq və strateji tərəfdaşlıq
sının müxtəlif təhsil ocaqlarında oxuyurlar. Türkiyəyə təhsil almağa gedən 
tələbələrin sayı durmadan artır. Təhsil sahəsində əlaqələrin genişlənməsi isə 
öz növbəsində hər iki ölkənin gəncləri arasında sıx və faydalı münasibətlərin 
formalaşmasına rəvac verir. Bir-birilə mütəmadi əlaqə saxlayan gənclərin 
gələcəkdə hər iki ölkənin həyatında qərarverici gücə çevriləcəyini nəzərə 
alsaq, bu münasibətlərin Azərbaycan-Türkiyə əməkdaşlığının gələcəyi 
üçün nə qədər böyük əhəmiyyət daşıdığı məlum olar. 
Azərbaycan-Türkiyə münasibətlərində iki ölkənin media qurumları 
arasındakı əlaqələr xüsusi bir istiqamət təşkil etməkdədir. Bir sıra Türkiyə 
telekanallarının Bakıda fəaliyyət göstərən nümayəndəlikləri ölkəmizin 
ictimai-siyasi həyatının ətraflı işıqlandırılmasında yaxından iştirak edir. 
Bütün bu nailiyyətlər hər iki tərəfi daha sıx və səylə fəaliyyət göstərməyə 
həvəsləndirir. 
Eyni zamanda, son illər ərzində hər iki dövlətin beyin mərkəzləri 
arasında sıx əməkdaşlıq əlaqələri də qurulub. Belə əməkdaşlığın bariz 
nümunəsi Azərbaycan Respublikasının Prezidenti yanında Strateji Araş-
dırmalar Mərkəzi ilə Türkiyənin bir sıra beyin mərkəzləri, xüsusilə Xari-
ci İşlər Nazirliyi yanında Strateji Araşdırmalar Mərkəzi ilə aktiv surətdə 
həyata keçirilən birgə layihələrin sayının durmadan artmasıdır. Bu isə vahid 
ekspert məkanının qlobal çağırışlara qarşı ümumi fəaliyyət strategiyası-
nın formalaşması üçün zəmin yaradır. Elmi münasibətlərin və əlaqələrin 
təkmilləşdirilməsi bundan sonra da yüksələn xətt üzrə davam etməli, yeni 
uğurların əldə edilməsi üçün birgə səylər daha da artırılmalıdır. 
Azərbaycan-Türkiyə münasibətlərini qısa bir məqalə çərçivəsində əhatə 
etmək qeyri-mümkündür. Bu kitab da belə bir çağırışlara cavab vermək 
missiyasını üzərinə götürür və hər iki dövlət arasında mövcud əlaqələrin 
müxtəlif sahələrdə inkişaf xüsusiyyətlərini araşdırır. 
9
Son iyirmi ildə Azərbaycan və Türkiyə əlaqələrinə qısa baxış
 Ɔ Giriş 
Soyuq müharibənin başa çatması beynəlxalq əlaqələrdə bir çox an-
layışın yenidən müəyyənləşməsinə və bəzi ölkələrin strateji baxımdan 
əhəmiyyətinin nəzərdən keçirilməsinə gətirib çıxarıb. Bu çərçivədə Cənubi 
Qafqaz dünya siyasətində maraq oyadan bölgələrdən biri olub. Bu bölgə 
istər vəd etdiyi fürsətlər, istərsə də soyuq müharibə illərinin siyasi və hərbi 
şərtləri fonunda müxtəlif anlaşılmazlıqların və qarşıdurmaların ortaya çıx-
ması ilə hər zaman gündəmdə qalıb. Bununla yanaşı, qloballaşan dünya-
da artan enerji tələbatının ödənilməsi baxımından bölgə ölkələrinin həm 
mənbə, həm də tranzit ölkələr kimi önə çıxması, eyni zamanda strateji 
nəqliyyat xətlərinin kəsişdiyi nöqtənin bu regionda yerləşməsi beynəlxalq 
münasibətlərdə Cənubi Qafqaza yönələn nəzərləri daha da artırıb. 
Artan siyasi, iqtisadi və akademik maraqlar çərçivəsində, region-
da meydana gələn hadisələrin təhlilində beynəlxalq əlaqələrin realist 
nəzəriyyələrinə və törəmə dünyagörüşlərinə tez-tez müraciət edilir. Bu 
nəzəriyyələr və dünyagörüşlər həm region ölkələri arasındakı əlaqələri, həm 
də digər ölkələrin bölgəyə istiqamətlənmiş siyasətlərini “böyük bir oyun” 
içərisində, ölkələrin sadəcə maraq mərkəzli hərəkət etmələri fərziyyəsi ilə, 
strateji və geosiyasi ünsürləri xüsusilə vurğulayaraq izah edir.
Hulusi KILIÇ
Türkiyə Respublikasının Azərbaycandakı 
fövqəladə və səlahiyyətli səfiri
Son iyirmi ildə Azərbaycan və Türkiyə 
əlaqələrinə qısa baxış
Ön söz
10
Son iyirmi ildə Azərbaycan və Türkiyə əlaqələrinə qısa baxış
Haqqında bəhs edilən nəzəriyyə və dünyagörüşlər  bir çox hadisənin 
təhlilində müxtəlif üstünlüklər versə də, Türkiyənin regiona istiqamətlənmiş 
siyasəti, xüsusilə də Türkiyə ilə Azərbaycan arasındakı əlaqələrin şərhi 
üçün kifayət deyil. 
Xalqlar arasında soy bağına, ortaq dilə, mədəniyyətə və ənənələrə sahib 
olan bu iki qardaş ölkə - Türkiyə ilə Azərbaycan arasındakı əlaqələrin 20-ci 
ildönümünü qeyd etdiyimiz 2011-ci ildə ölkələr arasındakı münasibətlər istər 
hökumət, istərsə də xalqlar çərçivəsində əhatəli və köklü bir səviyyəyə çatıb, 
hətta bütün sahələr üzrə əlaqələr gün keçdikcə sürətlə inkişaf edir və güclənir. 
Bu çərçivədə Türkiyə ilə Azərbaycan arasındakı əməkdaşlıq klassik 
mənfəət əlaqələrindən kənar, “xüsusi” bir mahiyyətə sahibdir. Haqqında 
bəhs edilən xüsusi bağı əks etdirmək üçün Türkiyə ilə Azərbaycan arasın-
dakı əlaqələrin tarixi miqyası və diplomatik münasibətlərin qurulması ilə 
ikitərəfli əlaqələr və beynəlxalq səviyyədə həyata keçirilən əməkdaşlıq haq-
qında bəzi məqamlar aşağıda qeyd olunur. 
 Ɔ Tarixi miqyas və diplomatik əlaqələrin qurulması
Türkiyə ilə Azərbaycan arasındakı yaxın əlaqələr, əsasən, ortaq tarix və 
köklərimizə əsaslanır. Qardaşlıq əlaqələrinin təbii nəticəsi olaraq Türkiyə 
Cümhuriyyəti 1991-ci ildə, tam 71 il sonra müstəqilliyini yenidən bərpa 
edən Azərbaycan Respublikasını 1991-ci il noyabrın 9-da tanıyan ilk ölkə 
olub. Aramızdakı yaxın əlaqə və qardaşlıq münasibətlərinə təkcə XX əsr 
ərzində baxdığımız zaman 1918-ci ildə qardaş Azərbaycanın respublika 
olaraq elan olunmasını və 1918-ci il sentyabrın 15-də Nuru Paşanın ko-
mandanlığında olan Qafqaz İslam Ordusununun Bakını bolşevik və erməni 
işğalından xilas etməsini xatırlayırıq. 
O dövrdə Azərbaycanın Anadoluda yaşayan qardaşlarına münasibətini 
ifadə etmək üçün Məmmədəmin Rəsulzadənin bu sözlərini xatırla-
maq kifayətdir: “Kiçik Türkiyə xalqı ilə böyük Türkiyə xalqı arasındakı 
münasibət iki qardaş münasibəti qədər səmimidir...”. Mustafa Kamal Ata-
türk isə “Azərbaycanın sevinci sevincimiz, kədəri kədərimizdir” demişdir.
Azərbaycan türkləri sovet rejimində öz mədəniyyətini və dilini qoruyub 
və çətin şərtlər altında Türkiyə ilə əlaqələrini davam etdirməyə çalışıblar. 
İki ölkənin iftixar mənbəyi olan və ortaq tarixdən qaynaqlanan ənənələri, 
köklü mədəniyyəti, dili bu uzun həsrət dövründə iki xalqı birləşdirən bağı 
meydana gətirib. 
Türkiyə Cümhuriyyəti Azərbaycanı hər vaxt xüsusi bir maraqla 
müşahidə edib, məsələn, Azərbaycan xalqının müstəqillik mübarizəsində 
11
Son iyirmi ildə Azərbaycan və Türkiyə əlaqələrinə qısa baxış
1990-cı ildə yaşanan “20 yanvar qırğını” Türkiyədə ictimaiyyəti ayağa qal-
dırıb, media, universitet ictimaiyyəti, hökumət və sıravi vətəndaşlar Bakı-
da yaşanan insanlıq dramını kəskin şəkildə qınayıb və Azərbaycan xalqına 
dəstəklərini bəyan ediblər. 
Amma bu kədərli hadisələr qardaş xalqın müstəqilliyə olan həsrətini 
soyuda bilməyib və Azərbaycan Milli Məclisi 1991-ci il avqustun 30-
da müstəqilliyini elan edib. Bu qərar 1991-ci il oktyabrın 18-də qüvvəyə 
minib. Azərbaycan Milli Məclisi 1991-ci il oktyabrın 29-da bütün dünya 
dövlətlərini və Birləşmiş Millətlər Təşkilatını ölkənin müstəqilliyini tanı-
mağa dəvət edib.
Türkiyədən müstəqil Azərbaycanı ziyarət edən ilk heyət Xarici İşlər Nazir-
liyi nümayəndələrindən təşkil olunub və 1991-ci il sentyabrın 12-14-də Bakıya 
rəsmi səfər edilib, görüşlər keçirilib. Heyət Türkiyəyə qayıtdıqda Azərbaycanı 
ilk tanıyan ölkənin Türkiyə olması istiqamətində hökumətə hesabat təqdim 
edib. Belə ki, 1991-ci il noyabrın 9-da o dövrün Baş naziri Məsud Yılmaz 
Azərbaycanın müstəqilliyinin Türkiyə tərəfindən tanındığını bildirib. Qafqaz və 
Orta Asiya respublikalarının tanınmasında tələsik davranılmaması üçün edilən 
təzyiqlərə baxmayaraq Türkiyə Azərbaycanı tanıyan ilk ölkə olub.
1991-ci il dekabrın 30-da Türkiyə Cümhuriyyəti Bakı Baş konsullu-
ğunun səfirlik səviyyəsinə yüksəldilməsi haqqında qərar verib və iki ölkə 
arasında “Diplomatik əlaqələrin qurulmasına dair” Protokol 1992-ci il yan-
varın 14-də imzalanıb. Bununla da Bakıda ilk səfirliyi Türkiyə açıb.
1923-cü ildə respublikanın elan edilməsi ilə müstəqilliyinə qovuşan 
Türkiyə qardaş türk respublikalarına ehtiyacı həmişə duymuş və müstəqillik 
əldə etdikdən sonra ortaq dil, mədəniyyət və tarixi bağları olan Azərbaycana 
imkan çərçivəsində kömək və dəstək verməyi özünün siyasi və mənəvi bir 
vəzifəsi bilmişdir. 
 Ɔ İkitərəfli əlaqələr və beynəlxalq sahədə əməkdaşlıq
20 il ərzində Türkiyə ilə Azərbaycan arasında bütün səviyyələrdə bir 
sıra səfərlər həyata keçirilib. Bu səfərlər zamanı ikitərəfli əlaqələrin inkişafı-
na yönəlik çoxlu sayda razılaşma əldə olunub. Türkiyə qardaş Azərbaycanın 
güclənməsi və beynəlxalq səviyyədə layiq olduğu hörməti qazanması üçün hər 
cür dəstək verib və səy göstərib. Təsadüfi deyil ki, Azərbaycan xalqının ulu 
öndəri Heydər Əliyev bu həmrəyliyi “Bir millət, iki dövlət” fikri ilə ifadə edib.
Keçən vaxt ərzində Türkiyə və Azərbaycan siyasi, hərbi, iqtisadi, 
mədəni, ictimai olmaqla bütün sahələrdə ortaq addımlar atıb, əsasən, regio-
nal miqyasda effektiv nəticələr verən əhəmiyyətli layihələri həyata keçirib.
12
Son iyirmi ildə Azərbaycan və Türkiyə əlaqələrinə qısa baxış
Türkiyə ilə Azərbaycanın xarici siyasətlərində birlikdə hərəkət etmə, 
həmrəylik içərisində olma qanunu hər zaman istiqamətverici xüsusiyyət 
daşıyıb. Türkiyə qardaş Azərbaycanın torpaqlarının işğal edilməsinə reak-
siya olaraq Ermənistanla sərhədləri bağlayıb. İkitərəfli əlaqələr baxımından 
bir dövlətin başqa bir dövlət üçün üçüncü bir dövlətlə sərhədini bağlaması 
münasibətlərin bənzərsiz olduğunun və başqa ölkə əlaqələri ilə müqayisə 
edilə bilməyəcəyinin göstəricisidir.
İki ölkənin daha sıx əməkdaşlıq etdiyi əsas mövzulardan biri Dağlıq 
Qarabağ problemidir. Türkiyə Azərbaycanın müstəqillik əldə etdikdən son-
ra qarşı-qarşıya qaldığı Dağlıq Qarabağ probleminin ilk gündən etibarən 
yaxın təqibçisi olub, Azərbaycanın haqlı mövqeyini beynəlxalq sahədə və 
ikitərəfli görüşlərdə gündəmə gətirməyə səy göstərib.
Dağlıq Qarabağ probleminin Azərbaycanın ərazi bütövlüyü çərçivəsində 
həll edilməsi və işğal edilən Azərbaycan torpaqlarının qaytarılması Qafqaz-
da əhatəli barış və sabitliyin ən əhəmiyyətli ünsürünü təşkil edir. Qafqazda 
istiqrarlı sülh, sabitlik və xalqlar arasında inamın yenidən bərpa edilməsi 
Türkiyənin prioritetli hədəfidir. Bu mənada, Dağlıq Qarabağ məsələsi 
bölgənin təhlükəsizliyi, sabitliyi və inkişafı baxımından böyük bir maneə 
olub, problemin beynəlxalq hüquq qayda və qanunları çərçivəsində həlli və 
Azərbaycan torpaqlarının qısa müddətdə işğaldan azad edilməsi lazımdır.
Türkiyə ilə Azərbaycan arasında bütün sahələrdə operativ qarşılıqlı 
müşavirə və ünsiyyət mövcuddur. 2010-cu il avqustun 16-da Türkiyə Res-
publikanın Prezidenti cənab Abdullah Gülün Azərbaycana səfəri zamanı 
“Strateji tərəfdaşlıq və qarşılıqlı yardım haqqında” Müqavilənin imzalan-
ması ənənəvi ortaqlığın, həmrəyliyin, əzm və möhkəmliyin təbii nəticəsidir.
Strateji əməkdaşlıq səviyyəsində olan əlaqələrin daha da 
möhkəmlənməsini təmin etmək məqsədilə 2010-cu ildə keçirilən Türk-
dilli Ölkələrin Dövlət Başçılarının İstanbul Sammiti zamanı Türkiyə-
Azərbaycan Ali Strateji Əməkdaşlıq Şurasının yaradılmasına dair ortaq 
fikir yaranıb. Şuranın ilk toplantısı 2011-ci il oktyabrın 25-də Azərbaycan 
Respublikasının Prezidenti cənab İlham Əliyev ilə Türkiyə Respublikasının 
Baş naziri cənab Rəcəb Tayyib Ərdoğanın iştirakı ilə İzmirdə keçirilib. İki 
qardaş ölkədən 10 nazirin iştirak etdiyi toplantıda 20-yə yaxın sənəd imza-
lanıb, ikitərəfli əlaqələr geniş müzakirə olunub. 
İqtisadi sahədəki əlaqələr hər keçən il daha sürətlə inkişaf edib, güclənən 
ikitərəfli münasibətlər Bakı-Tbilisi-Ceyhan neft boru xətti və Bakı-Tbilisi-
Ərzurum təbii qaz boru xətti layihələri ilə fərqli özəllik qazanıb. 2013-cü ildə 
istifadəyə verilməsi planlaşdırılan Bakı-Tbilisi-Qars dəmiryolu xətti Avrasiya 
miqyasında əhəmiyyətli bir nəqliyyat şəbəkəsi olacaq. Son olaraq, Ali Strateji 
13
Son iyirmi ildə Azərbaycan və Türkiyə əlaqələrinə qısa baxış
Əməkdaşlıq Şurasının I toplantısında imzalanan təbii qaz müqavilələri Türkiyə-
Azərbaycan ortaqlığının regional miqyasda oynaya biləcəyi rolu layiqincə 
göstərir. Bu, Azərbaycan və Xəzər dənizi qazının Türkiyə vasitəsilə Avropa 
bazarlarına çatdırılmasının, yəni Cənub qaz koridorunun önünü açıb. Yaxın 
gələcəkdə Azərbaycan qazı Türkiyə vasitəsilə Avropa bazarına çatdırılacaq.
İki ölkənin qarşılıqlı sərmayələri böyük rəqəmlərlə ifadə olunur. 
Türkiyənin Azərbaycandakı sərmayələri 6,5 milyard dollar məbləğindədir. 
Qardaş Azərbaycanın Türkiyədəki sərmayələri 4 milyard dollardır. 2011-ci 
il oktyabrın 25-də İzmir-Aliağada “SOCAR”-ın 5 milyard dollarlıq böyük 
bir sərmayəsinin - yeni bir neftayırma zavodunun təməli qoyulub. 
Türk sahibkarları Azərbaycanda 25 min adama iş yeri təmin edərək, bu-
ranı öz vətənləri sayırlar. Xalqlarımız arasındakı sıx təmasın bir nümunəsi 
kimi Türk Hava Yolları və Azərbaycan Hava Yolları tərəfindən İstanbul-
Bakı reysi ilə həftənin hər günü 6 səfər təşkil edilir. 
Türkiyə ilə Azərbaycan arasındakı ticarət həcminin 2011-ci ilin sonun-
da 3 milyard dollara yaxın olması gözlənilir. Türkiyə qardaş Azərbaycanın 
iqtisadiyyatının gün keçdikcə inkişafından və uğurlu inkişaf strategiyası 
nəticəsində gücünün artmasından məmnundur. Türkiyə ilə Azərbaycanın 
qlobal iqtisadi böhrana baxmayaraq böyüyən uğurlu iqtisadiyyata sahib ol-
maları sadəcə ikitərəfli deyil, regional iqtisadi/ticari əməkdaşlığın yüksək 
potensialından xəbər verir.
Bütün bunlarla yanaşı, əkinçilik, turizm, təhsil, mədəniyyət, texniki 
sahədə əməkdaşlıq, qeyri-hökumət təşkilatları arasında təcrübə mübadiləsi 
və getdikcə artan sayda tələbənin hər iki ölkədə təhsil alması münasibətləri 
daha da yaxınlaşdırır.
2011-ci il oktyabrın 23-də Türkiyədə Van və onun ətrafında meyda-
na gələn zəlzələ zamanı Azərbaycan xalqı bədbəxt hadisənin baş verdiyi 
bölgənin əhalisinin ağrılarını paylaşıb və kömək göndərmək məqsədilə bö-
yük əmək sərf edib. 
Türkiyə ilə Azərbaycan arasında beynəlxalq və regional platformalarda 
mövcud olan əməkdaşlıq və həmrəylik çərçivəsində, demək olar ki, bütün 
mövzularda Türkiyə Azərbaycanı, Azərbaycan da Türkiyəni dəstəkləyir. 
Azərbaycanın BMT-nin Təhlükəsizlik Şurasına 2012-2013-cü illər üçün 
qeyri-daimi üzv seçilməsinə Türkiyə aktiv dəstək verib və Azərbaycanın 
beynəlxalq təhlükəsizlik və sülhə xidmət edən belə əhəmiyyətli bir vəzifəyə 
seçilməsindən böyük məmnuniyyət və qürur hissi duyur. 
Azərbaycanın 20 il kimi qısa müddətdə BMT Təhlükəsizlik Şurasına 
155 səs alaraq qeyri-daimi üzv seçilməsi dünya ictimaiyyəti tərəfindən 
təqdirlə qarşılanıb. Azərbaycanın bu böyük uğurunu qardaş Azərbaycan 
14
Son iyirmi ildə Azərbaycan və Türkiyə əlaqələrinə qısa baxış
xalqına müstəqilliyin yenidən bərpasının 20-ci ildönümü hədiyyəsi kimi 
qiymətləndirirəm.
Türkiyənin 2009-2010-cu illər arasında BMT-də Təhlükəsizlik Şura-
sının qeyri-daimi üzvlüyünü yerinə yetirməsindən sonra Azərbaycanın da 
2012-2013-cü illər üçün bu vəzifəni boynuna götürməsi hər iki ölkənin 
beynəlxalq planda əldə etdikləri nüfuzun göstəricisidir. 
Əsasən bu nüfuz üçün Türkiyə və Azərbaycan müxtəlif platforma-
larda ortaq fəaliyyət göstərir. Məsələn, Türkiyə ilə Azərbaycan Asiyada 
Əməkdaşlıq və Etimad Yaratma Tədbirlər Konfransı, Türkdilli Ölkələrin 
Əməkdaşlıq Şurası, Türkdilli Ölkələrin Parlament Assambleyası və 
Beynəlxalq Türk Mədəniyyəti Təşkilatı (TÜRKSOY) kimi ortaq təsis edilən 
regional təşkilatlarda əməkdaşlığı davam etdirirlər. Bundan başqa, Türkiyə 
NATO-nun ən əhəmiyyətli üzv ölkələrindən biri olaraq Azərbaycanla NATO 
arasındakı əlaqələrin inkişaf etdirilməsi üçün hər cür səy göstərir. 
Türkiyə ilə Azərbaycanın türk dünyası üçün ortaq fəaliyyətlərinə xüsusilə 
toxunmaq lazımdır. 2009-cu ildə Türkdilli Ölkələrin Əməkdaşlıq Şurası 
(Türk Şurası) qurulub, Türkdilli Ölkələrin Dövlət Başçılarının IX Zirvə Gö-
rüşü Naxçıvanda keçirilib. Naxçıvan Sammitində imzalanan Müqavilə və İs-
tanbulda təşkil edilən Türkdilli Ölkələrin Dövlət Başçılarının X Zirvə Görü-
şünün İstanbul Bəyannaməsi ilə Şuranın təşkilatlanmasının təməli atılıb. Türk 
Şurası ilk zirvə toplantısını 2011-ci il  oktyabrın 20-21-də Almatıda keçirib.
 Ɔ Nəticə
Türkiyə-Azərbaycan əlaqələrini başqa ölkələr arasındakı münasibətlərlə 
müqayisə etmək mümkün deyil. 
Giriş hissəsində də yazıldığı kimi, soyuq müharibənin sona çatma-
sı Cənubi Qafqaza olan marağı daha da artırıb, bu çərçivədə, beynəlxalq 
əlaqələr nöqteyi-nəzərindən bölgədə meydana gələn hadisələrə ümumən 
realist bir yanaşma meydana çıxıb. Amma bu yanaşma Türkiyənin bölgəyə 
istiqamətlənmiş siyasətini açıqlamaqda yetərsiz qalır. Xüsusilə, Azərbaycan 
ilə əlaqələrdə Türkiyənin xarici siyasətini təyin edən ünsürlər “maraqlar”dan 
kənardadır, bu ölkə ilə olan tarixi, mədəni və insani bağlarımız və ortaq 
mənfəətlərimizdir. Başqa sözlə, Türkiyə Azərbaycana istiqamətlənmiş xari-
ci siyasəti çox dəyərli sayır və davam etdirir və bu təməl üzərində ikitərəfli 
və çoxtərəfli əməkdaşlığın daha da inkişafına səy göstərir. Əlaqələrin sahib 
olduğu bu xüsusi mahiyyət çərçivəsində siyasi, iqtisadi, hərbi, mədəni, icti-
mai olmaqla bütün sahələrdə Türkiyə və Azərbaycanın daha böyük uğurlara 
birlikdə imza atmaları hamımızın ortaq istəyidir.
15
Regional hadisələrin Türkiyə-Azərbaycan münasibətlərinə təsiri
Bugünkü Azərbaycan Respublikasının varisi olduğu Azərbaycan Xalq 
Cümhuriyyəti (AXC) 1923-cü ildə Mustafa Kamal Atatürkün qurduğu 
Türkiyə Cümhuriyyətindən əvvəl, 28 may 1918-ci ildə müstəqillik 
qazanaraq Şərqin ilk demokratik dövləti statusunu əldə edib. Lakin 1920-ci 
ildə bolşeviklərin işğalı və 1922-ci ildə Azərbaycanda sovet hakimiyyətinin 
qurulması ilə müstəqillik itirilib. Türkiyə isə 1923-cü ildə Türkiyə 
Respublikasının qurucu anlaşması olan Lozan müqaviləsi ilə beynəlxalq 
münasibətlər sistemində suveren dövlət olaraq yerini alıb. 1991-ci ilə 
qədər Azərbaycan müstəqil bir aktor olmadığı üçün müstəqil xarici siyasət 
yeritməyib və bu mənada ona təsir edən xarici (regional və qlobal) hadisələrə 
üzv olduğu İttifaqın mərkəzindən - Moskvadan cavab verilirdi. Ötən əsrin 
20-ci illərində müttəfiq olmasına baxmayaraq, II Dünya müharibəsindən 
sonra Türkiyə və Sovet İttifaqı, eyni zamanda Azərbaycan rəqib qütblərdə 
yer alıblar. Bu səbəbdən formal şəkildə Türkiyə ilə Azərbaycan beynəlxalq 
aləmdə və regionda bir-birinə rəqib olub. 
Beynəlxalq münasibətlər sistemində ikiqütblülüyün təcəssümü olan 
soyuq müharibəni Türkiyənin üzvü olduğu Qərb İttifaqı udub və nəticədə 
Sovet İttifaqı dağılıb. Bu ittifaqın dağılması nəticəsində Azərbaycan 1918-ci 
ildə yaradılmış Azərbaycan Xalq Cümhuriyyətinin varisi kimi müstəqilliyini 
Cavid VƏLİYEV 
Strateji Araşdırmalar Mərkəzinin 
Türkiyə koordinatoru
Regional hadisələrin Türkiyə-Azərbaycan 
münasibətlərinə təsiri
16
Regional hadisələrin Türkiyə-Azərbaycan münasibətlərinə təsiri
elan edib və təkrar suveren aktor olaraq beynəlxalq münasibətlər sistemində 
yer alıb. 
Müstəqilliyini bərpa etdikdən sonra Azərbaycana regionda cərəyan 
edən hadisələr birbaşa təsir göstərdiyi kimi ölkənin özü də regionda marağı 
olan dövlətlərin təsir dairəsinə girib. Suveren dövlət olaraq ölkənin milli 
maraqlarının qorunması məsələsi ortaya çıxdı və bu maraqlara təsir edən 
amillərə qarşı siyasi və müttəfiq münasibətlər qurma ehtiyacı yarandı. 
Regionda cərəyan edən hadisələr Türkiyə və Azərbaycanın müttəfiq 
münasibətlər qurmasına səbəb oldu. Regional hadisələr baxımından Türkiyə 
və Azərbaycanın müttəfiq münasibətləri hər zaman eyni səviyyədə olmayıb. 
Hər iki dövlətin digər regionlarda maraqlandığı başqa məsələlər olub. Lakin 
eyni zamanda hər iki dövlət çox vaxt arzuları ilə real siyasət arasında seçim 
etmək məcburiyyətində qalıb. 
Bu məqalə Azərbaycanın müstəqilliyini əldə etməsindən sonra 
Azərbaycan və Türkiyənin regionda maraqlarına təsir edən müştərək 
hadisələrin təhlili əsasında qurulub. Qarabağın işğalı, Rusiya, İran və 
Gürcüstanın regiondakı mövqeyi, Şimali Kipr Türk Respublikasının 
tanınması və iqtisadi izolədən azad olunması və İsrail məsələsi kimi hadisələr 
iki dövlət arasında münasibətlərə təsir edən amillər olub. İki dövlətin 
münasibətlərinə təsir edən amillərin başında, bəlkə də, enerji layihələri gəlir, 
lakin enerji mövzusuna SAM-ın enerji üzrə mütəxəssisi Gülmira Rzayeva, 
Azərbaycan-Türkiyə İş Adamları Birliyinin nümayəndələri Rəşad Rəsullu 
və Kənan Aslanlı məqalələrində yer verdikləri üçün buna toxunmamışıq. 
 Ɔ Cənubi Qafqazda Türkiyə-Azərbaycan İttifaqı 
İttifaqın süqutu ilə birlikdə bir tərəfdən Türkiyəyə qarşı böyük bir təhlükə 
ortadan qalxdı, digər tərəfdən həm Sovet İttifaqının, həm də kommunizmin 
məğlubiyyəti ilə Türkiyənin Avropa İttifaqı (Aİ) üçün əhəmiyyəti azaldı. 
Müstəqilliyini yenidən qazanan ölkələr Avropa ilə Rusiya arasında tampon 
bölgəni qalınlaşdırdı. İttifaqdan sonra regionda yeni, zəif dövlətlərin ortaya 
çıxması Türkiyə üçün yeni fürsətlər yaratdı. Lakin eyni zamanda meydana 
gəlmiş etnik münaqişələr Türkiyə üçün ciddi təhlükə doğurdu, Rusiya və 
İran kimi tarixi rəqiblərlə mübarizə aparmaq məcburiyyəti yaratdı.  
Soyuq müharibə dövründə Sovet İttifaqı və İran birbaşa Mərkəzi Asiyaya 
aparan yollara hakim idilər. Türkiyə ilə Asiya ölkələri arasında fiziki 
bağlantı yalnız dolayı yollarla təmin olunurdu. Cənub Qafqaz beynəlxalq 
diplomatiyanın bir parçası olandan sonra Türkiyə üçün Mərkəzi Asiya və 
17
Regional hadisələrin Türkiyə-Azərbaycan münasibətlərinə təsiri
Xəzər hövzəsinə aparan ticarət və enerji yolları açıldı. Nəticədə, Mərkəzi 
Asiya və Xəzər hövzəsi ölkələri ilə Türkiyə arasında daha yaxın coğrafi 
əlaqələr meydana çıxdı. Bu imkan regionda yaranmış güc boşluğundan 
qaynaqlanan geosiyasi hakimiyyət uğrunda mübarizəyə daxil olma fürsəti 
verdi. Türkiyə həm tarixi, mədəni və sosial yaxınlığı, həm də siyasi və 
enerji maraqları səbəbi ilə region dövlətlərindən Azərbaycan ilə strateji 
əlaqələr qurmağa başladı. Gürcüstanın coğrafi mövqeyi və Azərbaycanla 
olan əlaqələri nəticəsində regionda Azərbaycan-Gürcüstan-Türkiyə üçlüyü 
meydana gəldi. 
Azərbaycan-Türkiyə əlaqələri iki sütun üzərində qurulan münasibətlərdir. 
Birinci sütun mənəvi yaxınlıq, digəri isə maraqların üst-üstə düşdüyü 
nöqtələrdir. Ümumilikdə, “Güclü Azərbaycan Güclü Türkiyə!” və ya 
“Güclü Türkiyə Güclü Azərbaycan!” şüarları hər iki dövlətin elitası 
tərəfindən qəbul olunsa da, tərəflərin milli maraqlarına təsir edən regional 
hadisələr mövcuddur. Lakin eyni zamanda bəzi regional hadisələr Türkiyə 
və Azərbaycanın birlikdə hərəkət etmə zərurətini ortaya çıxarır və bu, 
bir ittifaqın yaranmasına səbəb olur. Lakin regional məsələlərlə bağlı iki 
dövlətin milli maraqlarına fərqli şəkildə təsir edən hadisələr də yaşanıb. 
Türkiyənin xarici işlər naziri Əhməd Davudoğlu Azərbaycanı ümumi 
olaraq Qafqazda, xüsusi olaraq isə Cənubi Qafqazda ən vacib strateji 
müttəfiq kimi görür. Davudoğluna görə, Qafqazda Azərbaycan, Balkan 
yarımadasında isə Albaniya güclü və sabit bir regional mövqe əldə etmədiyi 
müddətcə Türkiyənin hər iki regionda ağırlığını artırması, yaxın dəniz 
hövzəsi olmaqla birlikdə Xəzərə doğru siyasi genişləmə yaşaya bilməsi 
imkansızdır.1 
Türkiyə regionda güclü olmaq üçün Azərbaycanla tarixi və mədəni 
yaxınlığından faydalanaraq Azərbaycan üzərindən bölgədə var olmağa 
çalışır. Hər iki dövlətin region dövlətləri olan Rusiya, İran, Gürcüstan və 
Ermənistanla sərhədləri var. Hər iki dövlət Aralıq dənizi və Qara dəniz 
hövzəsində cərəyan edən hadisələrlə qarşılıqlı təsir2 içindədir. 
Azərbaycan Türkiyə ilə Mərkəzi Asiya ölkələri arasında boğaz rolunu 
oynayır. Rusiya və İran Türkiyənin müttəfiqi olan Qərb dövlətləri tərəfindən 
təcrid olunduğu üçün Mərkəzi Asiya neft və qaz yataqlarının Türkiyəyə və 
Qərbə çatdrılmasında Azərbaycanın rolu artır. Türkiyənin enerji körpüsü 
rolu oynayaraq, geosiyasi dəyərini artırma strategiyası rəsmi Ankara üçün 
1  Ahmet  Davutoğlu, “ Stratejik Derinlik: Türkiye`nin Uluslararası Konumu”, İstanbul, Küre, 2009, 34. 
Baskı,  s. 127-128. 
2  Qarşılıqlı təsir tərəflərin biri-birinə təsir etmə imkanının olmasıdır. 
18
Regional hadisələrin Türkiyə-Azərbaycan münasibətlərinə təsiri
Azərbaycanın dəyərini qaldırır. 
Türkiyənin qlobal siyasətdə gücü və dəyəri yaxın çevrəsindəki gücünə 
bağlıdır. Yaxın çevrəsi Cənubi Qafqazda güclü olmayan Türkiyə Orta Asiya 
və Xəzər hövzəsində güclü ola bilməz. Nəticədə, Rusiya və İran qarşısında 
dar sahədə rəqs edən bir “rəqqas” kimi Avropa İttifaqı və ABŞ üçün 
geosiyasi dəyəri azalar.3 
Əhməd Davudoğlu Türkiyənin Müstəqil Dövlətlər Birliyinə 
(Azərbaycanın da üzv olduğu) yönəlik siyasətini çaşqınlıq, xəyalpərəstlik, 
gözləmə mövqeyi və strateji axtarış şəklində dörd dövrə ayırır4. Sovet 
İttifaqının dağılmasından sonra Türkiyə Cənubi Qafqaz siyasətində üç 
böyük problem ilə qarşı-qarşıya qaldı: 1.Türkiyə 70 ildir sovet idarəsində 
olan regionu yaxşı tanımırdı; 2.Türkiyənin qarşısında Rusiya və İran kimi 
iki böyük rəqib var idi; 3.Regional etnik münaqişələr Türkiyə üçün təhlükə 
yaradırdı.5
 Ɔ Dağlıq Qarabağ və Türkiyə-Azərbaycan 
Dağlıq Qarabağ sadəcə separatçılıq, işğal faktı və ya Azərbaycanla 
Ermənistan arasında müharibə məsələsi deyil, eyni zamanda regional 
və qlobal güclərin Cənubi Qafqazda apardığı geosiyasi hakimiyyət 
mübarizəsinin bir parçasıdır. Qarabağ müharibəsi nəticəsində Rusiya 
və İranın müttəfiqi (eyni zamanda Türkiyənin rəqibi) olan Ermənistan 
Türkiyənin strateji müttəfiqi olan Azərbaycanın torpaqlarını işğal edib. 
Azərbaycan torpaqlarının işğalı Türkiyənin Cənubi Qafqazdakı mövqelərinə 
ciddi zərbə olub. Bu mənada, Əhməd Davudoğlunun Qarabağın Ermənistan 
tərəfindən işğalını soyuq müharibədən sonra Türkiyənin ən əhəmiyyətli 
strateji itkisi6 kimi qiymətləndirməsi bu işğalın Türkiyənin region siyasətinə 
ciddi mənfi təsir göstərməsindən xəbər verir. 
XIX əsrin əvvəllərində Rusiya Azərbaycanı işğal etdikdən sonra 
Azərbaycanın qərbində erməniləri yerləşdirib. Mərhələli şəkildə Qarabağda 
sayı artan ermənilər 1918-ci ildə Qarabağın Ermənistana verilməsi üçün 
tələblər irəli sürüblər. Azərbaycan və Ermənistan bolşeviklər tərəfindən 
işğal olunduqdan sonra 1923-cü ildə Dağlıq Qarabağa Azərbaycanın 
tərkibində muxtar status verilib. Ötən əsrin 80-ci illərinin sonunda 
3  Ahmet Davudoğlu, göstərilən əsəri, s.125. 
4  Ahmet Davudoğlu, göstərilən əsəri, s. 221. 
5  Kamer Kasım, “Büyük Güçlerin Kafkasya Politikaları”, der. Cavid Veliev ve Araz Aslanlı, Güney 
Kafkasya: Toprak Bütünlüğü, Jeopolitik Mücadeleler ve Enerji, Ankara, Berikan, 2011, s. 331. 
6  Ahmet Davutoğlu, göstərilən əsəri, s. 127.
19
Regional hadisələrin Türkiyə-Azərbaycan münasibətlərinə təsiri
Qorbaçovun “qlasnost” və “perestroyka” siyasətini elan etməsi ilə ermənilər 
Dağlıq Qarabağın Ermənistana birləşdirilməsini gündəmə gətirərək yerli 
azərbaycanlı əhaliyə hücum ediblər. Nəticədə, Dağlıq Qarabağ Muxtar 
Vilayəti və ətrafındakı yeddi rayon Ermənistan tərəfindən işğal olunub. 
O zaman bu məsələni Türkiyə dövləti ilk olaraq Sovet İttifaqının daxili 
problemi kimi qiymətləndirsə də, Türkiyə ictimaiyyəti daha sərt reaksiyalar 
verib. Türkiyədəki hakimiyyətlər Qarabağ məsələsindəki ehtiyatlılığı hətta 
Sovet İttifaqı dağıldıqdan sonrakı illərdə də göstərib. 
Sovet İttifaqının süqutundan sonra Türkiyə qısa bir müddət tərəfsiz 
mövqe tutaraq, tərəflər arasında vasitəçi olmağa çalışıb. Lakin Türkiyədə 
ictimai təşkilatlar Azərbaycana hərbi sahədə dəstək verməkdən 
çəkinməyiblər. Ermənilərin Qarabağda işğalı davam etdirmələri nəticəsində 
ictimaiyyətin və mətbuatın təzyiqləri ilə Türkiyə hakim dairələri vaxtaşırı 
Azərbaycanı dəstəkləyən mövqe sərgiləməyə məcbur olub. Qarabağ 
döyüşlərində iştirak edən Türkiyədən gələn qruplar bəzən Azərbaycanın 
daxili siyasi mübarizələrinə aktiv müdaxilə etsə də, Azərbaycanda sistemli 
ordu quruculuğu işlərinin başlaması ilə onlar Azərbaycanı tərk ediblər.
Ermənistanın strateji müttəfiqi olan Rusiya istər sovetlər dönəmində, 
istərsə də Sovet İttifaqı dağıldıqdan sonra Qarabağ müharibəsinin kritik 
vaxtlarında erməniləri hərbi cəhətdən dəstəkləsə də, Türkiyə Azərbaycana 
dövlət səviyyəsində bu dəstəyi verməyib. Yalnız 1992-ci ilin mart ayından 
etibarən Türkiyə silah embarqosu həyata keçirmək məqsədi ilə ərazisinə 
enən Ermənistan təyyarələrinin yoxlanılacağını bildirib. Bundan başqa, 
Türkiyə Ermənistana gedən yardımların Türkiyə üzərindən getməsinə qarşı 
çıxaraq, Azərbaycanın Ermənistana qarşı iqtisadi embarqosuna dəstək 
verib. 1992-ci ilin mart ayında “Washington Post” qəzetinə müsahibə 
verən Süleyman Dəmirəl türk hökumətinin ciddi təzyiq altında olduğunu 
və daha ciddi addımlar atmaq və ya hərbi müdaxilə etmək məcburiyyətində 
olacağını bildirib.7
Digər tərəfdən, 1992-cı ilin noyabrında Türkiyənin Ermənistana 300 
milyon kv elektrik enerjisi satmaq üçün müqavilə imzalaması Azərbaycanda 
ciddi narazılıq yaratmışdı. Azərbaycanın ciddi etirazları nəticəsində 
müqavilə tətbiq olunmayıb. 8
Qarabağ problemindən fərqli olaraq, Naxçıvan məsələsində Türkiyə 
aktiv və nəticəyə təsir edən bir mövqedən çıxış edib. Qars və Moskva 
7  Svante E. Cornell, Turkey and The Conflict in Nagorno Karabakh, Middle Eastern Studies, Vol.34, 
No.l, January 1998, pp.51-72,  p. 61.
8  Svante E. Cornell, göstərilən əsəri, s. 62, 67. 
20
Regional hadisələrin Türkiyə-Azərbaycan münasibətlərinə təsiri
müqavilələrinin Türkiyəyə verdiyi zəmanət hüququ Türkiyənin bu məsələdə 
mövqeyini gücləndirib, Ermənistan və Rusiyanı isə daha ehtiyatlı olmağa 
məcbur edib.9
Ötən əsrin 90-cı illərinin əvvəllərində türk ictimaiyyəti və millətçi 
qrupların təzyiqlərinə və Azərbaycanın gözləntilərinə baxmayaraq, 
Türkiyənin erməni işğalına qarşı hərbi müdaxilə etməməsinin obyektiv və 
subyektiv səbəbləri olub. 
1. Azərbaycan rəsmi olaraq heç vaxt Türkiyədən hərbi dəstək istəməyib. 
Azərbaycan Qarabağ həqiqətlərinin Qərb dövlətlərinə çatdırılmasında 
Türkiyənin dəstəyini gözləyib.10
2. Qərb dövlətləri Azərbaycana dəstək verməməsi üçün Türkiyəyə təzyiq 
göstərib.11
3. Azərbaycanı hərbi sahədə dəstəkləmək üçün Türkiyə tərəfində güclü 
imkanlar və siyasi iradə yox idi. 
4. Sovet İttifaqının dağılmasından sonra Rusiya Türkiyə üçün hələ də 
təhlükə mənbəyi olaraq qalırdı. Türkiyə Azərbaycan tərəfinə hərbi 
dəstəyin Rusiya-Türkiyə müharibəsinə yol aça biləcəyindən narahat idi. 
O dövrün Türkiyə Baş Qərargah rəisi Doğan Gürəş Rusiyanın Türkiyə 
üçün böyük təhdid olaraq qaldığını bildirmişdir. Xocalı soyqırımından 
sonra Prezident Turqut Özal Türkiyənin müharibəyə girmə ehtimalından 
danışmış və Türkiyədə müharibəyə müdaxilə məsələsi ciddi müzakirəyə 
səbəb olmuşdu. Rusiyanın müdafiə naziri Yevgeni Şapoşnikov 
Türkiyənin müdaxiləsinin üçüncü dünya müharibəsinə yol aça biləcəyini 
bildirmişdi.12
Həmin illərdə Türkiyə hadisələrə hərbi müdaxilə edə bilməsə də, 
beynəlxalq aləmdə Azərbaycanı dəstəkləyən və məsələni beynəlxalq 
təşkilatların gündəliyinə gətirən tək dövlət olub. O dövrün Türkiyə xarici 
işlər naziri Hikmət Çətin Qarabağ məsələsini Avropa Təhlükəsizlik 
və Əməkdaşlıq Təşkilatının (ATƏT) gündəliyinə gətirmək üçün ciddi 
diplomatik fəaliyyət göstərib. 1992-ci ildə ATƏT tərəfindən Qarabağ 
məsələsinin diplomatik yolla həlli üçün Minsk Qrupu yaradılıb. Türkiyə də 
bu qrupun üzvü olub. Lakin 6 dekabr 1994-cü ildə yaradılan Minsk Qrupu 
həmsədrləri arasında Türkiyə yer ala bilməyib və bu hadisə Türkiyənin 
Qarabağ məsələsinə diplomatik müdaxilə imkanlarını məhdudlaşdırıb. 
Türkiyə dövlətinin Qarabağ müharibəsinə aktiv müdaxiləsi 1993-cü ildən 
9  Bilal Şımşır, “Azerbaycan”, Bilgi Yayınevi, İstanbul, 2011, s. 175.
10  Svante E. Cornell, göstərilən əsəri, s. 60. 
11  Svante E. Cornell, göstərilən əsəri, ss.63-65. Yakup Hurç, göstərilən əsəri, ss. 49-50. 
12  Cumhuriyet, 21 Mayıs 1992, s. 17
21
Regional hadisələrin Türkiyə-Azərbaycan münasibətlərinə təsiri
etibarən başlayıb.  Kəlbəcərin işğalından (3 aprel 1993-cü il) sonra Türkiyə 
Ermənistanı işğaldan əl çəkməyə çağırıb və münasibətlərini mərhələli 
olaraq məhdudlaşdırıb. Lakin Ermənistanın işğalı davam etdirməsindən 
sonra Türkiyə bu ölkə ilə sərhədlərini bağlamaq qərarına gəlib. 5 aprel 
1993-cü ildə Prezident Turqut Özal ilə birlikdə türk respublikaları səfərinə 
çıxan xarici işlər naziri Hikmət Çətin bəyan edib ki, Türkiyə üzərindən 
Ermənistana gedən bütün humanitar yardımlara icazə verilməyəcək, bu 
qadağanı pozmaq istəyən təyyarələrə atəş açılacaq. 13
1993-cü ildən sonra Türkiyənin Qarabağ məsələsinə müdaxiləsi, 
sərhədlərini bağlı saxlaması Azərbaycanın lehinə oldu.  Sərhədləri açması 
üçün Türkiyəyə beynəlxalq səviyyədə ciddi təzyiqlər olmasına baxmayaraq, 
rəsmi Ankara daxili ictimai fikri və Azərbaycanın mövqeyini nəzərə alaraq 
sərhədləri açmayıb. 
Lakin 2000-ci illərdən etibarən Qarabağ məsələsinin həllinin uzanması 
ilə Türkiyədə fərqli fikirlər səsləndirilməyə başlanılıb. Bu nöqtədə əsas 
iddialar aşağıdakılar olub:
1. Ermənistan bağlı sərhədlərlə yaşamağa öyrəndiyi üçün bu, məsələnin 
həllinə müsbət təsir göstərmir
2. Azərbaycan Qarabağ məsələsini həll etmək istəmir, bu səbəbdən Türkiyə 
sərhədləri açarsa, Qarabağ məsələsinin həllində rolu arta bilər.  
3. Türkiyə-Ermənistan sərhədləri açılarsa, Ermənistanın Rusiyadan asılılığı 
azalar, Türkiyənin Ermənistanda siyasi qərar vermə prosesinə təsiri artar 
və Ermənistanın Qarabağ məsələsində müsbət addım atmasına təsir 
göstərər. 
4. Türkiyə Ermənistanla sərhədləri bağlamaqla Cənubi Qafqaz siyasətini 
Qarabağın əsiri edib, tərəf olub və Cənubi Qafqazın bütövlüyünə təsir 
etmək imkanı bu şəkildə məhdudlaşıb. 
5. Türkiyə Ermənistanla sərhədləri bağladığı üçün bir çox dövlətlə, o 
cümlədən Avropa İttifaqı və ABŞ ilə münasibətləri zərər görür. 
Bu iddialar Türkiyənin Ermənistan və Qarabağ siyasətinin dəyişməsinə 
səbəb oldu. Proses Türkiyə-Ermənistan arasında əvvəlcə gizli görüşmələrin 
başlaması, sonra isə sərhədlərin açılması və diplomatik əlaqələrin inkişafına 
dair protokolların imzalanması ilə nəticələndi. 10 oktyabr 2010-cu ildə 
Türkiyə ilə Ermənistan arasında imzalanan protokollarda Dağlıq Qarabağ 
şərti yer almadı. Ermənistan Qarabağ məsələsinin Türkiyə-Ermənistan 
sərhədləri məsələsinə aid olmadığını bildirərək ABŞ və Rusiya vasitəsilə 
Türkiyəyə təzyiq edərək Türkiyə-Ermənistan sərhədlərinin açılmasına nail 
13  Ayın Tarihi, Nisan 1993. Yakup Hurç, göstərilən əsəri, s. 55.
22
Regional hadisələrin Türkiyə-Azərbaycan münasibətlərinə təsiri
olmağa və Türkiyə-Azərbaycan münasibətlərinə zərər verməyə çalışdı.
Vaxtaşırı Ermənistanla görüşən Azərbaycan Türkiyə-Ermənistan 
diplomatik görüşmələrinə qarşı çıxmadı. Azərbaycanda etiraz doğuran 
məsələ görüşmələrin gizli davam etməsi və protokollarda Qarabağ şərtinin yer 
almaması oldu. Sərhədlərin bağlı olmasını Ermənistana təzyiq vasitəsi kimi 
görən Azərbaycan Qarabağ məsələsi həll edilmədən sərhədlərin açılmasına 
qarşı çıxdı. Azərbaycan sərhədlərin açılmasından sonra Ermənistanın 
güzəştə getməyəcəyini və daha da cəsarətlənəcəyini düşünürdü. Bundan 
başqa, belə fikir də mövcud idi ki, Rusiyanın Ermənistana təsiri və gücü 
kifayət qədərdir və sərhədlərin açılması Türkiyəyə rəsmi Yerevanın siyasi 
qərarlarına təsir etmə imkanı verməyəcəkdi. Azərbaycan tərəfi bildirirdi ki, 
Ermənistan 2008-ci ildə qlobal dünyada baş verən iqtisadi böhran və Rusiya-
Gürcüstan müharibəsinin iqtisadi cəhətdən mənfi təsirindən qorunmaq üçün 
sərhədlərin açılmasına daha çox ehtiyac duyur.  
Bu hadisə regional bir məsələdə Türkiyə-Azərbaycan arasında ortaya 
çıxan fikir ayrılığıdır.  Lakin bu fikir ayrılığı uzun çəkmədi və Türkiyə 
Böyük Millət Məclisi (TBMM) protokolları təsdiqləmədi. Ermənistan 
Konstitusiya Məhkəməsinin aldığı qərar isə prosesi dondurdu14. Protokolların 
imzalanmasından sonra Türkiyə Qarabağ məsələsini beynəlxalq aləmdə 
daha çox gündəliyə gətirdi. Türkiyə Ermənistanla normallaşma prosesinə 
daxil olmaq yolu ilə Minsk Qrupu həmsədr ölkələri arasında yer almağa 
çalışdı və bu nöqtədə Azərbaycan da Türkiyənin Minsk Qrupu həmsədr 
ölkələri arasına daxil olmasını dəstəklədi. Lakin Rusiya və Ermənistan 
protokolların Qarabağ məsələsinə aid olmamasını əsas gətirərək buna qarşı 
çıxdılar. 
Qarabağ məsələsindən başqa Türkiyə və Azərbaycanı erməni 
məsələsində birləşdirən digər məqam hər iki dövlətin beynəlxalq aləmdə 
erməni diasporunun hədəfində olmasıdır. Erməni diasporu Türkiyəyə qarşı 
iddialarını və Qarabağın işğalını qəbul etdirmək üçün beynəlxalq aləmdə 
təbliğat aparır. Erməni diasporuna qarşı mübarizə apara bilmək üçün 2007-
ci ildə Bakıda Türkiyə-Azərbaycan Diasporlararası Əməkdaşlıq Qurultayı 
keçirilib. Hazırda ABŞ və Avropada Türkiyə və Azərbaycan diaspor 
təşkilatları erməni iddialarına qarşı birlikdə hərəkət edir. 2010-cu ildə 
ABŞ Konqresinin Nümayəndələr Palatasının Xarici əlaqələr komitəsinin 
1915-ci il hadisələri ilə əlaqədar qəbul etdiyi qərara qarşı Azərbaycan 
Respublikasının Prezidenti İlham Əliyev Türkiyə Respublikasının 
14  Cavid Vəliyev. Türkiyə-Ermənistan protokolları: udan kim, uduzan kim? //“SAM-ın icmalı”, buraxılış 
1, may 2010, s. 25. 
23
Regional hadisələrin Türkiyə-Azərbaycan münasibətlərinə təsiri
Prezidenti Abdullah Gülə zəng vuraraq Türkiyəyə dəstək, qərara isə etirazını 
bildirib.15 Həmin gün Azərbaycanda siyasi partiya nümayəndələri və dövlət 
rəsmiləri də açıqlamaları ilə ABŞ Konqresi Nümayəndələr Palatası Xarici 
əlaqələr komitəsinin qəbul etdiyi qərara öz etirazlarını bəyan ediblər. 
Azərbaycan Milli Məclisi isə 5 mart 2010-cu ildə Konqresə müraciət 
edərək, Nümayəndələr Palatasının Xarici əlaqələr komitəsi tərəfindən qəbul 
edilən bu qətnamənin Konqres tərəfindən qəbul edilməməsini tələb edib.16
 Ɔ Rusiya və Azərbaycan-Türkiyə münasibətləri
Azərbaycan təxminən son iki yüz il ərzində Rusiyanın idarəsi altında 
olub. 1991-ci ildə Azərbaycan rəsmi Moskvaya qarşı mübarizə apararaq 
müstəqilliyini əldə edib və bu mübarizə ərəfəsində yaşanan bəzi hadisələr 
Azərbaycan xalqında Rusiyaya qarşı “nifrət” hissinin yaranmasına səbəb 
olub. 1918-ci ildə qurulan Azərbaycan Xalq Cümhuriyyətinin (AXC) 
bolşeviklər tərəfindən işğal olunması, tarixən Azərbaycan-Ermənistan 
müharibələrində rusların erməniləri dəstəkləməsi, 19-20 yanvar 1990-cı il 
tarixində Sovet Ordusunun Bakını işğal edərək dinc insanları qətlə yetirməsi 
və Qarabağ müharibəsi dövründə regiondakı rus qoşunlarının ermənilərə 
yardım göstərməsi Azərbaycan xalqında Rusiyaya qarşı etimadsızlıq 
yaradıb. Ötən əsrin 80-ci illərinin sonlarında Azərbaycandakı xalq hərəkatı 
liderlərinin şüarları xalqdakı bu nifrəti daha da artırdı.
Türkiyə ilə Rusiya Cənubi Qafqazda yüz illər boyu bir-birinə rəqib olub. 
XIX əsrdə iki dövlət arasında dörd müharibə yaşanıb. Cənubi Qafqaz eyni 
zamanda  Rusiya təhlükəsinə qarşı Türkiyə üçün bir tampon bölgə olub. 
Məsələn,  1877-1878-ci illər Rus-Türk müharibəsində və İkinci Dünya 
müharibəsindən sonra Sovet İttifaqı Türkiyəni  Cənubi Qafqaz üzərindən 
təhdid edib.17
Ortaq düşmən (İngiltərə) səbəbi ilə 1920-ci illərdə Türkiyədə Qurtuluş 
mübarizəsi, Rusiyada isə Bolşevik inqilabı vaxtında müttəfiq olan bu iki 
dövlət İkinci Dünya müharibəsindən sonra təkrar “düşmən” dövlətlərə 
çevrildilər. İkinci Dünya müharibəsindən sonra regionda şərtlərin dəyişdiyini 
irəli sürən Sovet İttifaqı Birinci Dünya müharibəsində Türkiyəyə vermək 
məcburiyyətində qaldığı torpaqları geri tələb edib. Türkiyənin NATO-ya 
üzvlüyünə səbəb olan bu hadisə Stalinin ölümünə qədər davam edib, ondan 
15  http://www.mediaforum.az/articles.php?lang=az&page=00&article_id=20100305081100545, 2010-03-05
16  http://www.meclis.gov.az/?/az/statement/view/27/
17  Ahmet Davudoğlu, göstərilən əsəri, s.125. 
24
Regional hadisələrin Türkiyə-Azərbaycan münasibətlərinə təsiri
sonra Sovet İttifaqı Türkiyə ilə münasibətlərini düzəltməyə çalışıb. Stalinin 
ölümündən sonra ikitərəfli münasibətlərdə ciddi problem yaranmasa da, 
Sovet İttifaqının dağılmasından sonra Cənubi Qafqaz uğrunda rəqabət hələ 
də davam edir. 
Azərbaycan xalqı Rusiyadan fərqli olaraq Osmanlı dövlətini və Türkiyə 
Respublikasını özünün müttəfiqi qismində görüb. 1918-ci ildə Nuru 
Paşanın rəhbərliyindəki Qafqaz İslam Ordusunun Bakını işğaldan azad 
etməsi, 1920-ci ildə bolşevik işğalından sonra AXC nümayəndələrinin 
Türkiyəyə köçməsi, Sovet İttifaqı dönəmində Azərbaycanda milliliyin 
qorunub saxlanılmasında Türkiyənin mənəvi yardımı, ötən əsrin 80-ci 
illərində azadlıq hərəkatı, Qarabağ məsələsində Türkiyə ictimaiyyətinin 
Azərbaycana dəstəyi və milli hərəkat liderlərinin Türkiyə meyilli olması 
Azərbaycan elitasının və cəmiyyətinin Türkiyəni seçməsinə səbəb olub. 
İttifaq dönəmində Azərbaycandakı xalq hərəkatını sovetlərin daxili 
məsələsi kimi görən Türkiyə hökumətləri öz ictimaiyyətindən fərqli olaraq 
həm Qarabağ, həm də milli hərəkata qarşı məsafədə dururdu.18 1990-cı ildə 
ABŞ-a səfər edən Türkiyə Prezidenti Turqut Özalın 20 yanvar hadisələri 
haqqında danışarkən azərbaycanlıların şiə olmasını vurğulayaraq19 
Azərbaycan məsələsinə sahib çıxmaması Türkiyənin bu siyasətinin 
işarəsidir. Azərbaycanın müstəqilliyinin Türkiyə tərəfindən tanınması 
prosesində Rusiyanın mövqeyi nəzərə alınıb. Dövrün diplomatlarından 
Bilal Şimşirin “Azərbaycanın müstəqilliyini tanımağı ruslara necə izah 
edəcəyik?20 kimi sual verməsi bu mənada etirafdan xəbər verir. 
Türkiyə region ölkələri üçün parlament demokratiyası, sərbəst bazar 
iqtisadiyyatını əsas götürən iqtisadiyyat və dünyəvi dövlət sistemini ehtiva 
edən model ölkə olaraq göstərilir. Sovet İttifaqının dağılmasından sonra 
Türkiyənin Cənubi Qafqazda əsas vəzifəsi Rusiyanın təsirini azaltmaq, 
bu regionun Qərb dünya sisteminə inetqrasiyasını təmin etməkdir. Bu 
dövrdə Türkiyə qərarvericilərinin əsas məqsədi Cənubi Qafqaz ölkələrini, 
o cümlədən Azərbaycanı köhnə Sovet sistemindən qopardıb, Qərb mərkəzli 
sistemə inteqrasiya etməyi təmin etmək olub. Eyni zamanda, Rusiya 
və İranı regiondan uzaqlaşdırmaq, onların regional hadisə və dövlətlərə 
müdaxiləsini minimuma endirmək hədəfi güdülüb. 21
Azərbaycanın müstəqilliyinin ilk illərində Türkiyənin Cənubi Qafqaza 
18  Bilal Şımşır, göstərilən əsəri, s. 178.
19  Milliyet, 19 Ocak 1990, s. 13
20  Bilal Şımşır, göstərilən əsəri, s. 266.
21  Mitat Çelikpala, Güney Kafkasya`da Yeni Jeopolitik Denge, der. Cavid Veliev ve Araz Aslanlı, Güney 
Kafkasya: Toprak Bütünlüğü, Jeopolitik Mücadeleler ve Enerji, Ankara, Berikan, 2011, s.297. 
25
Regional hadisələrin Türkiyə-Azərbaycan münasibətlərinə təsiri
yönəlik enerji, təhlükəsizlik və iqtisadi siyasəti Qərb müttəfiqlərinin planları 
ilə üst-üstə düşüb. Lakin Türkiyə Qərblə ortaq hərəkət edərkən Rusiyanı 
küsdürməməyə də çalışıb 
Rusiyanın regionda mövqeyini zəiflətmə siyasətini Azərbaycan Əbülfəz 
Elçibəy vaxtında başlayıb, Heydər Əliyev və İlham Əliyevin vaxtında 
davam etdirib. Bu mənada Rusiyanın regiondakı təsir gücünü Azərbaycan 
qədər zəiflədən ikinci region dövləti olmayıb və Türkiyə ilə Azərbaycanın 
Rusiya siyasəti sanki bir-biri ilə yarışırdı. Azərbaycanın ilk prezidenti Ayaz 
Müttəlibovun vaxtında Azərbaycan daha çox Rusiya yönlü xarici siyasət 
həyata keçirib və 1991-ci il dekabrın 21-də Azərbaycan Müstəqil Dövlətlər 
Birliyinə (MDB) daxil olub.22 Mütəllibovun xarici siyasətdə Rusiyaya 
yönəlməsi Azərbaycanın üzləşdiyi daxili və xarici siyasət problemlərinin 
həllinə kömək göstərmədi, çünki Rusiya Azərbaycanla müstəqil dövlət kimi 
deyil, hələ də bir vilayəti kimi əlaqə qurmağa çalışırdı. 
Mütəllibov dövründən fərqli olaraq Azərbaycan Xalq Cəbhəsinin 
hakimiyyəti illərində xarici siyasətdə Türkiyə birinci plana keçir. Özünü 
“Atatürkün əsgəri” adlandıran Əbülfəz Elçibəyin prezidentlik dövründə 
Azərbaycan rus qoşunlarını ölkə ərazisindən çıxaran ilk postsovet 
ölkələrindən oldu. Ticarət-iqtisadiyyat əlaqələri bir anda aşağı düşdü və 
Bakı MDB-yə üzvlük müqaviləsini təsdiq etmədi.23 Azərbaycan bu dövrdə 
Rusiya ilə bərabərhüquqlu dövlət kimi əlaqə qurmağa, Rusiyanın regionda 
təsirini azaltmaq və bu istiqamətdə Türkiyə və Qərb dövlətləri ilə əlaqələrini 
genişləndirməyə çalışırdı. Azərbaycan Türkiyə ilə strateji əməkdaşlığa 
dair və təhlükəsizlik sahəsində müqavilələr imzalamaq istəyirdi. Digər 
ölkələrdən fərqli olaraq Türkiyə ilə imzalanan dostluq və əməkdaşlıq 
müqaviləsinin müddəti 5 il deyil, on il oldu və  Türkiyə ilə iqtisadi, hərbi və 
təhsil sahələrində əməkdaşlıq genişləndi.24 
Həmin illərdə Rusiya Azərbaycanın üzləşdiyi bir çox problemin yalnız 
əsas mənbəyi deyil, həm də həll ünvanı kimi göstərilirdi. Elçibəy vaxtında 
Rusiyaya qarşı və Türkiyə meyilli siyasət Azərbaycanın daxili və xarici 
siyasətində Rusiyadan qaynaqlanan bir çox problemə səbəb oldu. Bu reallığı 
anlayan Heydər Əliyev enerji və Qarabağ görüşmələrində rəsmi Moskvanın 
mövqeyini yumşaltmaq üçün Rusiya ilə münasibətlərə əhəmiyyət 
verdi. 1993-cü ilin yay aylarında Rusiyaya səfərə edən Heydər Əliyev 
22  Eldar İsmayılov və başqaları, Azərbaycan tarixi, Bakı, 1995, s. 341. 
23  Расим Мусабеков, “На стыке полей притяжения”, http://www.globalaffairs.ru/print/number/Na-
styke-polei-prityazheniya-15230, 11 июня 2011 
24  Nazim Cefersoy, “Bağımsızlığının Yirminci Yılında Azerbaycan”, der. Cavid Veliev ve Araz Aslanlı, 
Güney Kafkasya: Torpak Bütünlüğü, Jeopolitik Mücadeleler ve Enerji, Ankara, Berikan, 2011, s. 41. 
26
Regional hadisələrin Türkiyə-Azərbaycan münasibətlərinə təsiri
Azərbaycanın xarici siyasətində Rusiya ilə əlaqələrə üstünlük verəcəyini 
və MDB-yə üzv olacağını bildirdi. 1993-cü il sentyabrın 20-də Azərbaycan 
parlamenti uzun müzakirələrdən sonra ölkənin MDB-yə üzvlüyünü təsdiq 
etdi və  sentyabrın 24-də Heydər Əliyev Moskvaya gedərək MDB-yə üzvlük 
müqaviləsini imzaladı. Lakin Heydər Əliyev hakimiyyətinin ilk illərində 
xarici siyasətdə Rusiyaya üstünlük verməsi Azərbaycan üçün nəticəni 
dəyişdirmədi. Rusiyanın dəyişməz mövqeyi Azərbaycanı Qərb dövlətləri 
ilə daha sıx əməkdaşlıq apararaq, balanslaşdırma siyasəti yeritməyə vadar 
etdi.25
Xüsusən, 1994-cü il sentyabrın 20-də imzalanan “Əsrin müqaviləsi” 
Rusiyanın regiondakı gələcək mövqeyinin zəiflədilməsi baxımından 
əhəmiyyətli rol oynadı. Bakı-Tbilisi-Ceyhan (BTC) neft və Bakı-Tbilisi-
Ərzurum (BTƏ) qaz xətləri regiondakı balansı son 20 ildə ciddi şəkildə 
dəyişib. Heydər Əliyevin Türkiyə Respublikasının o dövrdəki Prezidenti 
Süleyman Dəmirəl ilə şəxsi münasibətləri həm ölkə daxilində, həm də Qərb 
dövlətləri ilə münasibətlərində Azərbaycana üstünlüklər verdi. Türkiyə-
Azərbaycan münasibətləri bu dövrdə “bir millət iki dövlət” şüarı əsasında 
inkişaf etməyə başladı.
1993-cü ildə qəbul etdiyi “Yaxın çevrə” doktrinası ilə Rusiyanın 
Azərbaycan siyasəti daha da sərtləşdi. Türkiyə ilə Rusiya arasında rəqabətin 
davam etdiyi bu dövrdə Rusiya Azərbaycandan daha çox güzəşt əldə etmək 
üçün həm daxildən, həm də Ermənistan vasitəsilə təzyiq göstərirdi. Rusiya-
Ermənistan-İran üçlüyünün əhatəsinə düşən Azərbaycan yalnız Gürcüstan-
Türkiyə vasitəsilə mühasirəni yarmağı bacardı. Azərbaycan-Gürcüstan-
Türkiyə üçlüyü BTC, BTƏ kimi enerji xətlərini dəstəklədi, Qarabağ, 
Cənubi Osetya və Abxaziya kimi məsələlərin dövlətlərin ərazi bütövlüyü 
çərçivəsində həllinə dəstək verdi, Rusiya-Ermənistan-İran üçlüyü isə BTC, 
BTƏ və Qərb dövlətlərinin regionda enerji layihələrinə qarşı çıxdı, Xəzərin 
sektorlara bölünməsi problemini yaratdı, regionda Ermənistan kimi işğalçı 
dövləti, Abxaziya və Cənubi Osetiyada separatçı qüvvələri dəstəklədi.26 
Ötən əsrin 90-cı illərində belə mürəkkəb vəziyyətdə enerji layihələrini 
həyata keçirməyi bacaran Azərbaycan-Gürcüstan-Türkiyə üçlüyü üstün 
çıxdı və regionda rəqib üçlüyün mövqeyini zəiflətməyi bacardı. Lakin 
rəqibin əlində həll olunmamış Qarabağ, Cənubi Osetya və Abxaziya kimi 
münaqişələr vasitə kimi qalır. 
25  Araz Aslanlı ve İlham Hesenov, “Haydar Aliyev Dönemi Azerbaycan Dış Politikası”, Ankara, Platin, 
2005. 
26  Hatem Cabbarlı, “Bağımsızlık Sonrası Ermənistan-Rusya İlişkileri”, Ankara Çalışması, ASAM, 
Ankara, 2004.  
27
Regional hadisələrin Türkiyə-Azərbaycan münasibətlərinə təsiri
Rusiyada Putinin hakimiyyətə gəlməsi, enerji layihələrinin həyata 
keçməsi, münaqişə zonalarında nisbi sakitliyin yaranması regionda rəqabəti 
azaltdı. 2001-ci il Əfqanıstan əməliyyatı və 2003-cü il İraq əməliyyatları 
qlobal mənada diqqəti Cənubi Qafqazdan sözügedən yerlərə çəkdi. ABŞ-ın 
mübarizəsinə dəstək verən Azərbaycan İraq və Əfqanıstana əsgər yolladı, 
Əfqanıstandakı Azərbaycan əsgərləri türkiyəli həmkarlarının komandanlığı 
altında fəaliyyət göstərdi. Türkiyə və Azərbaycan kimi Rusiya da ABŞ-a 
dəstək verərək, bu məsələdə Türkiyə və Azərbaycanla eyni mövqedə yer aldı. 
Regional mənada Türkiyə-Azərbaycan-Rusiya arasında fikir ayrılığına 
səbəb olacaq digər bir hadisə 2004-cü ildə Gürcüstanda yaşanan inqilab 
və Mixail Saakaşvilinin hakimiyyətə gəlməsi olub. Regionda Rusiya ilə 
Qərbi qarşı-qarşıya gətirən növbəti hadisə 2008-ci ilin avqustunda baş 
verən Rusiya-Gürcüstan müharibəsi idi. Saakaşvilinin hakimiyyətə gəlmə 
metodu və qərb meyilli, Rusiyaya qarşı radikal xarici siyasəti Azərbaycan 
və Türkiyədə müsbət qarşılanmasa da, Gürcüstanı qorumaq hər iki dövlətin 
regional siyasətinin əsasını təşkil etdi. 
2000-ci illərdən etibarən Türkiyənin Rusiya siyasəti soyuq müharibə 
əhval-ruhiyyəsindən daha fərqli bir vəziyyətə keçdi və Türkiyə-Rusiya 
münasibətləri xüsusilə ticarət sahəsində inkişaf etdi. Ədalət və İnkişaf 
Partiyasının (AK Parti) hakimiyyəti dövründə isə bu inkişaf siyasi sahəyə də 
yayılmağa başladı. 2008-ci ildə baş vermiş Rusiya-Gürcüstan müharibəsində 
müttəfiqi ABŞ və Gürcüstanın narazılığı bahasına Gürcüstana yardım 
aparan ABŞ hərbi gəmilərinə 1936-cı il Montro Boğazlar Müqaviləsini 
tətbiq etdi və nəticədə, ABŞ gəmiləri 21 gün ərzində Qara dənizi tərk etmək 
məcburiyyətində qaldı. Rəsmi Ankara Rusiyanın da daxil olduğu Sülh və 
Sabitlik Platformasını təklif etdi. ABŞ ekspertləri Türkiyənin bu təklifindən 
Vaşinqtonun xəbərsiz olmasını iradla qarşıladı. Gürcüstan Avropa İttifaqı və 
ABŞ-ın bu platformda yer almamasından narazılığını bildirdi, Azərbaycan 
isə qeyri-şərtsiz platformaya dəstək verdi. Əslində, bu dəstək Türkiyənin 
Cənubi Qafqazda qurmaq istədiyi sistemə dəstək anlamına gəlirdi.
2009-cu ildə Türkiyə-Azərbaycan münasibətlərində Türkiyə-Ermənistan 
protokolları səbəbindən yaşanan böhranı Rusiya daha da dərinləşdirməyə 
çalışdı. Bir tərəfdən Türkiyənin Ermənistanla gizli protokollar imzaladığını 
rəsmi Bakıya bildirərək münasibətlərə zərər verməyə çalışan Rusiya 
Azərbaycanı öz tərəfinə çəkərək enerji müqavilələrində bu fürsətdən 
bəhrələnmək istədi. Digər tərəfdən Türkiyə-Ermənistan sərhədlərinin 
açılmasına qarşı çıxmayan Rusiya protokolların təsdiqlənməsi üçün 
Türkiyənin Qarabağ şərtinin qəbuledilməz olduğunu bildirdi. Azərbaycanın 
28
Regional hadisələrin Türkiyə-Azərbaycan münasibətlərinə təsiri
Rusiya ilə enerji müqaviləsi imzalaması və Prezident İlham Əliyevin 
Rusiya səfəri Ankarada “Türkiyəyə qarşı gözdağı” kimi qiymətləndirildi. 
Azərbaycan regionun böyük dövləti, Qarabağ məsələsində açar rolu 
oynayan və qonşusu Rusiya ilə yaxın əməkdaşlıq edərkən bəzən Türkiyənin 
narazılıqları ilə qarşılaşır. “Qarabağın işğalında əsas rol oynayan Rusiya” 
ilə Azərbaycanın əməkdaşlığını tənqid etməsi Türkiyə-Azərbaycan arasında 
bu məsələdə yanaşma fərqliliyini göstərir. 
Türkiyə son illərdə xarici siyasətdə aktivliyini artırmaqla yanaşı, 
regionda Azərbaycana dəstəyini də çoxaldıb. Türkiyə Prezidenti 
Abdullah Gül 2010-cu il avqustun 16-da Azərbaycana səfəri zamanı uzun 
illərdən sonra ilk dəfə iki ölkə arasında “Strateji tərəfdaşlıq və qarşılıqlı 
yardım haqqında” Müqavilə imzalanıb.27 Müqavilənin 1-ci maddəsinə 
əsasən, Tərəflərin hər hansı biri ərazi bütövlüyünün, suverenliyinin və 
sərhədlərinin toxunulmazlığının təhdid edildiyi və ya təhlükə altında 
olduğu qənaətində olduqda, Tərəflər bu təhdid və təhlükələrin aradan 
qaldırılması istiqamətində görülə biləcək tədbirlər barədə təxirəsalınmadan 
məsləhətləşmələr aparacaqlar. 2-ci maddəyə görə isə  Tərəflərdən biri 
üçüncü dövlət və ya bir qrup dövlət tərəfindən silahlı basqın və ya hərbi 
təcavüzə məruz qaldıqda, Tərəflər BMT Nizamnaməsinin 51-ci maddəsi ilə 
tanınan fərdi və ya kollektiv özünümüdafiə hüququnun həyata keçirilməsi 
üçün hərbi imkan və qüdrətlərindən istifadə etmək də daxil olmaqla, 
mövcud imkanları çərçivəsində bütün zəruri tədbirlərin görülməsi məqsədi 
ilə bir-birinə qarşılıqlı yardım göstərəcəklər. Bu yardımın forması və həcmi 
təxirəsalınmadan Tərəflər arasında razılaşdırılacaqdır. Bu müqavilə 
əsasən Azərbaycanı Rusiya-Ermənistan ikiliyinin hücumundan qorumaq 
xarakteri daşıyır. Bu səfərdən üç gün sonra Rusiya Prezidenti Dmitri 
Medvedev Ermənistana səfər edərək Ermənistandakı rus hərbi bazasının 
qalma müddətini 49 il uzatdı. İmzalanan müqaviləyə əsasən, rus hərbi 
bazaları Ermənistanda olduğu müddət ərzində Ermənistan silahlı qüvvələri 
ilə birlikdə Ermənistanın təhlükəsizliyini qoruyur və bu məqsədlər üçün 
Rusiya tərəfi Ermənistan Respublikasının müasir və uyğun silahlar, hərbi 
(xüsusi) texnika ilə təminatının gerçəkləşməsinə yardımçı olur.28
Türkiyə və Azərbaycanın Rusiya ilə münasibətləri düzəltmək üçün 
gərgin fəaliyyətlərinə baxmayaraq, rəsmi Moskva Ermənistan kartından 
istifadə edir. Rusiya Cənubi Qafqazda Türkiyə ilə rəqabətini davam etdirir 
27  Türkiyə ilə Azərbaycan arasında bağlanmış “Strateji tərəfdaşlıq və qarşılıqlı yardım haqqında” 
Müqavilənin mətni üçün bax. http://www.mediaforum.az/articles.php?lang=az&page=02&article_
id=20101215054430699, (15 avqust 2010). 
28   http://www.tert.am/tr/news/2011/04/12/base/ (2 dekabr 2010)
29
Regional hadisələrin Türkiyə-Azərbaycan münasibətlərinə təsiri
və hələ də bəzi regional məsələlərin həllində rəsmi Moskvanın səmimi 
olmadığı düşünülür. Türkiyə və Azərbaycan Qərbin Cənubi Qafqazda 
müttəfiqidir, lakin hər iki dövlət regionda Rusiya ilə müsbət əlaqələr 
qurmadan mövqelərinin güclü olmayacağını düşünürlər. Hər iki dövlət bu 
mənada Cənubi Qafqaz problemlərinin həllində Rusiya ilə əməkdaşlığa 
əhəmiyyət verir. 
Türkiyə ilə Rusiya arasında ikitərəfli münasibətlərdə yaşanan böhranlar 
Cənubi Qafqazda rəqabəti sərtləşdirir, bu isə Azərbaycana təzyiqi artırır. 
Bir tərəfdə qonşusu, digər tərəfdə isə qardaş dövlət və strateji müttəfiqi 
Türkiyə arasında seçim etməkdə çətinlik çəkən Azərbaycan xarici, enerji 
və təhlükəsizlik siyasətində əlavə problemlərlə qarşı-qarşıya qalır. 2012-
ci ildə Cənubi Qafqazda və Rusiyanın daxili siyasətində yaşanacaq bəzi 
dəyişikliklər regionda yeni rəqabət mərhələsi yaradacaq. Prezidentlik 
postu üçün təkrar namizəd olan Vladimir Putin “İzvestiya” qəzetində 
çap etdiyi məqaləsində bildirib ki, postsovet məkanında siyasi və iqtisadi 
sahədə inteqrasiya olunmuş “Avrasiya Birliyi” qurmaq arzusundadır. Bu 
strukturda iştirak etməyəcəyini bildirməsi Azərbaycana Rusiya təzyiqlərinin 
artmasına səbəb olacaq. Rusiyanın “Avrasiya Birliyi” layihəsi regionda 
Türkiyə-Rusiya rəqabətini artıracaq, eyni zamanda Türkiyənin Qərb ilə 
əməkdaşlığını sıxlaşdıracaq. Rəqabəti artıracaq digər məsələ isə NATO-nun 
Raket Əleyhinə Müdafiə Sisteminə (RƏMS) qarşı Rusiyanın öz sistemini 
qurması qərarıdır. NATO-nun RƏMS-inin bir hissəsi Türkiyə ərazisində 
yerləşir və bu da Türkiyəni Rusiya raketlərinin hədəfinə çevirir. 
Azərbaycana təzyiqi artıracaq ikinci bir məsələ isə Türkmənistan 
və Qazaxıstan qazını Qərbə çatdıracaq qaz xəttinin Xəzərdən çəkilməsi 
planlarıdır. “Transxəzər” layihəsinə Qərb dövlətlərinin dəstəyi get-gedə 
artır. BTC və BTƏ-nin reallaşmasından sonra regiondakı gücünə ciddi 
zərər vurulduğunu düşünən Rusiya hesab edir ki, “Transxəzər” layihəsi 
onun Mərkəzi Asiyadakı gücünə qarşı yönəlib. Bu səbəbdən də Rusiya 
Azərbaycana və Türkmənistana təzyiqlərini artıra bilər. 29
 Ɔ Gürcüstanın mövqeyinin gücləndirilməsi 
Ermənistanın Azərbaycan torpaqlarını işğal etməsi və Türkiyəyə qarşı 
torpaq tələbləri nəticəsində hər iki dövlətlə sərhədlərinin bağlanması 
Gürcüstanın regionda geosiyasi dəyərini artırıb. Gürcüstan Azərbaycanın 
29  Сергей Куликов, “Война на Каспии может стать реальностью”, http://www.ng.ru/
economics/2011-11-22/1_kaspiy.html, 22.11.2011. 
30
Regional hadisələrin Türkiyə-Azərbaycan münasibətlərinə təsiri
Qərbə çıxış qapısı və Xəzər hövzəsi enerji xətləri üçün yeganə etibarlı 
istiqamət olaraq qəbul olunur. Gürcüstanda 400 min azərbaycanlı yaşayır, 
onların sosial, iqtisadi və humanitar vəziyyəti Azərbaycan dövləti və 
cəmiyyətinin maraq dairəsindədir. Gürcüstanda yaşayan ermənilərin siyasi 
fəaliyyətləri həm Azərbaycan, həm də Türkiyənin diqqət mərkəzindədir. 
Türkiyə 1921-ci il Moskva və Qars müqavilələri ilə Gürcüstan sərhədləri 
daxilində müsəlmanların çoxluqda yaşadığı Acarıstan Muxtar Vilayətinin 
statusu üçün qarant dövlətdir.30 Saakaşvilinin hakimiyyətə gəlməsindən 
sonra Acarıstanın muxtar statusunun azaldılması addımları Türkiyədə 
narazılıqla qarşılanıb.31  Azərbaycan və Türkiyə 1944-cü ildə Gürcüstandan 
Stalin tərəfindən qovulan Məshəti türklərinin geri qaytarılması üçün rəsmi 
Tbilisinin atdığı addımları dəstəkləyir. Türkiyədəki gürcü və abxaz lobbisi 
daim Türkiyənin buraya marağını artırır. Həm Azərbaycan, həm də Türkiyə 
Cənubi Osetiya və Abxaziya problemlərinin Gürcüstanın ərazi bütövlüyü 
çərçivəsində həllinin tərəfdarıdır. 
Gürcüstan regionda əldə etdiyi geosiyasi dəyərdən maksimum 
güzəştlər qazanmaq üçün istifadə edir. Azərbaycan və Türkiyənin daxil 
olduğu layihələrin mərkəz ölkəsi olaraq Gürcüstan sadəcə Cənubi Qafqaz 
üçün deyil, Şərq-Qərb layihələrində də əhəmiyyət qazanıb. Qara dənizdə 
limanları olan Gürcüstan Azərbaycanın neft və digər məhsullarının açıq 
dənizlərə çıxışı üçün əhəmiyyətli rol oynayır. 
Ermənistan və erməni faktoru Gürcüstan-Türkiyə-Azərbaycan üçlüyünün 
ortaq problemidir. Erməni millətçi təşkilatının doğuş yeri Gürcüstanın indiki 
paytaxtı Tbilisidir. 1918-ci ildə Gürcüstan da Ermənistanın hücumuna məruz 
qalıb. Sovet İttifaqının qurulması ilə Azərbaycanla Ermənistan arasında 
olduğu kimi Gürcüstan-Ermənistan arasında da problemlər dondurulub və 
İttifaq dağıldıqdan sonra təkrar alovlanıb. 32
Gürcüstanda azərbaycanlılardan sonra ikinci böyük azlıq ermənilərdir.33 
Qamsaxurdiyanın Gürcüstanda etnik siyasətindən narahat olan ermənilər 
1990-cı illərdə təşkilatlanıb. Cavax Xalq Hərəkatı başda olmaqla bəzi 
erməni təşkilatları ermənilərin çoxluqda yaşadığı Cavaxetiya regionunda 
idarəçiliyi ələ keçiriblər. Bu təşkilatlar Rusiyadan aldığı dəstəklə mərkəzi 
hakimiyyətə qarşı muxtariyyət tələb edib. Gürcüstan mərkəzi hökumətinin 
30  Türkiye-Gürcistan siyasi ilişkileri, http://www.mfa.gov.tr/turkiye-gurcistan-siyasi-iliskileri.tr.mfa, (19 
noyabr 2011).
31  Hasan Kanbolat, “Gürcüstan`da neler oluyor?”, Zaman, (8 Mayıs 2004). 
32  Kamil Ağacan, “Ermenistan Gürcüstan İlişkileri”, Ermeni Araştırmaları, Sayı 19, Sonbahar 2005
33  Ethnic Groups in Georgia–Armenians, The Georgian Times, 14 april 2008. 
31
Regional hadisələrin Türkiyə-Azərbaycan münasibətlərinə təsiri
zəif olduğu 1991-1994-cü illərdə Cavaxetiya üzərində nəzarət zəifləyib.34
Sovet İttifaqından sonra Gürcüstanın Cavaxetiya bölgəsində yerləşən 62-
ci rus hərbi bazası burada yaşayan ermənilər üçün iqtisadi və təhlükəsizlik 
baxımından olduqca əhəmiyyətli idi. Bu səbəbdən bölgə erməniləri rus 
hərbi bazasının Gürcüstandan çıxarılma qərarına, Gürcüstan hökumətinin 
Türkiyə və Qərb dövlətləri ilə münasibətlərini möhkəmləndirməsinə, 
Türkiyə və Azərbaycanın Gürcüstanda mövqeyini gücləndirəcək hər cür 
addıma qarşı çıxıblar. 35
Gürcüstan ermənilərindən başqa Ermənistan dövləti də bir tərəfdən 
Rusiyadan asılı dövlət kimi,36 digər tərəfdən isə Gürcüstanda yaşayan 
erməniləri dəstəkləmək yolu ilə Gürcüstan üçün təhlükə qaynağıdır. Türkiyə 
və Azərbaycanla sərhədləri bağlı olan və Rusiya ilə quru əlaqəsini Gürcüstan 
üzərindən təmin edən Ermənistan rəsmi şəkildə Gürcüstana qarşı irredantist 
siyasət izləyə bilmədi. Lakin Ermənistandakı bəzi radikal partiyalar və 
QHT-lər Gürcüstandakı ermənilərə dəstək verdi. Həm Gürcüstan, həm də 
Ermənistan qarşılıqlı olaraq bir-birindən asılı vəziyyətdə yaşayır. Türkiyə-
Ermənistan sərhədlərinin açılması Ermənistanın Gürcüstandan asılılığını 
azaldacaq və bu isə Ermənistanın Gürcüstana qarşı siyasətinin dəyişməsinə 
səbəb ola bilər. 37
Azərbaycan və Türkiyə Rusiya və Ermənistan təzyiqlərinə qarşı 
Gürcüstanı qorumaqda birgə əməkdaşlıq edirlər. Hər iki dövlətin Gürcüstanı 
dəstəkləməsi onu regional layihələrə daxil etməklə başlayıb. Regional 
balansı dəyişən və tranzit ölkələrə xarici təzyiqlərə qarşı ciddi üstünlük 
verən BTC və BTƏ kimi enerji layihələri Gürcüstan ərazisindən keçir. 2008-
ci ildə Gürcüstanın ərazisini bombalayan Rusiya hava qüvvələri BTC-yə 
toxunmayıb və bu xətt Gürcüstanın Rusiya tərəfindən təkrar işğalına qarşı 
bir qarant olub. Azərbaycan Dövlət Neft Şirkəti (ARDNŞ, ingiliscə SOCAR) 
Gürcüstana 470 milyon dollar sərmayə yatırıb, bir çox qazpaylayıcı şəbəkə 
SOCAR-ın əlindədir. Bu şirkət Kulevi neft terminalının sahibidir və onun 
Gürcüstanda 60-a yaxın yanacaqdoldurma məntəqəsi var.38
Azərbaycan və Türkiyənin ortaq dəstəyi ilə Gürcüstan ərazisindən 
keçən Bakı-Tbilisi-Axalkələk-Qars (BTAQ) dəmiryolu layihəsi qərb-şərq 
nəqliyyat strukturunda Gürcüstana mühüm rol verir. Azərbaycan və Türkiyə 
34  Kamil Ağacan, göstərilən əsəri.  
35  Mamuka Komakia, Armenian Population in Georgia, United Nations Association of Georgia,  january-
february 2003. S. 22.
36  2008-ci ildə Rusiya-Gürcüstan müharibəsi zamanı Ermənistanda Gümrüdə yerləşən rus hərbi 
bazasından qalxan təyyarələrin Gürcüstanı vurduğu iddia olundu. 
37  Cavid Vəliyev, Türkiyə-Ermənistan protokolları: udan kim, uduzan kim?, göstərilən əsər, s. 31-32. 
38  Trend, 26 iyul 2010.
32
Regional hadisələrin Türkiyə-Azərbaycan münasibətlərinə təsiri
etiraz etdiyindən sözügedən layihə Ermənistandan keçməyib, bu səbəbdən 
erməni diasporunun fəaliyyəti nəticəsində Avropa və ABŞ bankları layihəyə 
maliyyə dəstəyi verməkdən imtina edib. Maddi problemlər yaşayan 
Gürcüstan ABŞ və Avropa banklarının verəcəyi kreditlərdən məhrum 
olsa da, dəmiryolunun Gürcüstan hissəsinin tikilməsi üçün Azərbaycan 
bu ölkəyə 200 milyon dollar kredit verib. Bundan başqa, Azərbaycan 
köhnə dəmiryolunun bərpası üçün Gürcüstana illik 5%-lik dərəcə ilə 25 
il müddətinə 575 milyon dollar kredit də ayırıb. Layihənin 2013-cü ildə 
fəaliyyətə başlaması planlaşdırılır.39 2006-cı ildə Rusiya Gürcüstan kənd 
təsərrüfatı malları və mineral sularına embarqo tətbiq etsə də, buna qarşılıq 
olaraq Türkiyə Gürcüstanla imzaladığı “Sərbəst ticarət haqqında” Müqavilə 
ilə bazarını bu mallara açıb.40
Türkiyə gürcü ordusunun təliminə dəstək verir, lojistik və texniki kömək 
göstərir, Tbilisidə Hərbi Akademiya yaradıb, Marneuli hərbi hava limanını 
və rus ordusunun tərk etdiyi Vaziani hərbi bazasını müasirləşdirib.41 2008-
ci il Rusiya-Gürcüstan müharibəsində rus mətbuatı gürcülərin silahları və 
cəsarəti Türkiyədən aldığını yazırdı. 
Rusiya-Gürcüstan müharibəsi regionda hərbi və siyasi güc balansında 
yeni dəyişikliklər edib. Cənubi Qafqazda 1991-ci ildən başlayan geosiyasi 
hakimiyyət uğrundakı mübarizənin ikinci mərhələsi kimi qəbul edilən bu 
müharibə Türkiyə və Azərbaycanın regiona siyasətinə də təsir göstərib. 
Müttəfiqləri Gürcüstanın Rusiyanın hücumuna məruz qalması Türkiyə və 
Azərbaycan üçün imtahan xarakteri daşıyırdı. Beynəlxalq aləmdə Qərb 
ilə Rusiyanın qarşı-qarşıya gəldiyi müharibə olaraq bilinən bu hadisədə 
Türkiyənin tərəf olmaması Rusiya ilə münasibətlərinə müsbət təsir göstərib. 
Bu müharibə Azərbaycan üçün də imtahan xarakteri daşıyırdı. Çünki bir 
tərəfdə müttəfiqi Gürcüstan və onun separatçı regiona qarşı gücdən istifadə 
etməsi var idi. Gürcüstan güc vasitəsilə ərazi bütövlüyünü təmin etsə və 
buna Rusiya razılaşsaydı, Azərbaycan üçün müsbət presedent meydana 
gələcəkdi. Lakin Gürcüstana açıq şəkildə dəstək verməyin Azərbaycan-
Rusiya münasibətlərinə zərər verəcəyini düşünən Bakı dolayı yolla 
Gürcüstanı dəstəklədi.  
Bu müharibə regionda balansı dəyişdiyi kimi Türkiyə ilə Azərbaycan 
arasında iki mühüm problem yaratdı. Müharibədən sonra Türkiyə 
39  http://1news.com.tr/azerbaycan/ekonomi/20111110065053324.html, 10.11.2011. 
40  İvane Chikhikvadze, “Zero Problems With Neighbors: The Case of Georgia”, Turksih Policy Quarterly, 
Summer 2011 Vol.10 No.2. pp. 1-9,  p.6.
41  İvane Chikhikvadze, “ Zero Problems With Neighbors: The Case of Georgia”, Turksih Policy Quar-
terly,  Summer 2011 Vol.10 No.2. pp. 1-9,  p. 3. 
33
Regional hadisələrin Türkiyə-Azərbaycan münasibətlərinə təsiri
Ermənistanla görüşləri sürətləndirdi. Digər tərəfdən BTƏ və BTC uzun 
müddət fəaliyyətini dayandırdığı üçün Azərbaycan enerji rotasına alternativ 
yollar axtarmağa başladı. Əlbəttə, bu da iki dövlət arasında enerji sahəsində 
problemlər yaratdı. Lakin Türkiyə Böyük Millət Məclisinin protokolları 
təsdiqləməməsi və 2011-ci il oktyabrın 25-də Prezident İlham Əliyevin İzmir 
səfəri zamanı Türkiyə-Azərbaycan arasında imzalanan enerji müqaviləsi ilə 
problemlər həll olunub.42
 Ɔ Türkiyə-Azərbaycan münasibətləri və İran 
İran yüz illər boyu Cənubi Qafqazı idarə etmək üçün regiondakı 
dövlətlərlə mübarizə aparıb. XVIII və XIX yüzillərdə Cənubi Qafqaz 
Rusiya Çarlığı, Osmanlı İmperatorluğu və Qacar dövləti43 arasında 
paylaşdırılıb. Gülüstan və Türkmənçay müqavilələri ilə Azərbaycan İran 
və Rusiya arasında iki hissəyə parçalanıb. Bu parçalanmadan sonra indi 
sayı 30 milyona çatan azərbaycanlılar o vaxtkı Qacar dövlətinin sərhədləri 
içində qalıb. 
1925-ci ildə İranda ingilislərin dəstəyi ilə fars əsilli Rza Şah Pəhləvi 
hakimiyyətə gələnə qədər İran coğrafiyası türk kökənli tayfalar tərəfindən 
idarə olunub və İranda baş verən sosial, mədəni və siyasi hadisələrdə 
orada yaşayan azərbaycanlılar mühüm rol oynayıb. 1905-1908-ci illər 
arasında baş verən Konstitusiya hərəkatında azərbaycanlılar mühüm rola 
malik olub, 7 aprel 1920-ci ildə Seyid Məhəmməd Xiyabani Azadıstan 
dövlətini və 1945-ci ildə Sovet İttifaqının dəstəyi ilə Seyid Cəfər Pişəvəri 
Azərbaycan Milli Hökumətini qurmuşdu.44 1979-cu ildə İranda baş verən 
İslam inqilabında İranda yaşayan azərbaycanlılar əhəmiyyətli rol oynayıb, 
hazırda İranın siyasi, iqtisadi və hərbi strukturunda minlərlə azərbaycanlı 
işləyir. Azərbaycan şəhəri olan Təbrizin İran siyasi həyatında oynadığı rol 
İran seçkilərində özünü büruzə verir. 
Soyuq müharibə dövründə (1945-1991) İranda şah rejimi hökm sürüb 
və NATO üzvü olmasa da, Yaxın Şərqdə NATO üzvü kimi ABŞ-dan dəstək 
görüb. Bu səbəbdən İran ilə Türkiyə arasında ciddi bir problem yaşanmayıb. 
Hətta Türkiyə və İran Sovet İttifaqının Yaxın Şərqdə kommunizmi yayma 
fəaliyyətlərinə qarşı ABŞ-ın qurduğu “Yaşıl kəmər” siyasətinin bir parçası 
idi. 1979-cu il İslam inqilabı ilə birlikdə İranda rejim və onun müttəfiqləri 
42  Avrupa’ya  gaz 2018’ de  ulaşacak, CNNTurk, 26 .11.2011. 
43  İndiki İran dövləti. 
44  Arif Keskin, “Güney Azerbaycan Milli Harekatının Tarihi Temelleri”, Avrasya Dosyası, Cilt 5, Sayı. 3. 
1999.  
34
Regional hadisələrin Türkiyə-Azərbaycan münasibətlərinə təsiri
dəyişdi. Xarici siyasətində “nə Qərb, nə də Şərq” prinsipini qəbul edən İran 
ABŞ-ı “Böyük şeytan”, Sovet İttifaqını isə “Kiçik şeytan” elan etdi. İran 
İslam rejiminin ixracını əsas məqsəd kimi qarşısına qoydu. Bu məqsədlə 
ətrafında və dünyanın bir çox regionunda onu dəstəkləyən qruplar yaradıb. 
Nəticədə, İran Qərb dövlətləri tərəfindən sanksiyalara məruz qalıb və 
dünya dövlətləri tərəfindən təcrid olunub. İran xarici siyasətində Türkiyə iki 
istiqamət üzrə qiymətləndirib: 1. İranın “Böyük şeytan” adlandırdığı ABŞ 
və onun təşkilatı NATO-nun regiondakı müttəfiqi; 2. Əhalisinin əksəriyyəti 
müsəlman olduğu üçün rejimini ixrac edə biləcəyi yer. 
 Sovet İttifaqı dağıldığı dövrdə İran Qərb dövlətləri tərəfindən iqtisadi 
sanksiyalara məruz qaldığı üçün dünyadan təcrid olunmuşdu,  iqtisadi 
problemlərlə qarşı-qarşıya qalmışdı və rejim ixracını həyata keçirməyə 
çalışırdı. Sovet İttifaqının dağılması nəticəsində İran üçün yaxın ətrafında 
iqtisadi təcridi yara biləcək təzə bazar yaranmışdı və əhalisi müsəlman 
olan dövlətlər rejimin ixracı üçün yeni fürsətlər vəd edirdi. Müstəqilliyini 
əldə edən türk-müsəlman dövlətləri Türkiyə və İran arasında yeni rəqabət 
meydanına çevrildi.  
İran Azərbaycanın İslam, Türkiyə isə dünyəvi rejimi qəbul etməsini 
istəyirdi. Azərbaycan Xalq Cəbhəsinin Cənubi Azərbaycan siyasəti 
Türkiyədəki millətçi qruplar tərəfindən də dəstək görürdü. Qarabağ 
müharibəsi isə Azərbaycan və Türkiyədə olduğu kimi Cənubi Azərbaycanda 
da millətçi hissləri artırmışdı. Bu dövrdə Qarabağ döyüşlərində cənubi 
azərbaycanlılar da iştirak edir, cənubda Azərbaycana dəstək mitinqləri də 
keçirilirdi. Azərbaycanın müstəqilliyini əldə etməsi isə İranda yaşayan 
azərbaycanlılar üçün mənəvi bir dəstək idi. Azərbaycanın Türkiyə modelini 
seçməsi və türkçülük siyasəti həyata keçirməsi İranı regionda iki türk 
dövlətinin məngənəsinə saldı. 
Azərbaycan hələ müstəqil olmamışdan əvvəl enerji ehtiyatlarının 
çıxarılıması üçün Türkiyə, ABŞ və Avropa şirkətləri ilə görüşmələrə başladı. 
İran Qərb imperializminin vasitələri olaraq gördüyü bu şirkətlərin yaxın 
qonşusu  olan Azərbaycanda fəaliyyətə başlamasını özünə təhlükə hesab 
edirdi. Yenicə müstəqillik əldə etmiş Azərbaycanın isə “off shore” enerji 
yataqlarında neft və qazı çıxarmaq üçün sərmayəsi və texnologiyası yox idi 
və Rusiya-İran sərmayəsi və texnologiyasına etibar etmirdi. Bundan başqa, 
Azərbaycan Türkiyə, ABŞ və Avropa şirkətlərinin regiona gəlməsini Rusiya 
və İrana siyasi təzyiqlərini balanslaşdırmaq məqsədi ilə istifadə edirdi. 
Enerji ehtiyatlarının çıxarılması üçün Qərb dövlətləri ilə Azərbaycanın 
imzaladığı müqavilələri əngəlləmək məqsədilə İran “Alov-Azəri-Şərq” 
35
Regional hadisələrin Türkiyə-Azərbaycan münasibətlərinə təsiri
neft yataqlarına qarşı iddia irəli sürdü və bu məqsədlə 2001-ci ildə İran 
təyyarələri Azərbaycan sərhədlərini pozaraq Xəzərdə araşdırma aparan 
gəmiləri təhdid etdi. Buna qarşılıq olaraq Türkiyə İrana nota verdi,45 həmin 
ilin avqustun 24-də türk təyyarələrinin Bakı səmasında nümunəvi göstərişini 
təşkil etdi və Türkiyə Cümhuriyyəti Silahlı Qüvvələri Baş Qərargah rəisi, 
ordu generalı Hüseyn Kıvrıkoğlu Bakıya səfəri46 ilə Azərbaycana dəstək 
verdi.
Enerji məsələsində İranı Türkiyə və Azərbaycanla rəqabətə itələyən 
digər bir məqam enerji ehtiyatlarının daşınması istiqamətində idi. İran 
Xəzər hövzəsi enerji ehtiyatlarını öz ərazisindən keçirərək dünya bazarına 
çıxarmaqla beynəlxalq münasibətlərdə mövqeyini möhkəmlətmək istəyirdi. 
Azərbaycan və Türkiyə buna qarşı çıxdı, BTC və BTƏ nümunəsindən 
göründüyü kimi enerji xətləri Türkiyə üzərindən dünya bazarına çıxarıldı. 
İranın Azərbaycan və Türkiyə ilə münasibətlərində digər problem bu 
ikiliyin İsrail və ABŞ-la əlaqələridir. İran İslam Respublikası ekspertləri 
və səlahiyyətli dövlət şəxsləri bu səbəbdən vaxtaşırı Azərbaycanı sionist 
rejim olaraq adlandırdıqları İsrailin maraqlarını qoruyan dövlət adlandırır 
və İsrail kəşfiyyatının Azərbaycanda İrana qarşı məlumat topladığını iddia 
edir. Bu iddiaları gündəliyə gətirən İran rəsmiləri və mətbuatı Azərbaycan 
rəsmilərinə qarşı təhqiramiz açıqlamalar verib. ABŞ-ın Azərbaycanda hərbi 
baza qurduğunu və burdan da İranı vura biləcəyini iddia edən İran mətbuatı 
Azərbaycandakı dini inanclı insanları hakimiyyətə qarşı istifadə etməyə 
çalışıb. Lakin indiyə kimi “MOSSAD Azərbaycanda İrana qarşı fəaliyyət 
aparır” və ya “ABŞ Azərbaycanda İrana qarşı hərbi baza qurdu” iddiaları 
sübut olunmayıb. 
Lakin İran xarici siyasətindəki ikili standartlar hələ də cavabını gözləyən 
suallar olaraq qalmaqdadır. İran rəsmiləri işğalçı dövlət adlandırdıqları İsraili 
yer üzündən silmə şüarları səsləndirir, lakin digər tərəfdən işğalçı dövlət 
olan Ermənistanı iqtisadi cəhətdən dəstəkləyir. Qərb dövlətləri və İsrail ilə 
əməkdaşlıq edən Azərbaycanı ittiham etdiyi halda, Qərbin regiondakı əsas 
müttəfiqi olan Gürcüstana qarşı eyni iradlarla çıxış etmir. 
İranın nüvə proqramı Qərb dövlətləri qədər region dövlətlərini də 
narahat edir. Region dövlətləri, o cümlədən Türkiyə və Azərbaycan bu 
coğrafiyada İranla rəqib olduqları üçün nüvə proqramının nüvə silahı ilə 
nəticələnməsini istəmir. Digər tərəfdən hər iki dövlət İrana qarşı iqtisadi 
sanksiyaların tətbiq olunmasına və hərbi müdaxiləyə qarşıdır. İrana qarşı 
45  Hürriyet, 13 avqust 2001.
46  http://www.voanews.com/turkish/news/a 17-a-2001-08-22-1-1-87860997.html, 22 avqsut 2001. 
36
Regional hadisələrin Türkiyə-Azərbaycan münasibətlərinə təsiri
hərbi müdaxilə nəticəsində yaranacaq regional ixtişaşın hər iki dövlətə 
sıçrama ehtimalı olduğu kimi, İranda yaşayan milyonlarla türkün müharibə 
zamanı Azərbaycan və Türkiyəyə üz tutacaqları  da aşkardır. Həm hərbi 
müdaxilə, həm də iqtisadi sanksiyalar Azərbaycan və Türkiyənin İranla 
iqtisadi münasibətlərinə ciddi zərər verəcək. 
Ədalət və İnkişaf Partiyası (AK Parti) hökumətinin İrana qarşı iqtisadi 
sanksiyalar və hərbi müdaxiləyə qarşı çıxması İran tərəfindən razılıqla, 
ABŞ tərəfindən isə narazılıqla qarşılanır. Türkiyə İranla münasibətlərdəki 
etimadsızlığın aradan qalxmasından istifadə edərək, Azərbaycan-İran 
münasibətlərinin də düzəlməsinə dəstək verməyə çalışdı. Bu məqsədlə 
Əhməd Davudoğlunun təşəbbüsü ilə Azərbaycan və İranın xarici işlər 
nazirləri arasında görüş keçirilib. 23 dekabr 2010-cu ildə İstanbulda keçirilən 
üçtərəfli görüşdə regional problemlərin dövlətlərin torpaq bütövlüyü 
çərçivəsində həlli, terrorizm, mütəşəkkil cinayət və silah, narkotika və insan 
alveri daxil olmaqla regional və qlobal səviyyədə müştərək maraq kəsb edən 
hadisələrdə xarici işlər nazirləri səviyyəsində birgə məsləhətləşmələrin 
davam etdirilməsi və nazirlərin mütəmadi görüşmələrinin davamlı olması 
qərara alınıb.47
2011-ci ildə Yaxın Şərqdə baş verən “Ərəb baharı” Türkiyə-İran 
münasibətlərində yeni pərdə açıb. Türkiyə Yaxın Şərq ölkələrində (Misir, 
Tunis,  Liviya və Suriya) cərəyan edən xalq hərəkatlarına ciddi dəstək 
verdi, İran isə ölkələrə görə fərqli mövqe nümayiş etdirir. Xüsusən İranın 
regiondakı müttəfiqi Suriyada cərəyan edən hadisələrdə Türkiyə və İran 
fərqli mövqelərdən çıxış edir. Bundan başqa, RƏMS-in radarlarının 
Türkiyədə İrana yaxın bölgəyə yerləşdirilməsi ikitərəfli münasibətlər üçün 
imtahan xarakteri daşıyır. 
 Ɔ Türkiyə-Azərbaycan münasibətləri və İsrail 
1970-ci illərdən etibarən Yaxın Şərqdə dəyişən vəziyyətə paralel olaraq 
Türkiyə-İsrail arasında ittifaq səviyyəsində geniş ikitərəfli əlaqələr yaranıb. 
Bu əlaqələr əsasən iki tərəfin təhlükəsizlik və hərbi texnologiya sahəsində 
qarşılıqlı ehtiyacından irəli gəlib. 1996-cı ildə bağlanmış bir müqavilə 
ilə ikitərəfli münasibətlərdə təhlükəsizlik və hərbi texnologiya sahəsində 
əməkdaşlıq rəsmiləşib.48 Çox geniş hava və quru sahəsi olmadığı üçün 
47  http://www.1news.com.tr/azerbaycan/spor/20110417110909741.html, 17 aprel 2011. 
48  Mustafa Kibaroğlu, “Turkey and İsrael Strategize”, Middle East Quarterly, Winter 2002, Volume IX, 
Number 1, pp. 61-65.  
37
Regional hadisələrin Türkiyə-Azərbaycan münasibətlərinə təsiri
İsrail Türkiyənin hava və quru sahəsindən hərbi təlimlər üçün istifadə edib. 
Türkiyə də öz növbəsində hərbi texnologiya sahəsindəki boşluqlarını İsrail 
vasitəsilə doldurmağa çalışıb. 
Ötən əsrin 90-cı illərində İsrailin adı Cənubi Qafqazdakı qütbləşmələrdə 
Azərbaycan-Türkiyə-Gürcüstan üçlüyü ilə birlikdə hallanmağa 
başlayıb. İsrail və Türkiyə vaxtaşırı Azərbaycanın mövqeyinin regionda 
möhkəmlənməsi üçün əməkdaşlıq edib. Hər iki dövlətin Cənubi Qafqaz 
siyasəti üst-üstə düşürdü və ABŞ-ın regiondakı müttəfiqi idilər. İranın 
regionda yaymaq istədiyi rejimə qarşı Türkiyə-İsrail və Azərbaycanın 
maraqları üst-üstə düşür. 
İsrail-Azərbaycan münasibətlərinin inkişafında Sovet İttifaqının 
dağılmasından sonra İsrailə köç edən azərbaycanlı yəhudilərin və Türkiyənin 
böyük rolu olub. Azərbaycanın İsrail ilə müstəqillik dövründən sonra yaxın 
əlaqələr qurmasının özünəməxsus səbəbləri aşağıdakılardır:
1. Müstəqilliyinin ilk illərində bir tərəfdən Ermənistanın işğalına 
məruz qalan Azərbaycan digər tərəfdən beynəlxalq aləmdə erməni 
diasporunun hədəfinə çevrildi. 1992-ci ildə ABŞ Konqresinin Azərbaycana 
qarşı “907-ci düzəliş”i qəbul etməsi erməni diasporunun zəfəri olaraq 
qiymətləndirilə bilər. Bu illərdə diaspor fəaliyyəti inkişaf etməmiş 
Azərbaycan yəhudi diasporunun imkanlarından istifadə etmək üçün İsrail 
ilə münasibətlərinə əhəmiyyət verdi. 49
2. Qarabağ müharibəsi illərində Ermənistan erməni diasporu və 
Rusiyadan ciddi silah dəstəyi alırdı, Azərbaycan isə hərbi texnologiya 
sahəsində çatışmazlıqlarını İsrail ilə əməkdaşlıq edərək aradan qaldırmağa 
çalışırdı.50 Hərbi sənaye kompleksi yaratma istəyi Azərbaycanı bu sahədə 
inkişaf etmiş İsrail dövləti ilə əməkdaşlığa sövq edir. 
İsrailin də Azərbaycanla yaxşı münasibətlər qurmaq üçün özünəməxsus 
səbəbləri var. İsrail enerji ehtiyatı olmayan və dünya enerji ehtiyatlarının 
65%-nin çıxarıldığı Yaxın Şərq regionunda yerləşməsinə baxmayaraq, 
enerji zəngini Ərəb qonşuları ilə düşmən vəziyyətində olan dövlətdir. İsrail 
təbii qaz və neft ehtiyacını Azərbaycandan təmin etməyə çalışır. İsrail 
Azərbaycan ilə enerji əlaqələrini Türkiyənin Ceyhan limanı və Qara dəniz 
üzərindən qurur. Fələstin məsələsinə görə İslam dünyasında çox mənfi bir 
obrazı yaranan İsrail bu obrazı dəyişdirmək üçün digər müsəlman dövlətləri 
ilə (Pakistan, Türkiyə, Azərbaycan) yaxın əlaqələr qurmaq istəyir. Bu 
49  İlya  Bourtman, “İsrael and Azerbaijan`s Furtive Embrace”, Middle East Quarterly, Summer 2006, pp. 
47-57, p. 48. 
50  İlya  Bourtman, göstərilən əsəri, s. 49.
38
Regional hadisələrin Türkiyə-Azərbaycan münasibətlərinə təsiri
mənada Azərbaycanla qurduğu əlaqələr onun müsəlman dünyasında 
obrazının müsbət istiqamətdə dəyişməsinə xidmət edə bilər. 
Bəzi təhlillərə görə, 90-cı illərdə Türkiyə-İsrail münasibətlərinin 
yüksələn xətlə inkişafı İsrail hökumətinin Fələstin məsələsində barışa yaxın 
olmasından irəli gəlirdi. 2000-ci ildə İsraildə Ariel Şaron hökumətinin 
hakimiyyətə gəlməsi ilə birlikdə İsrail sülh prosesindən uzaqlaşdığı üçün 
Türkiyə-İsrail münasibətləri dəyişməyə başlayıb.51 Dəyişən münasibətlər 
regional hadisələrə də təsir edib. İraqın işğalından sonra İsrailin Şimali 
İraqdakı fəaliyyətləri, 2006-cı ildə Fələstində keçirilən seçkilərdə Həmasın 
zəfərindən sonra Həmas Siyasi Bürosunun rəhbəri Halid Meşalın Türkiyə 
tərəfindən qəbul olunması, 2006-cı il İsrail-Livan müharibəsinə Türkiyənin 
sərt reaksiyası, 2008-ci ildə İsrailin Fələstinə qarşı hərbi əməliyyatı və 
bu əməliyyatda istifadə etdiyi silahlara Türkiyənin reaksiyası, Ərdoğanın 
Davosda İsrail Prezidenti Şimon Perezə qarşı jesti və nəhayət, “Mavi 
Mərmərə” gəmisində 9 türk vətəndaşının İsrail əsgərləri tərəfindən öldrülməsi 
iki ölkə arasında diplomatik münasibətlərin ikinci katib səviyyəsinə 
düşməsinə səbəb olub. Əvvəlki illərdən fərqli olaraq “Davos” və “Mavi 
Mərmərə” hadisələri sadəcə siyasi deyil, iqtisadi və hərbi münasibətlərə 
də zərər verib. Türkiyə-İsrail münasibətlərində yaşanan böhranın İsrailin 
mövcud hökumətinin tutduğu mövqedən qaynaqlandığını müdafiə edən 
Türk hökuməti beynəlxalq aləmdə hər fürsətdə İsrailin mövcud hökumətinə 
qarşı sərt açıqlamalar verir. Türkiyə İsrail-Fələstin məsələsini və İsrailin 
nüvə silahları məsələsini beynəlxalq təşkilatlarda gündəliyə gətirmək yolu 
ilə İsrail hökumətinə təzyiqləri artırmağa çalışır. 
İsrail hökuməti hər fürsətdə Türkiyə ilə münasibətləri düzəltmək istədiyini 
bildirsə də, Türkiyə hökuməti İsrailin Həmas və Fələstin məsələsinə baxış 
tərzi dəyişməyincə geri addım atmayacağını bildirir. Mütəxəssislərin bir 
çoxu Türkiyənin İsrailə qarşı bu siyasi dəyişikliyini ABŞ-dakı Barak Obama 
administrasiyasının İsrail siyasətinin dəyişməsindən irəli gəldiyini müdafiə 
edir. Bəzi mütəxəssislər isə Türkiyənin dəyişən İsrail siyasətinin Yaxın 
Şərqdəki Ərəb xalqlarının dəstəyini almaq məqsədi daşıdığını bildirirlər.  
Türkiyə-İsrail münasibətlərində yaşanan dəyişikliklər Türkiyədə 
Azərbaycanın da Türkiyəyə açıq dəstək verəcəyi gözləntisini yaratdı. 
Türkiyənin Azərbaycandakı səfiri Hulusi Qılıçın “Türkiyə Azərbaycana 
görə Ermənistanla sərhədlərini bağlı saxladı, Azərbaycan da İsrail 
ilə münasibətlərini yenidən gözdən keçirməlidir” sözləri Türkiyə və 
51  Özlem Tür, “Türkiye-İsrail İlişkileri: Yakın İşbirliğinden Gerilime?”, Orta Doğu Analiz, Nisan 2009, 
Cilt 1, Sayı. 4, ss. 22-29, ss. 23-24. 
39
Regional hadisələrin Türkiyə-Azərbaycan münasibətlərinə təsiri
Azərbaycanda ciddi mübahisələrə səbəb olub. Hulusi Qılıcın açıqlamasına 
reaksiya verən Azərbaycan Prezidenti Administrasiyasının İctimai-
siyasi məsələlər şöbəsinin müdiri Əli Həsənov Azərbaycanın hər zaman 
Türkiyənin yanında olduğunu və bundan sonra da olacağını qeyd edib. İqtidar 
Partiyası olan Yeni Azərbaycan Partiyasının icraçı direktoru Əli Əhmədov 
Azərbaycanın Türkiyə və ya İsrail arasında seçim etmək məcburiyyətində 
olması halında Türkiyəni seçəcəyini bildirib. 
Səfir Azərbaycanın İsrail ilə münasibətlərini yenidən nəzərdən kecirməyi 
təklif etsə də, tam mənada Azərbaycandan İsrailə qarşı hansı tədbirlərin 
görülməsi açıqlanmayıb. Ümumiyyətlə, Türkiyənin istəklərinin nə olduğu 
bilinmir. Türkiyə-İsrail arasında olduğu kimi Azərbaycan-İsrail arasında da 
münasibətlər daha çox hərbi texnologiyalar sahəsindədir. Türkiyənin İsraildə 
səfirliyi mövcud olduğu halda Azərbaycanın İsraildə səfirliyi mövcud 
deyil, hətta İsrailin Baş naziri Benyamin Netenyahu 1997-ci ildə Heydər 
Əliyev ilə görüşündə bunu xahiş etsə də, indiyə kimi Azərbaycanın İsraildə 
səfirliyi açılmayıb.52 Azərbaycanın Türkiyə-İsrail münasibətlərindəki 
rolu haqqında ölkədə fikir ayrılığı mövcuddur. Bir qrup insan Türkiyənin 
İsraillə münasibətini dəyişməsini düzgün hesab etmədiyi halda, digər qrup 
Türkiyəni dəstəkləməyin tərəfdarıdır. Üçüncü qrup məsələdə tərəf olmaqdan 
çox problemin həlli üçün Azərbaycanın vasitəçi ola biləcəyini qeyd edir. 
Ümumiyyətlə, Azərbaycanın iki müttəfiqi arasındakı münasibətlərin daha 
çox zərər görməsi həm Azərbaycanın regional maraqlarına ziddir, həm də 
Azərbaycanı çətin vəziyyətə sala bilər. 
 Ɔ Azərbaycanın Şimali Kipr Türk Respublikası (ŞKTR) siyasəti 
Kipr 1571-ci ildə Osmanlı dövləti tərəfindən fəth olunub və Anadoludan 
olan minlərlə türkmən adaya yerləşdirilib. 1878-ci ildə Osmanlı dövləti 
Rusiya ilə müharibədə İngiltərənin dəstəyinə qarşılıq olaraq Misir yolu 
üçün əhəmiyyətli olan Kiprin idarəçiliyini İngiltərəyə verib. Müqaviləyə 
əsasən, Kipr hüquqi cəhətdən Osmanlıya bağlı olub və vergisini İstanbula 
ödəyib. Lakin 1914-cü ildə Osmanlı dövlətinin İngiltərəyə qarşı Almaniya 
tərəfindən müharibəyə girməsi ilə İngiltərə adanı tamamilə ələ keçirib. 
İngiltərənin idarəçiliyinə keçəndən sonra hər fürsətdə Yunanıstanla 
birləşməyi (Enosis53) tələb edən Kipr yunanları İkinci Dünya müharibəsi 
52  Elxan Şahinoğlu, “İsraildə səfirlik açmaq lazımdır”, http://www.mediaforum.az/az/2009/05/29/%C4
%B0SRA%C4%B0LD%C6%8F-S%C6%8FF%C4%B0RL%C4%B0K-A%C3%87MAQ-LAZIMDIR-
014429267c02.html, (29.05.2009).
53  “Enosis” yunan dilindən tərcümədə “bir ölkənin sərhədlərinə daxil olmaq”, “birləşmək” mənasını verir. 
40
Regional hadisələrin Türkiyə-Azərbaycan münasibətlərinə təsiri
zamanı və ondan sonra adada siyasi təşkilatlanmalarını artırıblar. 1950-ci 
illərdə “Enosis” tələblərinin adada yaşayan türklərə qarşı etnik təmizləmə 
siyasətinə çevrilməsi Türkiyədə ciddi narahatlıq yaradıb və İngiltərənin 
vasitəçiliyi ilə problemin həlli ilə əlaqədar London və Sürixdə Yunanıstan, 
Türkiyə, Kipr və İngiltərə arasında müzakirələr aparılıb. Müzakirələr 
nəticəsində dörd tərəf arasında Kipr Respublikasının qurulmasına aid 
Əsas Müqavilə; İngiltərə, Türkiyə, Yunanıstan və Kipr arasında Zəmanət 
Müqaviləsi; Kipr Respublikası, Türkiyə və Yunanıstan arasında İttifaq 
Müqaviləsi imzalanıb. Lakin bu müqavilələr problemi həll etməyib və 1964-
cü ildə adaya müdaxilə etmək istəyən Türkiyə ABŞ Prezidenti Consonun 
məktubu ilə durdurulub. 
Kiprdəki yunanların lideri Makarios ilə Yunanıstan arasında 
problemlərin yaşanması 1974-cü ildə Kipr adasına Yunanıstanın hərbi 
müdaxiləsi ilə nəticələnib. Türkiyə tərəfi bu müdaxiləni 1960-cı il Sürix və 
London müqavilələrinin pozulması kimi qiymətləndirib və 20 iyul 1974-cü 
ildə adadakı türkləri qorumaq üçün hərbi müdaxilə edib. Türkiyənin birinci 
müdaxiləsi beynəlxalq aləm tərəfindən etirazla qarşılanmayıb. Türk ordusu 
birinci müdaxilədə çox dar bir sahədə qalmışdı və adada yaşayan türklərin 
65%-i hələ də yunanların idarəsi altında idi. Bunun üçün ikinci əməliyyat 
həyata keçirildi. Türkiyənin bu ikinci əməliyyatı beynəlxalq aləmin sərt 
tənqidinə məruz qaldı və BMT Təhlükəsizlik Şurası 1 noyabr 1974-cü ildə 
3212 nömrəli qətnaməni qəbul edərək türk əsgərlərinin adadan çəkilməsini 
istədi.54 
1985-ci il noyabrın 15-də isə Kipr Türk Federal Dövləti Məclisi 
müqəddəratını təyin etmə hüququndan yararlanaraq Şimali Kipr Türk 
Respublikasını (ŞKTR) elan edib. ŞKTR elan olunduğu gündən sonra 
yalnız Türkiyə tərəfindən tanınıb. Pakistan və Banqladeş ŞKTR-i tanımaq 
istəsə də, xarici təzyiqlər nəticəsində geri addım atmaq məcburiyyətində 
qalıblar. Avropa İttifaqı tərəfindən ŞKTR-ə iqtisadi blokada tətbiq olunub 
və bu blokada günümüzə qədər davam edir. 
Türkiyədə seçkilərdən sonra prezident və hökumət başçıları bir qayda 
olaraq ilk səfərlərini ya ŞKTR-ə, ya da Azərbaycana edirlər. Bu üç dövlət 
arasında bir çox regional məsələlər haqqında fikir birliyi mövcuddur. 
Türkiyədə olduğu kimi Azərbaycan cəmiyyəti də ŞKTR məsələsinə 
həssaslıqla yanaşır. 
54  Kipr problemi haqqında ətraflı məlumat üçün baxın: Melek Fırat, “Yunanıstanla İlişkiler”, der. Baskın 
Oran, Türk Dış Politikası: Kurtuluş Savaşından Bugüne: Olgular, Belgeler, Yorumlar. I Cild. İletişim, 1-ci 
Basım 2011, İstanbul, ss.  718-767
41
Regional hadisələrin Türkiyə-Azərbaycan münasibətlərinə təsiri
Azərbaycan mətbuatı 1974-cü il Kipr Sülh Əməliyyatı haqqında 
Moskvanın icazə verdiyi məlumatlar çərçivəsində yaza bilib. Lakin 1988-
ci ildən etibarən Azərbaycanda xalq hərəkatı ŞKTR-in Qərb tərəfindən 
tanınmamasını qınayaraq bu məsələyə həssaslığını ifadə edib. Bu tarixdən 
etibarən Azərbaycan mətbuatı ŞKTR məsələsini davamlı olaraq gündəliyə 
gətirir. Müstəqilliyin yenidən bərpasından sonra Azərbaycandakı bütün 
iqtidarlar ŞKTR məsələsində addım atmaq məcburiyyətini hiss edib. 
1991-ci il noyabrın 11-də ŞKTR Azərbaycanın müstəqilliyini tanıyıb55 
və 1991-ci ilin dekabrında ŞKTR Prezidenti müşaviri Əhməd Qazioğlu 
Azərbaycana səfər edib.56 Heydər Əliyevin Naxçıvan Muxtar Respublikası 
Ali Məclisinin Sədri olduğu dövrdə Naxçıvan Məclisi ŞKTR-i tanıyan qərar 
verib, lakin bu qərar Azərbaycan dövləti adına heç bir hüquqi məsuliyyət 
daşımır. Azərbaycanın ŞKTR-də diplomatik nümayəndəliyi yoxdur, lakin 
ŞKTR-in Azərbaycanda Ticarət Nümayəndəliyi və 2005-ci ildə qurulan 
Turizm və Tanıtım Koordinatorluğu var.57
Azərbaycanla ŞKTR arasında sıx mədəni və sosial əlaqələr mövcuddur. 
ŞKTR-də keçirilən konfranslarda Azərbaycandan çoxlu sayda heyət iştirak 
etdiyi kimi, Azərbaycanda keçirilən tədbirlərdə də ŞKTR-dan nümayəndə 
heyətləri qatılır. Hətta 2007-ci ildə Bakıda keçirilən XI Dostluq, Qardaşlıq 
və Əməkdaşlıq Qurultayına ŞKTR Prezidenti Məhmət Əli Tələt58 
Yunanıstan və Kiprin yunan icmasının təzyiqlərinə baxmayaraq dəvət 
olunub. Qurultayda Məhmət Əli Tələt çıxış edərək Kipr adasındakı son 
vəziyyət haqqında iştirakçıları məlumatlandırıb və ŞKTR-in izolyasiyadan 
çıxarılması yolları qurultayda müzakirə olunub.59 
2004-cü il  aprelin 24-də Kipr məsələsinin həllinə dair BMT-nin Baş katibi 
Kofi Annan tərəfindən hazırlanan “Annan planı”60 üçün keçirilən səsvermədə 
türk tərəfi 64.9% səslə bu plana “hə” deyib, yunan tərəfi isə 75.8% səslə “yox” 
bildirib. Səsvermənin bu nəticəsindən sonra türk tərəfi düşünürdi ki, ŞKTR 
tanınmasa belə Avropanın ona qarşı iqtisadi embarqosu ortadan qalxacaq. 
Lakin referendumdan sonra tam əks proses başladı və Kiprin yunan tərəfi 
2004-cü il mayın 1-də bütün adanın təmsilçisi kimi Avropa İttifaqına üzv 
55  Turgut Turhan, “ Kuzey Kıbrıs Türk Cumhuriyeti-Azerbaycan İlişkileri”, Ankara Universiteti Hukuk 
Fakultesi Dergisi, No 60, Sayı 1. 2011. (175-196), s. 196. 
56  Sebahattin Şimşir, “Azerbaycan Kamuoyunda Kıbrıs”, http://www.orkun.com.tr/asp/
orkun.asp?Tip=Makale&Makale_Nu=!P*R/YYLPYDIWDUHLOKYSJAOYHGUH*/E/
DRLHBQGALVEEO*F-C/B,OQEA.JS/EOAA/WATDU!
57  Turgut Turhan, göstərilən əsəri, s. 196.
58  Mustafa Ünal, “Bir Haftada İki Kez Bakü”, Zaman. 10 Kasım 2007. 
59  Trend, 13 noyabr 2007.
60  Annan planı, http://www.abbulteni.org/pdf/ANNANPLANItrOZET.pdf
42
Regional hadisələrin Türkiyə-Azərbaycan münasibətlərinə təsiri
qəbul olundu. Bu hadisədən sonra Türkiyə Respublikası Hökuməti Avropa 
İttifaqını səmimiyyətsizlikdə günahlandırdı və Avropa ölkələrindən ŞKTR-
in təcridini ortadan qaldırma barədə sözünü tutmasını istədi. Avropa İttifaqı 
isə Türkiyə ilə ittifaq arasında müzakirələrin başlanması üçün Kiprin yunan 
tərəfinə qarşı iqtisadi embarqoların qaldırılması və limanlarının yunan 
gəmilərinə açılması tələbini irəli sürməkdə israr etdi. 
Kiprdə keçirilən “Annan planı” referendumundan əvvəl Azərbaycan 
tərəfinin “türklər Annan planına “hə” , yunanlar isə “yox” deyərsə, biz 
ŞKTR-i tanıyacağıq” açıqlaması Kiprin türk tərəfində umud yaratdı. Lakin 
bu açıqlama yunan Kipri və Yunanıstanın Azərbaycana qarşı təzyiqlərinə 
səbəb oldu. Bu təzyiqə Avropa İttifaqının bəzi üzv dövlətləri də dəstək verdi 
və ŞKTR-in Azərbaycan tərəfindən tanınması halında onların da Qarabağı 
müstəqil dövlət kimi tanıyacaqları bəyan edildi.  
Referendumdan sonra Azərbaycan ŞKTR-i tanımadı, lakin 2005-ci 
ildə Azərbaycan ŞKTR-ə qarşı həyata keçirilən təcrid siyasətini ortadan 
qaldırmaq üçün iqtisadi addımlar atdı. 2005-ci ildə Bakıdan 8 millət 
vəkilinin olduğu bir heyət 1974-cü il Kipr Sülh Əməliyyatının ildönümü 
mərasimində iştirak etmək üçün  iyulun 20-də ŞKTR-ə getdi.
2005-ci il iyulun 29-da Azərbaycan-Türkiyə İş Adamları Birliyi (ATİB) 
və ŞKTR-in müavfiq qurumlarının birgə təşkil etdikləri ŞKTR-Azərbaycan 
Biznes Forumunda iştirak etmək üçün sahibkarlar, dövlət təmsilçiləri, 
mətbuat nümayəndələri və sənətçilərdən ibarət heyət Bakıdan ŞKTR-ə 
birbaşa təyyarə reysi ilə uçdu. Bu, uzun illərdən sonra, Türkiyə nəzərə 
alınmazsa, ŞKTR-ə həyata keçirilən ilk birbaşa təyyarə uçuşu idi. Forum 
zamanı ATİB və Kipr Türk Sənaye və Ticarət Təşkilatı, ŞKTR Banklar 
Birliyi və Azərbaycan Banklar Assosiasiyası arasında əməkdaşlığa dair 
Protokol imzalandı.61
ATİB-in təşkil etdiyi səyahətə cavab olaraq 2005-ci il avqustun 29-
da, 30 il sonra ilk dəfə ŞKTR-in keçmiş Prezidenti Rauf Denktaş və 
Baş nazirin müavini, xarici işlər naziri Sərdar Denktaşın rəhbərliyi ilə 
nümayəndə heyəti xarici bir ölkəyə - Azərbaycana birbaşa uçuş həyata 
keçirdi, qonaqlar Bakıda ŞKTR pasportları ilə qəbul edildi. Səfər zamanı 
Sərdar Denktaş təzyiqlərə baxmayaraq bu səfərin təşkilinə dəstək verdiyi 
üçün Azərbaycan rəhbərliyinə təşəkkür etdi.62 Bu səfərlə əlaqədar açıqlama 
verən Azərbaycan Prezidenti Administrasiyasının Xarici əlaqələr şöbəsinin 
müdiri Novruz Məmmədov Azərbaycanın bu səfəri iqtisadi münasibətlərin 
61  Vatan Gazetesi, 27 Temmuz 2005. 
62  Hürriyet, 30 Ağustos2005.
43
Regional hadisələrin Türkiyə-Azərbaycan münasibətlərinə təsiri
inkişafı kontekstində nəzərdən keçirdiyini63 bildirdi. Səfər zamanı ATİB ilə 
ŞKTR-in turizm, kənd təsərrüfatı və ticarət təşkilatları arasında beş protokol 
imzalandı. ATİB-in sədri Ahmet Erentok 5 ay sonra ŞKTR-dən Azərbaycana 
portağal ixracatına başlanacağını, Azərbaycandan da Qafqaz və Mərkəzi 
Asiya ölkələrinə satılacağını və ilk olaraq illik ixracat miqdarının 1 milyon 
dollar olacağını bildirdi.64
Bu səfərdən sonra Azərbaycandan ŞKTR-ə birbaşa uçuş olması gündəliyə 
gəldiyi üçün Yunanıstan və Kipr yunanları Avropa İttifaqı və Rusiya 
vasitəsilə Azərbaycana təzyiq göstərib. Avropa İttifaqı Komissiyasının 
xarici siyasət məsələləri üzrə məsul üzvü Benita Ferrero-Valdner ŞKTR-
lə əlaqələrini kəsməzsə, Birliyin Azərbaycanla münasibətlərini gözdən 
keçirəcəyini bildirib. Kipr yunanları Azərbaycanın Avropa İttifaqının 
“Genişlədilmiş Avropa siyasəti” proqramına daxil olmasına veto qoyduqları 
üçün İttifaq Cənubi Qafqaz dövlətlərinə yönəlik bu proqramını ləğv edib. 
Yunanıstan Azərbaycana nota verib, Kiprin yunan tərəfi isə ŞKTR-ə 
Azərbaycandan birbaşa uçuş olarsa, Dağlıq Qarabağa birbaşa təyyarə 
reysləri təşkil edəcəyini bildirib.65 Azərbaycan Respublikası Baş nazirinin 
müavini Əli Həsənovun sözlərinə görə, Azərbaycan ŞKTR-i tanıyarsa, 15 
dövlət Qarabağın de-fakto müstəqilliyi tanıya bilər.66 
Azərbaycan müstəqilliyini əldə etdiyi gündən etibarən ŞKTR-in 
tanınması istiqamətində bir addım atmaq məcburiyyətini hiss edib, lakin 
real siyasət bu istəyin qarşısında əngəl olub. Lakin Azərbaycanın ŞKTR-
in tanınması və təcridin aradan qaldırılması istiqamətində atdığı addımlar 
bir nəticə verməyib. Azərbaycan ŞKTR-i tanımadığı kimi, ŞKTR-ə birbaşa 
uçuşlar da həyata keçirə bilmədi və iki tərəf arasında bu gün idxalat və 
ixracat həyata keçirilmir. Azərbaycanın atdığı addımların nəticəsiz 
qalmasında Qarabağ məsələsinin və bu istiqamətdə Kiprin yunan tərəfi və 
Yunanıstanın Avropa təşkilatları vasitəsilə Azərbaycana təzyiqlərinin rolu 
böyük olub. Bundan başqa, BMT Təhlükəsizlik Şurasının ŞKTR haqqında 
qəbul etdiyi qərar Qarabağ məsələsində Təhlükəsizlik Şurası qərarlarının 
tətbiq olunmasını istəyən Azərbaycana ŞKTR-in müstəqilliyinin tanınması 
baxımından çətinlik yaradır. Azərbaycan xalqı ilə ŞKTR-in türk icması 
arasında təhsil və mədəni sahələrdə əlaqələr davam etsə də, Azərbaycan 
dövləti və hökuməti real siyasət və arzuları arasında qalıb. 
63  Trend, 29 avqust 2005. 
64  Vatan Gazetesi, 31 Ağustos2005. 
65  http://www.usakgundem.com/haber/1567/rumlar-ab-kafkasya-ilkiskilerini-kilitledi.html
66  Haberturk, 11.07.2011.
44
Regional hadisələrin Türkiyə-Azərbaycan münasibətlərinə təsiri
 Ɔ Nəticə 
Azərbaycan-Türkiyə əlaqələri sadəcə ikitərəfli əlaqələr olmayıb, 
regional balansa və hadisələrə təsir edən, regional və qlobal güclərin regiona 
siyasətinə qarşı ortaq mövqedən çıxış edə bilən və regional hadisələrin 
təsirinə məruz qalan münasibətlərdir. İki dövlətin bir çox regional hadisədə 
ortaq mövqe göstərməsi regional maraqlarının üst-üstə düşməsindən irəli 
gəlir. Enerji ehtiyatları və xətləri, erməni problemi, Rusiya, İran və ABŞ-ın 
Cənubi Qafqaz siyasəti Türkiyə və Azərbaycanın münasibətlərinə təsir edən 
regional məsələlərdir və bu məsələlərdə hər iki tərəfin görüşləri bəzən fərqli 
olsa da, əsasən üst-üstə düşür. 
Soyuq müharibədən sonra hər iki dövlət regionda eyni qrupda yer aldı. 
Qarşılıqlı ortaq güvən, ictimaiyyətin təzyiqləri, Azərbaycan siyasi elitasının 
Türkiyəni seçməsi və iki dövlətin regional mənada ortaq təhlükələrlə qarşı-
qarşıya qalması onların regional siyasətlərinin üst-üstə düşməsinə və regional 
məsələlərə bənzər reaksiya verməsinə səbəb olub. Ortaq təhlükələrə qarşı 
bənzər reaksiyalar iki dövlətin region siyasətini birlikdə qurmasına gətirib 
çıxarıb.67 Bu mənada iki dövlətin regional münasibətlərində bir qarşılıqlı 
asılılığın (“interdependence”) olduğunu söyləmək mümkündür.
Regional hadisələrə qarşı iki dövlət arasında reaksiyalar 2009-cu ilə 
qədər eyni olub. 2009-cu ildə Türkiyənin Ermənistanla sərhəd açılımı və 
münasibətləri “normallaşdırma” cəhdi, həmçinin Qarabağ məsələsinin 
həllinə baxışda yaşanan fərqli yanaşma və 2011-ci ildə Yaxın Şərqdə 
cərəyan edən hadisələr məsələsində Türkiyənin rolu tərəflərin bəzi regional 
hadisələrdə fərqli mövqelərdən çıxış etməsinə səbəb olub. 
Bu iki dövlətin regional əməkdaşlığı çərçivəsində həyata keçən layihələr 
hərbi layihələr deyil, region insanının sosial və iqtisadi rifahını artıracaq 
layihələrdir. BTC, BTƏ və BTAQ bu layihələrin bariz nümunələridir. 
Bu iki dövlət Gürcüstana da dəstək verərək regionda üçüncü bir dövlətin 
inkişafına və müstəqilliyinin möhkəmlənməsinə kömək göstərib. 
Türkiyə və Azərbaycan Ermənistana vəd verib ki, Qarabağ ətrafındakı 
işğal etdiyi rayonlardan çəkiləcəyi halda kommunikasiya və enerji xətlərini 
yenidən bərpa edəcəklər. Ermənistan bu təklifi qəbul edəcəyi təqdirdə 
regionda onun da xeyrinə olan ümumi bir iqtisadi və sosial əməkdaşlıq 
mexanizmi yarana bilər. Bu isə regionda əməkdaşlıq təşkilatının ortaya 
çıxmasına və xarici güclərin regiondaxili məsələlərə müdaxiləsinin 
azalmasına səbəb ola bilər. 
67  Bilal Şımşır, göstərilən əsəri, s. 296.
45
Parlamentlərarasi əlaqələr: nailiyyətlər və perspektivlər
 Ɔ Giriş
Bu il Azərbaycan Respublikasının dövlət müstəqilliyinin bərpa 
edilməsinin 20-ci ili tamamlanır. Ötən illərin təcrübəsi göstərir ki, 
Azərbaycan və Türkiyənin ortaq tarixi hər iki dövlətin yüksək səviyyəli 
əməkdaşlığını şərtləndirən əsas amillərdən biri olub. Bu tarix vahid et-
nik kökə, ortaq milli-mədəni və mənəvi dəyərlərə, zəngin adət-ənənələrə 
əsaslanır. Məhz bu ortaq tarix XX əsrin əvvəllərində Azərbaycan və Türkiyə 
arasında münasibətlərin məzmununu müəyyənləşdirərək, hər iki xalqın 
istiqlaliyyətə qovuşmasına töhfəsini verib. Azərbaycanlı könüllülər 1915-
ci il Çanaqqala döyüşlərində türk qardaşları ilə çiyin-çiyinə iştirak ediblər. 
Birinci Dünya müharibəsində ağır vəziyyətdə olmasına baxmayaraq Os-
manlı dövləti Azərbaycana hərbi yardım göstərib. Qafqaz İslam Ordusu 
1918-ci ildə Bakının azad edilməsində müstəsna rol oynayıb. Azərbaycan 
Bolşevik Rusiyası tərəfindən işğal edildikdən sonra da Türkiyə daim so-
vet rəhbərlərinin Azərbaycan siyasətini izləyərək azərbaycanlıların hü-
quqlarının qorunmasına çalışıb. Ötən əsrin 20-30-cu illərində minlərlə 
azərbaycanlı türkçü, turançı, pantürkçü, Türkiyə agenti kimi repressiya edi-
Qənirə PAŞAYEVA
Azərbaycan Milli Məclisinin millət vəkili, 
siyasi elmlər üzrə fəlsəfə doktoru
Parlamentlərarasi əlaqələr: 
nailiyyətlər və perspektivlər
46
Parlamentlərarasi əlaqələr: nailiyyətlər və perspektivlər
lib, həbsxanalara salınıb, uzaq Sibir sürgünlərinə göndəriliblər. 
Stalinin ölümündən sonra ölkədə baş verən nisbi yumşalma nəticəsində 
60-cı illərin əvvəllərindən etibarən SSRİ-Türkiyə münasibətlərində so-
yuqluq aradan qalxmağa başlayıb. Türkiyə nümayəndə heyətləri SSRİ-
yə səfər çərçivəsində Azərbaycana da gəlirdilər. Bu əlaqələrdə Türkiyə 
Böyük Millət Məclisinin (TBMM) nümayəndə heyəti xüsusi yer tuturdu. 
SSRİ-yə səfər edən türk nümayəndə heyətləri Azərbaycanı SSRİ-Türkiyə 
münasibətlərində etibarlı körpü olaraq qiymətləndirirdilər. SSRİ-nin sü-
qutu ərəfəsində Azərbaycan ilə Türkiyə arasında digər sahələrdə olduğu 
kimi parlamentlərarası əlaqələrdə də müəyyən addımlar atılıb. Lakin bu, 
birbaşa əlaqələr deyildi. 1991-ci ilin noyabrında hələ SSRİ dağılmamış 
Türkiyə Cümhuriyyəti Azərbaycan Respublikasının dövlət müstəqilliyini 
tanıyıb. Bu, Türkiyənin cəsarətli bir addımı idi. Nəhayət, dünyanı uzun 
illər boyu qorxu altında saxlayan SSRİ-nin dağılması dünyada və regionda 
yeni bir vəziyyət yaratdı. Türkiyə region siyasətində yeni imkanlar qazanıb. 
Müstəqil əlaqələrin qurulması üçün ilk addımlar atılıb. Lakin bu əlaqələr 
daha çox hissiyyatın, uzun illər boyu bir-birindən ayrı düşmüş qardaş xalq-
ların qovuşmasını özündə əks etdirən duyğuların təcəssümü idi. 
1993-cü ildən etibarən Azərbaycan ilə Türkiyə arasında əlaqələr yeni 
təməllər üzərində qurulmağa başlayıb. Parlamentlərin də müstəsna rol 
oynadığı bu əlaqələrin memarı böyük dövlət adamı Heydər Əliyev olub. 
Elə isə ötən illərdə iki ölkə arasında münasibətlərin vəziyyətini necə 
qiymətləndirmək olar? Parlamentlərarası əlaqələr hansı inkişaf yolunu ke-
çib və qazanılan uğurlar hansılardır? Perspektivləri necə proqnozlaşdırmaq 
mümkündür?      
 Ɔ Qarşılıqlı maraqlar əsasında qurulmuş əməkdaşlıq 
Azərbaycan və Türkiyənin strateji mənada bir-birini tamamlayan va-
hidin ayrılmaz hissələri olması ilə dünyanın aparıcı strateji araşdırma 
mərkəzləri və nüfuzlu analitikləri də həmfikirdirlər. Dil, din, mədəniyyət 
amilini kənara qoysaq belə, siyasi-strateji mənada hər iki ölkə bir-biri üçün 
zəruri tərəfdaş aktor önəmi kəsb edir. Türkiyə üçün Azərbaycanın önəmi bir 
neçə mənada xüsusi mahiyyət daşıyır.
Əvvəla, Cənubi Qafqazın lokomotiv aktoru olan Azərbaycan Türkiyə 
üçün bölgəyə giriş və orada möhkəmlənməyin başlıca təminatçısıdır. Yəni 
Cənubi Qafqazda geniş, əhatəli əməkdaşlıqlar mühiti formalaşdırmaq və 
47
Parlamentlərarasi əlaqələr: nailiyyətlər və perspektivlər
bunu uzunmüddətli perspektivdə sürdürmək üçün Azərbaycan-Türkiyə 
işbirliyi xüsusi önəm kəsb edir. Müxtəlif xarakterli layihələrin reallaş-
dırılması və bu layihələr çərçivəsində strateji üstünlüklərin əldə edilməsi 
rəsmi Ankara üçün xüsusi avantaj deməkdir. Bakı-Tbilisi-Ceyhan, Bakı-
Tbilisi-Ərzurum və Bakı-Tbilisi-Qars kimi layihələr ərsəyə gələn zaman 
sərgilənən strateji tərəfdaşlıq-işbirliyi nümunələri deyilənləri əsaslandıran 
bariz dəlildir.
İkincisi, Şərqlə Qərbin qovşağında yerləşən Azərbaycan önəmli tranzit 
məntəqə-məkan kimi strateji açılımlar baxımından əvəzedilməz mövqeyə 
malikdir. Çünki Asiyadan Avropaya uzanmaq üçün Azərbaycan amili 
birmənalı zəruridir. Bu, istər müxtəlif enerji layihələrinin reallaşdırılması, 
istərsə də regional əməkdaşlıqlar zamanı özünü daha qabarıq şəkildə büruzə 
verir.
Üçüncüsü, Azərbaycan və Türkiyə daim beynəlxalq arenada bir-birinə 
qarşı “dual dövlət” mövqeyində çıxış edirlər. İstər BMT çərçivəsində, 
istər çoxtərəfli münasibətlər formatında, istərsə də qlobal miqyaslı digər 
münasibətlər fonunda Bakı və Ankara mütəmadi qaydada bir-birini 
dəstəkləyirlər. Bu da, heç şübhəsiz, qarşılıqlı, səmimi, faydalı və uzlaşdırıl-
mış münasibətləri daha da möhkəmləndirən amildir.
Əlbəttə, Türkiyənin Azərbaycana qarşı daha həssaslıqla yanaşması-
nı şərtləndirən fundamental amillərin sayını istənilən qədər artırmaq olar. 
Amma hər halda bunlar ona dəlalət edir ki, Azərbaycan Türkiyənin xarici 
siyasət strategiyasının başlıca nəzərə alınan aktorlarındandır.
Eləcə də, Türkiyə Azərbaycan üçün zəruri strateji önəmə malik 
tərəfdaşdır. Regionda sülh və sabitliyin təmin olunması, imperialist aktor-
ların dağıdıcı fəaliyyətinin neytrallaşdırılması, bölgədə yeni əməkdaşlıq 
platformalarının yaradılması, yeni enerji coğrafiyası və xəritəsinin for-
malaşdırılması, qlobal miqyasda  milli və transmilli maraqların müdafiəsi 
mənasında Ankara Bakı üçün xüsusi əhəmiyyətə malikdir.
 Ɔ Azərbaycan-Türkiyə münasibətlərinə ümumi baxış
Ulu öndər Heydər Əliyevin dediyi kimi, Azərbaycan və Türkiyə 
“bir millət, iki dövlət” olub. Bu, qarşılıqlı münasibətlərin yeni keyfiyyət 
mərhələsindən xəbər verir. Azərbaycan Türkiyənin, Türkiyə də Azərbaycanın 
xarici siyasətində xüsusi bir yer tutub. Azərbaycan Respublikasının Prezi-
denti İlham Əliyevin də qeyd etdiyi kimi, “dünyada Türkiyə ilə Azərbaycan 
48
Parlamentlərarasi əlaqələr: nailiyyətlər və perspektivlər
qədər bir-biri ilə siyasi, iqtisadi və mədəni sahələrdə səmimi fayda-
lı əməkdaşlıq edən ölkələr yoxdur”. Bu əməkdaşlıq yalnız etnik, mədəni 
və dil birliyinə deyil, eyni zamanda qarşılıqlı maraqlara əsaslanır. Dövlət 
müstəqilliyini bərpa etmiş Azərbaycan üçün Türkiyə ilə əməkdaşlıq ərazi 
bütövlüyünün bərpası, beynəlxalq dəstəyin qazanılması, Qərbin siyasi, iqti-
sadi, hərbi strukturlarına inteqrasiyası baxımından mühüm əhəmiyyət kəsb 
edir. Qərb dövlətlərinin strateji müttəfiqi olan Türkiyənin Cənubi Qafqaz və 
Mərkəzi Asiya regionunda yürütdüyü siyasətdə Azərbaycan xüsusi yer tutur. 
Regionun kilid ölkəsi olan Azərbaycanın geostrateji mövqeyi, zəngin enerji 
ehtiyatları, Mərkəzi Asiya regionuna açılan “qızıl körpü” rolunu oynaması 
həyata keçirilən istənilən siyasətin uğurlu olması üçün Azərbaycanın işti-
rakını labüd edir. Regionda hər hansı bir dövlət nüfuz qazanmaq istəyirsə, 
mütləq Azərbaycanla yaxından əməkdaşlıq etməlidir. Ötən illər ərzində 
Azərbaycan ilə  Türkiyə arasında qarşılıqlı münasibətlərin maddi təməlləri 
möhkəmləndirilib. Qurulan strateji əməkdaşlıq regionda bir çox mühüm 
layihələrin həyata keçirilməsinə şərait yaradıb. Bakı-Tbilisi-Ceyhan, Bakı-
Tbilisi-Ərzurum kimi enerji layihələrinin, Bakı-Tbilisi-Qars kimi Avropa-
nı Asiya ilə birləşdirən nəqliyyat layihələrinin icrası iki ölkənin siyasi və 
iqtisadi maraqlarını təmin etməklə yanaşı, ümumən regionun inkişafında 
xüsusi rol oynayır. Bu layihələrin həyata keçirilməsi  dünya siyasətində 
Azərbaycan və Türkiyənin əhəmiyyətini artırır, onları  qaz və neftpaylaş-
dırıcı ölkəyə çevirir. Bu, iki olkənin sıx əməkdaşlığı nəticəsində mümkün 
olub. Əbəs deyil ki, Prezident İlham Əliyevin “Azərbaycan-Türkiyə işbirli-
yi olmadan bölgədə heç bir layihə reallaşa bilməz” sözləri ortaq maraqlara 
əsaslanan bu əməkdaşlığın regionda sülhün, sabitliyin və təhlükəsizliyin 
təmin edilməsində böyük əhəmiyyətə malik olduğunu göstərir. Azərbaycan 
ilə Türkiyə arasında ortaq tarixə və ümumi maraqlara əsaslanan əməkdaşlıq 
bu iki dövlətin problemli sahələr üzrə də birgə fəaliyyətini zəruri edir. 
Türkiyə Ermənistanın Azərbaycan torpaqlarını işğal etməsinə cavab ola-
raq, bu ölkə ilə sərhədlərini bağlayıb və beynəlxalq təşkilatlar çərçivəsində 
Azərbaycanı həmişə dəstəkləyir. Ermənistan-Azərbaycan, Dağlıq Qa-
rabağ münaqişəsinin Azərbaycanın ərazi bütövlüyü çərçivəsində həlli 
Azərbaycanla yanaşı, Türkiyənin də xarici siyasətində prioritet vəzifə kimi 
qalmaqdadır. Türkiyənin son dövrlərdə Ermənistanla münasibətlərini nor-
mallaşdırmaq cəhdlərinə baxmayaraq, Azərbaycan Türkiyənin prezident, 
baş nazir və xarici işlər naziri səviyyəsində verdiyi “Dağlıq Qarabağın 
işğalına son qoyulmayınca, Ermənistanla sərhədlər açılmayacaq” vədinə 
49
Parlamentlərarasi əlaqələr: nailiyyətlər və perspektivlər
inanır. Ermənistan-Azərbaycan və Türkiyə-Ermənistan münasibətləri 
həllini eyni vaxtda tapmalıdır. Uydurma erməni “soyqırımı” iddiaları da 
Azərbaycan və Türkiyənin ortaq problemi kimi qəbul edilir. Türkiyəyə qar-
şı ərazi iddiaları, təzminat tələbləri irəli sürən və “soyqırımı iddiaları”nın 
beynəlxalq ictimaiyyət tərəfindən tanınmasına çalışan Ermənistanın, 
erməni diaspor və lobbisinin bu addımı sadəcə Türkiyə deyil, bütün türk 
dünyasının ümumi mənafelərinə qarşı yönəlib. Azərbaycan erməni iddiala-
rına qarşı mübarizədə hər zaman Türkiyənin yanında olub, onu dəstəkləyib. 
Xüsusilə, Azərbaycan ABŞ Konqresində erməni “soyqırımı”nın tanınması-
nı nəzərdə tutan qanun layihəsinin mümkün qəbuluna etirazını bildirib, bu 
işdə ABŞ-dakı Azərbaycan diasporu türk diasporu ilə birgə hərəkət edib. 
Ümumilikdə, Azərbaycan və Türkiyə regionda və dünyada gedən proseslərə 
ümumi maraqlar baxımından yanaşır. Hər iki ölkə arasında ümumi maraq-
lara əsaslanan strateji tərəfdaşlıq, problemli məsələlərə ortaq münasibət 
iki ölkənin mövqeyinin tam uyğunluğunu və onlar arasında əməkdaşlığın 
keyfiyyət səviyyəsini nümayiş etdirir. Ötən illərin təcrübəsi göstərir ki, bu 
əlaqələrdə parlamentlər də mühüm rol oynayırlar.
 Ɔ Parlamentlərarası əlaqələrin inkişaf dinamikası
Ötən illər ərzində iki ölkə arasında parlamentlərarası əməkdaşlıq qar-
şılıqlı səfərlər, birgə müzakirələr, məsləhətləşmələr, beynəlxalq təşkilatlar 
çərçivəsində əməkdaşlıq və s. formalarla  inkişaf etdirilib. 
1994-cü ilin fevralında Azərbaycan Respublikasının Prezidenti 
Heydər Əliyevin Türkiyəyə səfəri, keçirdiyi görüşlər və TBMM-də etdi-
yi çıxış parlamentlər arasında əlaqələrdə yeni bir mərhələnin başlanğıcı-
nı qoyub. Azərbaycan Prezidenti iki xalq və iki ölkə arasında qarşılıqlı 
münasibətlərin tarixinə və mövcud vəziyyətinə nəzər yetirib, bu əlaqələrdə 
parlamentlərin xüsusi yer tutduğunu bildirib. O, parlamentlərarası əlaqələri 
intensivləşdirməyi  tövsiyə edib.
1994-cü ilin sonlarında TBMM-in sədri Hüsaməddin Cindorukun başçı-
lığı ilə 5 nəfərlik parlament heyətinin Azərbaycana səfəri əməkdaşlığa yeni 
impuls verib.
Bu səfərin ardından 1995-ci ilin aprelində Azərbaycan parlamenti 
nümayəndə heyətinin Türkiyə Respublikasının qurulmasının 75-ci ildönü-
mü ilə bağlı tədbirlərə qatılması əlaqələrdə növbəti bir addım olub.
 1997-ci il martın 19-20-də Azərbaycana rəsmi səfərə gələn Türkiyə par-
50
Parlamentlərarasi əlaqələr: nailiyyətlər və perspektivlər
lamentinin spikeri Mustafa Qələmli başda olmaqla nümayəndə heyətinin 
əsas məqsədi iki ölkə parlamentləri arasında münasibətləri inkişaf etdirmək 
idi.  Mustafa Qələmli həm də türkdilli dövlətlərin beynəlxalq parlament 
təşkilatının yaradılmasının ideya müəlliflərindən olub. 
1999-cu ildə Türkiyədə Demokratik Sol Partiya (DSP), Milliyyətçi 
Hərəkat Partiyası (MHP) və Ana Vətən Partiyası koalisiya hökuməti qur-
duqdan sonra iki ölkə parlamentləri arasındakı münasibətlər daha da canla-
nıb. 2000-ci il fevralın 7-də TBMM-in sədri İldırım Akbulut Azərbaycana 
səfər edib. Akbulutun səfəri zamanı iki ölkənin parlament sədrləri arasında-
kı müzakirələrin əsas mövzusu Qərbdəki bəzi dövlətlərin parlamentlərinin 
qondarma erməni soyqırımını tanımaları barədə olub. Azərbaycan parla-
menti də öz növbəsində dəfələrlə qondarma erməni soyqırımını müzakirəyə 
çıxaran və ya tanıyan ölkələrin parlamentinə sərt müraciətlər etməkdən 
çəkinməyib. 2000-ci il noyabrın 7-də qondarma soyqırım iddialarını 
qəbul edən Fransa Senatına Azərbaycan parlamenti reaksiya verməkdə 
gecikməyib. Azərbaycan tərəfi məsələyə dair prinsipial mövqeyini bəyan 
edib.
Artıq 2000-ci illərin əvvəllərindən başlayaraq iki ölkə parlament sədrləri 
və millət vəkilləri arasındakı qarşılıqlı səfərlər sıxlaşmağa başlayıb.
2001-ci il iyulun  9-14-də Türkiyədə rəsmi səfərdə olan Milli Məclisin 
sədri və parlamentin nümayəndə heyəti Türkiyənin Prezidenti Əhməd 
Necdet Sezər, TBMM-in yeni sədri Ömər İzgi və Türkiyənin Baş nazi-
ri Bülənt Ecevit ilə görüşüb. Ömər İzgi ilə qarşılıqlı müzakirələr zamanı 
Milli Məclisin sədri Murtuz Ələsgərov Türkiyədə iqtisadi maraqlar güdən 
bəzi qüvvələrin Ermənistanla sərhədlərin açılması və münasibətlərin nor-
mallaşması ilə bağlı fəaliyyətlərindən Azərbaycanın keçirdiyi narahatçılığı 
Türkiyə rəsmilərinə çatdırıb. 
2002-ci il fevralın 7-də Bakıya gələn TBMM-in sədri Ömər İzgi Türkiyə-
Ermənistan münasibətləri barədə bu ifadələri işlədib: “Dağlıq Qarabağ 
münaqişəsi həll olunmadan, heç bir Türkiyə-Ermənistan münasibətlərindən 
söz gedə bilməz”.
2000-ci illərdə Türkiyə və Azərbaycan parlamentləri  beynəlxalq par-
lament təşkilatlarında da əməkdaşlıq edib. Avropa Şurası Parlament As-
sambleyasında (AŞPA) Azərbaycan nümayəndə heyəti türkiyəli həmkarları 
ilə birgə hərəkət edərək, bir sıra sənədlərin qəbul olunmasına, təşkilata 
üzv dövlətlərin nümayəndələrinə paylanmasına nail olub. AŞPA-nın 
Ermənistan-Azərbaycan, Dağlıq Qarabağ münaqişəsi ilə bağlı 2005-ci 
51
Parlamentlərarasi əlaqələr: nailiyyətlər və perspektivlər
ildə 1416 saylı qətnaməni qəbul etməsinə də Türkiyə nümayəndə heyəti 
kömək edib. Bu qətnamə Ermənistandan işğal etdiyi Azərbaycan torpaq-
larından geri çəkilməsini, azərbaycanlı qaçqın və məcburi köçkünlərin 
yurd-yuvalarına dönməsinin təmin olunmasını tələb edir. Eyni zaman-
da, Azərbaycan nümayəndə heyəti də daim Türkiyə ilə münasibətlərdə 
birmənalı olaraq qardaş ölkəni dəstəkləyib. Türkiyə nümayəndə heyətinin 
üzvü Mövlud Cavuşoğlunun AŞPA-nın sədri vəzifəsinə şeçilməsinə aktiv 
dəstək verib.     
AŞPA-dan başqa iki dövlətin nümayəndə heyətləri ATƏT, NATO, QİƏT 
və s. beynəlxalq qurumların parlament təşkilatlarında ciddi əməkdaşlıq 
edirlər. Azərbaycan nümayəndə heyətləri bu xarakterli təşkilatlarda qəbul 
olunacaq ümumi maraqlara xidmət edən hər hansı bir sənədə imza atmazdan 
əvvəl türkiyəli həmkarları ilə də məsləhətləşmələr aparırlar. Hər iki tərəfin 
bəzi məsələlərə dair məsləhətləşməsi və müzakirələr aparması, demək olar 
ki, ənənəvi xarakter alıb. 
2000-ci illərin əvvəllərində iki ölkə parlament üzvlərinin qarşılıqlı 
səfərlərində, hər iki ölkənin parlamentində mövcud olan dostluq qrupları-
nın keçirdiyi görüşlərdə ən çox Ermənistanın təcavüzü nəticəsində yaran-
mış Dağlıq Qarabağ münaqişəsi, enerji (Bakı-Tbilisi-Ceyhan neft kəməri; 
Bakı-Tbilisi-Ərzurum qaz kəməri; Türkmənistan qazının Azərbaycan və 
Türkiyədən keçərək Avropaya idxalı və s.) məsələləri, qondarma erməni 
soyqırımı mövzusu, türkiyəli iş adamlarının Azərbaycandakı yatırımları 
kimi məqamlar müzakirə olunub.
2002-ci ildən iki ölkənin parlamentləri arasındakı əlaqələr daha da canlan-
mağa başlayıb. TBMM-in sədri Bülənt Arıncın 2005-ci il fevralın 9-da  Ba-
kıya səfəri, ardından Milli Məclisin sədri Oqtay Əsədovun 2006-cı il fevralın 
8-12-də Türkiyəyə rəsmi səfəri iki ölkə arasında çoxsahəli əlaqələrin inkişa-
fına təkan verib. Bülənt Arıncla keçirilən görüşdə Oqtay Əsədov Atatürkdən 
“Azərbaycanın üzüntüsü bizim üzüntümüzdür, Azərbaycanın sevinci bizim 
sevincimizdir” sitatını gətirərək iki ölkə parlamentlərarası əlaqələrinin va-
cibliyini vurğulayıb. Azərbaycan-Türkiyə dostluq qrupunun da səfərdə iş-
tirakından danışan Oqtay Əsədov bunun Azərbaycan parlamentində ən bö-
yük qrup olduğunu qeyd edərək “əgər imkan olsaydı, 125 millət vəkilinin 
hamısı bu dostluq qrupunda olmaq istəyərdi” fikrini əlavə edib. Türkiyə iş 
adamlarının Azərbaycandakı yatırımlara görə 2-ci yerdə olduğunu bildirən 
Azərbaycan parlamentinin sədri əlaqələrin güclənməsi üçün parlamentlərarası 
əməkdaşlığın  əhəmiyyətli olduğunu xatırladıb. 
52
Parlamentlərarasi əlaqələr: nailiyyətlər və perspektivlər
2008-ci il iyunun 17-19-da TBMM-in yeni spikeri Köksal Topta-
nın Azərbaycana səfəri zamanı parlamentlərarası əməkdaşlıq məsələləri 
müzakirə edilib. Keçirilən görüşlər sadəcə dostluq qrupu və millət 
vəkillərini deyil, Azərbaycan parlamentində qanunvericiliyin, informasi-
ya texnologiyalarının, modern kitabxana sisteminin inkişafı üçün aparat 
nümayəndələrini də əhatə edib. Görüşün nəticəsi olaraq Milli Məclisin ge-
niş tərkibli qruplarından biri 2010-cu ilin iyulunda TBMM-in təcrübəsindən 
yararlanmaq məqsədi ilə Ankarada olub.
2008-ci il iyunun 16-da Azərbaycan-Türkiyə Tarix Araşdırma Cəmiyyəti 
(ATAF) qondarma erməni soyqırımını araşdırmaq məqsədilə fəaliyyətə 
başlayıb. ATAF-ın təsis edilməsində hər iki ölkənin parlamentləri ciddi səy 
göstərib. Qurumun fəxri sədrləri iki ölkənin prezidentləri, sədr müavinləri 
isə Türkiyə və Azərbaycanın parlament sədrləri olub. 
Bakıda səfərdə olan TBMM-in sədrləri Azərbaycan parlamentində 
çıxış edərək dəfələrlə “Dağlıq Qarabağ münaqişəsi həll olunmadan, 
Azərbaycanın ərazi bütövlüyü təmin olunmadan, Azərbaycanın 1 mil-
yona yaxın köçkünü dədə-baba yurduna dönmədən Türkiyə-Ermənistan 
münasibətlərindən söz gedə bilməz” bəyanatlarını veriblər. Lakin 2009-cu 
ilin əvvəllərində Türkiyə və Ermənistan nümayəndələrinin iki ölkə ara-
sındakı münasibətlərin normallaşdırılması və sərhədlərin açılması barədə 
Sürixdə gizli müzakirələr aparması həm Azərbaycan-Türkiyə hökumətləri, 
həm də iki ölkə parlamentləri arasındakı münasibətlərdə yumşaq sözlə yeni 
“qayğılar” yaratmışdı. Bu zaman MHP-li İzmir millət vəkili Şenol Balın 
dəvəti ilə 2009-cu il aprelin 15-də Türkiyəyə səfər edən  bir qrup qadın 
millət vəkili Türkiyədə Prezident Abdullah Gül, TBMM-in sədri Köksal 
Toptan, müxalifət partiyaları olan MHP-nin sədri Dövlət Baxçalı, CHP-nin 
sədri Dəniz Baykal və digər siyasətçilərlə görüşlərdə son hadisələrlə bağlı 
Azərbaycanın narahatçılığını  ifadə ediblər. 
Millət vəkilləri bütün görüşlərdə qeyd ediblər ki, Türkiyə-Ermənistan 
münasibətlərinin qaydaya salınması üçün görülən işlərdə Azərbaycanın ma-
raqlarının nəzərə alınması vacibdir. Türkiyəli millət vəkilləri Azərbaycanın 
narahatçılığını anlayışla qarşılayıblar. 
Bu səfərinin ardından, aprelin 19-da TBMM-də təmsil olunan müxalifət 
partiyaları MHP və CHP üzvü millət vəkillərindən ibarət nümayəndə heyəti 
Bakıya gəlib. 
TBMM-in yeni sədri Məhmət Əli Şahin ilk xarici ölkə səfərini 
Azərbaycana edib. Azərbaycan rəsmiləri ilə görüşən Şahin bildirib ki, 
53
Parlamentlərarasi əlaqələr: nailiyyətlər və perspektivlər
Türkiyə hakimiyyətinin Azərbaycanla bağlı siyasətində heç bir dəyişiklik 
baş verməyib və Dağlıq Qarabağ məsələsi həll edilmədən, Azərbaycanın 
ərazi bütövlüyü təmin olunmadan Ermənistanla heç bir diplomatik 
əlaqələrin qurulmasından və sərhədlərin açılmasından söhbət gedə bilməz. 
TBMM sədrinin  bu səfəri iki ölkə arasında yaranmış gərginliyi azalt-
sa da, “Protokol böhranı” ilə meydana çıxan gərginliyi aradan qaldırmaq 
üçün Milli Məclisin Beynəlxalq münasibətlər və parlamentlərarası əlaqələr 
komitəsinin sədri Səməd Seyidovun başçılıq etdiyi 11 nəfərlik deputat qru-
pu Ankarada  Baş nazir Rəcəb Tayyib Ərdoğan, TBMM-in sədri Məhmət 
Əli Şahin, ana müxalifət partiyalarının rəhbərləri ilə görüşlər keçirərək 
məsələni müzakirə edib. 
Bu səfərdən qısa bir müddət sonra TBMM-in Xarici əlaqələr komitəsinin 
sədri Murad Mərcanın rəhbərliyi ilə nümayəndə heyəti Azərbaycana gəlib. 
Prezident İlham Əliyev və parlamentin sədri Oqtay Əsədovla görüşən 
nümayəndə heyəti Azərbaycanın maraqlarını zədələyəcək heç bir addım 
atılmayacağını bir daha bəyan edib.
Türkiyə Ermənistan ilə sərhədini açmayıb. Bu məsələ ilə bağlı görüşlərin 
birində Azərbaycan Respublikasının Prezidenti İlham Əliyev “dünyada 
Türkiyə ilə Azərbaycan qədər səmimi əməkdaşlıq edən ölkələr yoxdur” 
deyərək ölkələr arasındakı münasibətlərin səviyyəsini qiymətləndirib.
 Ɔ Türkdilli Dövlətlərin Parlament Assambleyasının qurulmasına 
gedən yol
Dövlət müstəqilliyinin bərpasından ötən illər ərzində Azərbaycan ilə 
Türkiyə arasında çoxtərəfli parlament əlaqələri özünəməxsus yer tutub. Belə 
əməkdaşlıq qurumlarından biri Türkdilli Dövlətlərin Parlament Assamble-
yası olub. Dövlətçilik, müstəqillik, ərazi bütövlüyü, milli təhlükəsizliyin 
qorunması, beynəlxalq aləmə çoxtərəfli inteqrasiyanın təmin olunması, 
iqtisadi və geostrateji maraqların həyata keçirilməsi xarici siyasətdə mü-
hüm vəzifələrdən biridir. Dövlətlərin ikitərəfli əməkdaşlıqla yanaşı, regio-
nal və daha geniş qlobal mexanizmlər çərçivəsində çoxtərəfli əməkdaşlığı 
bu istiqamətlərin reallaşması baxımından mühüm əhəmiyyət kəsb edir. 
Beynəlxalq münasibətlərin mövcud vəziyyətində hər bir dövlətin beynəlxalq 
həyatda nüfuz və mövqeyinin möhkəmlətməsi, ümummilli problemlərin 
həllinə yönəlmiş addımlarını beynəlxalq təşkilatlar çərçivəsində reallaş-
dırması məhz çoxtərəfli əməkdaşlıqla, digər dövlətlərin kollektiv dəstəyini 
54
Parlamentlərarasi əlaqələr: nailiyyətlər və perspektivlər
əldə etməklə mümkün olur. 
Sovet İttifaqının dağılması nəticəsində Cənubi Qafqaz və Mərkəzi Asi-
yada yeni müstəqillik əldə etmiş dövlətlər ərazi bütövlüyü və təhlükəsizliyin 
təmini, habelə siyasi-iqtisadi-sosial problemlərin həllini beynəlxalq aləmə 
inteqrasiyada gördüyündən ikitərəfli və çoxtərəfli əməkdaşlığa üstünlük 
veriblər. Bu ölkələr dövlət müstəqilliklərini bərpa etdikləri ilk illərdə BMT, 
ATƏT, MDB kimi universal və regional təşkilatlara üzv olub və ya namizəd 
statusu əldə edib. Zaman keçdikcə bu dövlətlər yerləşdikləri regionda inteq-
rasiya prosesini sürətləndirmək və milli maraqlarının daha yüksək səviyyədə 
təmin olunması məqsədi ilə sadəcə mövcud olan müəyyən təşkilatlara 
üzvlüklə kifayətlənməyiblər. Daha böyük təcrübəyə və Qərblə sıx əlaqələrə 
malik olan dövlətlə müəyyən regional təşəbbüs və ideya ətrafında birləşərək, 
bu mexanizm çərçivəsində qarşılıqlı problemlərinin bərabərhüquqlu 
əsaslarda həlli və mövcud əməkdaşlıq meyillərinin gücləndirilməsinə 
zərurət yaranıb. Türkdilli Dövlətlərin Parlament Assambleyasının yaradıl-
masını bu zərurətin təzahürü saymaq olar. Türkdilli ölkələrin bu addımı ta-
rixi, mədəni, dini və dil birliyinə əsaslanan əlaqələrinin müasir mərhələdə 
daha da inkişaf etdirilməsi, dövlətlərin mənafelərinə uyğun çoxtərəfli 
əməkdaşlığın genişləndirilməsi istəyi ilə izah edilə bilər.
Əlbəttə, türkdilli ölkələrin qanunvericilik orqanlarının müəyyən mexa-
nizm çərçivəsində və müxtəlif istiqamətlər üzrə birgə fəaliyyət təşəbbüsü 
regional kontekstdə kifayət qədər əhəmiyyətli və uğurlu addımdır. Digər 
tərəfdən bu təşəbbüsə və onun reallaşmasına şərait yaratmış və daha əvvəl 
baş vermiş proseslərin nəzərdən keçirilməsinə ehtiyac var.
Əvvəl də qeyd olunduğu kimi, Azərbaycan, Qazaxıstan, Türkmənistan, 
Özbəkistan və Qırğızıstan xarici siyasətlərində beynəlxalq aləmə inteqra-
siyanı prioritet vəzifələrdən biri kimi görüb və bu çərçivədə eyni etnik və 
tarixi köklərə malik olduqları Türkiyə ilə əməkdaşlığa əhəmiyyət veriblər. 
Xüsusilə vurğulanmalıdır ki, Türkiyə bu dövlətlərin müstəqilliyini tanı-
yan ilk ölkələrdən biri olub və onlarla əlaqələrin inkişaf etdirilməsinə səy 
göstərib. Belə bir məqamda, Türkiyənin 1992-ci ildə irəli sürdüyü Türk-
dilli Ölkələrin Dövlət Başçılarının Zirvə Görüşünün keçirilməsi təşəbbüsü 
və onun reallaşması yeni müstəqillik qazanmış ölkələrə həm Türkiyə ilə 
əməkdaşlığın genişləndirilməsi, həm də öz aralarında sovet dövründə möv-
cud olan siyasi-iqtisadi əlaqələrin bərpası məqsədilə alternativ mexanizmin 
formalaşdırılması baxımından əhəmiyyətli olub. Bu mənada, Azərbaycanın 
ümummilli lideri Heydər Əliyevin 1995-ci il avqustun 28-də Bişkekdə ke-
55
Parlamentlərarasi əlaqələr: nailiyyətlər və perspektivlər
çirilmiş Türk Dövlət Başçılarının III Zirvə Görüşündə söylədiyi aşağıdakı 
fikirlər diqqəti cəlb edir: “Bizim respublikalarımız Sovet İttifaqına daxil 
olarkən həm iqtisadi baxımdan, həm də mədəni dəyərlərlə mübadilə ba-
xımından görüşlər keçirilməsi, bir-birinə nümayəndə heyəti göndərilməsi 
baxımından daha sıx bağlı idilər. İndi bu əlaqələr zəifləmişdir. Amma biz 
istəyirik ki, bu əlaqələr geniş olsun. Tarixi keçmişimizi, ümumi köklərimizi, 
bizi bu görüşə toplayan zəmini əsas tutaraq Azərbaycan dövləti istəyir ki, 
Mərkəzi Asiyanın bütün ölkələri daha sıx iqtisadi, mədəni, elmi-texniki 
əməkdaşlıq yaratsın və bu inteqrasiyaya daxil olsun”.
     Yeni mexanizmin formalaşdırılmasında Türkiyənin də rolu danılmaz-
dır. Türkiyə Prezidenti Turqut Özalın da qeyd etdiyi kimi, soyuq müharibənin 
başa çatması və SSRİ-nin dağılması Türkiyəyə regionda lider ölkə olmaq 
imkanı qazandırıb. “XXI əsr türk əsri olacaq”, “Adriatik dənizindən Çin 
səddinə uzanan Türk Dünyası” kimi idealların müəyyən formada reallaşma-
sına çalışan Türkiyə regionda təsir imkanlarını genişləndirməyə, türkdilli 
dövlətlərlə eyni dəyərlərə əsaslanan əməkdaşlığını sürətləndirməyə, digər 
tərəfdən də bu dövlətlərin beynəlxalq aləmə inteqrasiyasında “birləşdirici 
həlqə” rolunu oynamağa səy göstərib.
1992-2001-ci illər arasında təşkil olunmuş yeddi zirvə görüşü türk-
dilli ölkələr arasında və ümumən regionda mövcud olan problemlərin, 
əməkdaşlıq perspektivlərinin müzakirəsi baxımından əhəmiyyətli olub. 
Lakin bu dövrdən etibarən zirvə görüşlərində fasilə yarandığı müşahidə 
edilirdi. Bu da ölkələrin daha çox ikitərəfli əməkdaşlığı ön plana çıxarma-
sı, Qərbin regiona olan marağının artması və Rusiyanın əvvəlki nüfuzunu 
bərpa etmək istəyi ilə izah edilə bilər.  
Türkdilli ölkələrin dövlət başçılarının zirvə toplantılarının 5 illik 
fasilədən sonra bərpa edilməsi təşəbbüsü tarix, din və mədəniyyət birliyinə 
sahib olan dövlətlərin sadəcə siyasi deyil, dövrün reallıqlarına və tələblərinə 
uyğun şəkildə iqtisadi və ticarət əlaqələrinin də genişləndirilməsi istəyindən 
və daha praqmatik əsaslara söykənən əməkdaşlıq perspektivlərinin müəyyən 
edilməsi səylərindən irəli gəlir. Türkdilli ölkələrin daimi fəaliyyət göstərən 
təşkilatının yaradılması niyyəti də bu səylərin təzahürüdür. Xüsusilə qeyd 
etmək lazımdır ki, 2009-cu il oktyabrın 2-3-də Naxçıvanda keçirilmiş Türk-
dilli Ölkələrin Dövlət Başçılarının IX Zirvə Görüşündə türkdilli ölkələrin 
Əməkdaşlıq Şurasının yaradılması haqqında qərar qəbul olunub ki, bu, türk-
dilli ölkələr arasındakı əməkdaşlıq mexanizminin işlək strukturunun forma-
laşdırılması istiqamətində atılmış addımdır.
56
Parlamentlərarasi əlaqələr: nailiyyətlər və perspektivlər
İki ölkə arasında Strateji Əməkdaşlıq Şurasının qurulması haqqında 
Birgə Bəyannamənin imzalanması Bakı-Ankara münasibətlərində yeni 
keyfiyyət dəyişiklikləri yaratmaqla yanaşı, bütün sahələrdə daha geniş və 
əhatəli addımların atılması üçün əlavə imkanlar formalaşdırır. Azərbaycan 
Respublikasının Prezidenti İlham Əliyev Türkdilli Ölkələrin Dövlət Baş-
çılarının X Zirvə Görüşündə iştirakı çərçivəsində Türkiyə Respublikasının 
Prezidenti Abdullah Gül və Baş nazir Rəcəb Tayyib Ərdoğanla iki ölkə 
arasındakı strateji münasibətlərin inkişaf meyillərinə dair fikir mübadiləsi 
aparıb. Prezident İlham Əliyevin Baş nazir Rəcəb Tayyib Ərdoğanla “Çıra-
ğan” sarayında görüşü çərçivəsində “Azərbaycan Respublikası ilə Türkiyə 
Respublikası arasında yüksək səviyyəli Strateji Əməkdaşlıq Şurasının ya-
radılması haqqında” Birgə Bəyannamə imzalanıb. Bəyannamənin imzalan-
ması ilə ölkələr arasındakı münasibətlər keyfiyyətcə yeni mərhələyə qədəm 
qoyub.
Tarixin müxtəlif dövrlərində olduğu kimi son zamanlar da bəzi güclər 
Azərbaycanla Türkiyə arasında nifaq toxumu salmağa hesablanmış addım-
lar atırlar. Daha doğrusu, dünyanı idarə edən bəzi qlobal aktorlar və onla-
rın əlaltıları özlərinin milli və transmilli maraqlarını reallaşdırmaq naminə 
dağıdıcı siyasi aktlar gerçəkləşdirməklə iki qardaş ölkənin münasibətlərinə 
zərbə endirməyə çalışırlar. Məsələn, “Böyük Ortadoğu” layihəsinin növbəti 
halqası olan Türkiyə ilə Ermənistan arasında “Sürix protokolları”nın im-
zalanmasına cəhd etməklə nəhəng aktorlar Cənubi Qafqazda yeni ge-
osiyasi xəritə yaratmağa meyil edirlər. İşğalçı Ermənistanın blokada-
dan çıxması məqsədini də ehtiva edən bu protokol Azərbaycan-Türkiyə 
münasibətlərinin ruhuna zidd prinsipləri daşımaqla bərabər, iki ölkə ara-
sındakı tarixi təməllərin sarsılması mənasına gəlirdi. Amma Azərbaycanın 
praqmatik siyasi-strateji kursuna paralel olaraq Türkiyə özünün və ən ya-
xın tərəfdaşının milli maraqlarını zərbə altına qoymayaraq protokolların 
təsdiqlənməsindən imtina etməklə növbəti dəfə dünyaya sarsılmaz qar-
daşlıq əlaqələrinin əbədiliyini sübut etdi. Rəsmi Ankara birmənalı şəkildə 
bəyan etdi ki, qardaş ölkə Azərbaycanın ərazi bütövlüyü bərpa olunmadan - 
Ermənistanın işğalına son qoyulmadan sərhədlərin açılması baş tuta bilməz. 
Bundan başqa, Qərbin və onun tərəfdaş aktorlarının (buraya bəzi hərbi-
siyasi alyanslar, bir sıra beynəlxalq təşkilatlar daxildir – müəllif) təxribat 
xarakterli addımları da Bakı-Ankara tandeminin əsaslarını sarsıda bilmədi.
Azərbaycan ilə Türkiyə arasında  yüksək səviyyəli Strateji Əməkdaşlıq 
Şurasının qurulması haqqında bəyannamənin imzalanması siyasi, iqtisadi, 
57
Parlamentlərarasi əlaqələr: nailiyyətlər və perspektivlər
hərbi, mədəni-ideoloji və digər sahələrdə daha geniş, əhatəli birgə addımla-
rın atılması üçün yeni imkanlar yaradacaq. Prezident İlham Əliyev bununla 
bağlı bildirib ki, iki ölkə arasında imzalanmış bu sənəd strateji əhəmiyyət 
daşıyır və tərəflərin tam şəkildə müttəfiqliyini nümayiş etdirir: “Bu gün 
həqiqətən tarixi bir gündür və belə bir gündə bərabər olmağımızdan çox 
məmnunam. Əminəm ki, bu gün Türkiyə və Azərbaycan arasında imzalan-
mış tarixi sənəd hər iki ölkənin münasibətlərinin gələcək inkişafını təmin 
edəcək... Bizim xalqlar arasında əsrlər boyu dostluq, qardaşlıq münasibətləri 
mövcuddur. Bu əlaqələr bu gün zənginləşir və yeni səviyyəyə qalxır. Bu 
münasibətlər, əslində, iki ölkə arasında olan əlaqələrin təməlidir. Möhkəm 
təməl üzərində biz bu əlaqələri qururuq. Azərbaycan dövlət müstəqilliyini 
bərpa etdikdən sonra Türkiyə ilə münasibətləri daim inkişaf edir və bu gün 
bu əlaqələr müttəfiqlik səviyyəsinə qalxır”.
Məhz belə bir kontekstdə, 2006-cı ildə Antalyada keçirilmiş Türkdil-
li Ölkələrin Dövlət Başçılarının Zirvə Görüşündə təklif edilmiş Türkdil-
li Dövlətlərin Parlament Assambleyasının yaradılması türkdilli ölkələr 
arasında əməkdaşlığın mühüm amili olub. Parlament diplomatiyasının 
əhəmiyyətinin və rolunun xeyli artdığı müasir dünyada bu qurumun yara-
dılması türkdilli ölkələr arasında parlamentlər birliyi şəklində ortaq bir me-
xanizmin qurulmasına və qarşılıqlı münasibətləri gücləndirərək siyasi ba-
xışların uyğunlaşdırılmasına, təcrübə mübadiləsinə, birgə layihələrin həyata 
keçirilməsinə imkan verir.
 Ɔ TürkPA çərçivəsində əməkdaşlıq 
2008-ci il fevralın 21-22-də Antalyada Türkdilli Dövlətlərin Parlament 
Assambleyası (TürkPA) ilə bağlı keçirilmiş ilk iclasda Assambleyanın ya-
radılmasına dair niyyət protokolu imzalanıb. Martın 27-28-də Astanada 
keçirilən iclasda isə qurumun yaradılması ilə bağlı sənədlər razılaşdırılıb. 
Nəhayət, 2008-ci il noyabrın 21-də Azərbaycan, Türkiyə, Qazaxıstan və 
Qırğızıstan parlament rəhbərlərinin İstanbulda görüşü keçirilib. Görüşdə 
Milli Məclisin  sədri Oqtay Əsədov başda olmaqla Azərbaycan nümayəndə 
heyəti iştirak edib. Tədbir nəticəsində “Türkdilli Dövlətlərin Parlament 
Assambleyasının yaradılmasına dair” İstanbul Anlaşması imzalanıb və 
TürkPA qurulub. Bu təşkilatın əsas məqsədlərindən biri parlamentlərarası 
əməkdaşlığın keyfiyyətcə yeni mərhələsi olan parlament diplomatiyası 
vasitələrinin köməyi ilə dövlətlər arasında siyasi dialoqun daha da inkişaf 
58
Parlamentlərarasi əlaqələr: nailiyyətlər və perspektivlər
etdirilməsinə kömək göstərməkdir.
TürkPA-nın 2009-cu il sentyabrın 29-da Azərbaycan Respublikası 
Milli Məclisinin, Qazaxıstan Respublikası Parlamenti Senatının, Qırğı-
zıstan Respublikası Joqorku Keneşinin, Türkiyə Böyük Millət Məclisinin 
nümayəndə heyətlərinin iştirakı ilə Bakıda keçirilmiş birinci plenar iclası 
qurumun gələcək fəaliyyəti ilə bağlı qərarların qəbul edilməsi baxımından 
əhəmiyyətli olub. İclasda təşkilatın 26 bənddən ibarət Nizamnaməsi və 
katibliyin Əsasnaməsi, habelə iclasın yekunlarına dair Bakı Bəyannaməsi 
qəbul edilib. Bəyannamədə TürkPA çərçivəsində əməkdaşlığın üzv dövlətlər 
arasında siyasi, iqtisadi, mədəni və digər əlaqələri dərinləşdirməyin, xalq-
ları bir-birinə daha da yaxınlaşdırmağın mühüm bir vasitəsi olduğu, parla-
ment diplomatiyası vasitələrinin köməyi ilə dövlətlər arasında siyasi dialo-
qun daha da inkişaf etdiriləcəyi, regional və qlobal təhlükəsizliyi qorumaq 
məqsədi ilə müxtəlif təşəbbüslərin irəli sürülməsi və həyata keçirilməsi 
üçün əlverişli siyasi meydan açacağı qeyd olunur.
Türkdilli ölkələr arasında əməkdaşlığın genişləndirilməsində, həmçinin 
TürkPA-nın yaradılması prosesində Türkiyə və Azərbaycan xüsusi rol oy-
nayıb. Türkdilli ölkələrin birliyinin yaradılması təşəbbüsünü irəli sürmüş 
və bu işdə böyük səylər göstərmiş Türkiyə ilə yanaşı Azərbaycan da bu 
ideyaların həyata keçirilməsi yönündə intensiv fəaliyyət göstərib, türk-
dilli ölkələrin birliyinin yaradılması və inkişaf edilməsi ideyasını özünün 
xarici siyasətinin mühüm prioritet istiqamətlərindən biri kimi müəyyən 
edib. Azərbaycanın eyni vaxtda həm TürkPA-nın ilk plenar iclasına, 
həm də dövlət başçılarının zirvə toplantısına ev sahibliyi etməsi onun 
bu birliyə nə dərəcədə əhəmiyyət verməsinin göstəricisi idi. Azərbaycan 
Prezidenti İlham Əliyevin türk birliyini dəstəkləməsi ilə bağlı dəfələrlə 
bəyanatlar səsləndirməsi bu istiqamətdə siyasi iradənin nümayişi kimi 
başa düşülməlidir: “Biz çox istəyirik ki, türkdilli xalqlar, ölkələr arasında 
birlik daha da güclənsin. Bu, bizim tariximizdir, bizim mədəniyyətimizdir, 
bizim köklərimizdir. Eyni zamanda, bu, bugünkü vəziyyətin reallıqları-
dır”. Təşkilatın Daimi katibliyinin Bakıda yerləşdirilməsi Azərbaycana bu 
prosesdə xüsusi rolun ayrılması anlamına gəlir. Çünki hazırda Azərbaycan 
Türkiyə ilə Mərkəzi Asiya arasında siyasi, iqtisadi və strateji əhəmiyyət 
daşıyan körpü funksiyasını həyata keçirir.
Türkmənistan və Özbəkistanın türkdilli ölkələr arasındakı əməkdaşlıqda 
zəif iştirak etməsi və xüsusilə TürkPA-nın üzvləri sırasında olmaması türk-
dilli ölkələr arasındakı inteqrasiya proseslərinə mənfi təsir göstərir. Əlbəttə, 
59
Parlamentlərarasi əlaqələr: nailiyyətlər və perspektivlər
qurumda iştirak könüllülük əsasında həyata keçirilir. Lakin gələcəkdə 
həyata keçiriləcək layihələrin bu ölkələr üçün cəlbedici olacağına və onların 
da təşkilatın işinə qoşulacağına ümid var.
Türkdilli ölkələrin real birliyinin yaradılması baxımından mövcud 
mexanizmlər çərçivəsində ortaq dildən istifadə olunması vacib amil kimi ön 
plana çıxır. Əvvəllər türkdilli dövlətlər arasında keçirilən zirvə görüşlərində 
və yüksək səviyyəli digər toplantılarda əksər hallarda rus dilindən istifadə 
olunsa da, TürkPA-nın İstanbul toplantısında hər bir dövlətin nümayəndəsi 
ana dilində danışır, bu çıxışlar sinxron tərcümə edilirdi. Bu həm türklərin 
bir-birlərini daha yaxından başa düşməsi üçün geniş imkanlar açır, həm də 
hər bir türkdilli dövlətin özünəməxsusluğunu toplantı iştirakçılarına çatdır-
mağa imkan verir. Bu mənada, türkdilli ölkələrin gələcəkdə vahid dildə da-
nışması ideyasının reallaşması istisna edilməməlidir.
TürkPA-nın gələcək inkişafı və nüfuzlu beynəlxalq təşkilata çevrilməsi 
ilə bağlı real perspektivlər mövcuddur və bu perspektivlərin artıq indidən 
müəyyənləşdirilərək həyata keçiriləcək tədbirlər planına daxil edilməsi 
təşkilatın çevik mexanizmə çevrilməsinə imkan yaradacaq. Hazırda üzv 
dövlətlər arasında ikitərəfli və çoxtərəfli qaydada reallaşdırılan enerji, 
nəqliyyat, mədəniyyət və digər sahələrdə layihələr mövcuddur. TürkPA üzv 
dövlətlərin problemlərinin müzakirəsi, narahatlıq doğuran məsələlərə hü-
quqi qiymətin verilməsi, ortaq qanunvericilik aktlarının hazırlanması, bu 
sahədə təcrübə mübadiləsi, üzv ölkələrlə bağlı tövsiyə xarakterli qərarların 
qəbul edilməsi üçün mühüm platforma rolunu oynamağa qadirdir. Digər 
tərəfdən, üzv dövlətlər arasında mövcud olan və reallaşdırılması mümkün 
layihələrin təşkilat çərçivəsində müzakirəsi, fikir birliyinin əldə olunması 
və dəstəklənməsi bu layihələrin həyata keçirilməsi üçün əlverişli şərait ya-
rada bilər. Üzv dövlətlər arasında hərtərəfli inteqrasiyanın əldə olunması 
üçün iqtisadi və ticarət əlaqələrinin genişləndirilməsi və bu istiqamətdə or-
taq layihələrin reallaşdırılması zəruridir. Hətta üzv dövlətlər arasında vahid 
iqtisadi məkanın, azad ticarət zonalarının yaradılması ideyaları da istisna 
edilməməlidir.
TürkPA-nın fəaliyyət istiqamətlərindən biri kimi türkdilli ölkələrin birlik 
formasında beynəlxalq aləmdə təmsil olunması nəzərdən keçirilə bilər ki, 
bu məqsədlə qurumun beynəlxalq təşkilatlarla əlaqələrinin gücləndirilməsi 
zəruridir. TürkPA-nın nüfuzlu beynəlxalq təşkilatlarda qonaq, müşahidəçi və 
üzv statusunda qəbul olunması türkdilli ölkələrin mövqelərinin beynəlxalq 
müstəvidə kollektiv şəkildə müdafiə edilməsinə, mövcud problemlərlə bağlı 
60
Parlamentlərarasi əlaqələr: nailiyyətlər və perspektivlər
beynəlxalq təşkilatlar çərçivəsində müəyyən təşəbbüslərin irəli sürülməsinə 
imkan yarada bilər.
Müxtəlif ölkələrin parlamentlərinin türk əsilli deputatlarının, türkdilli 
muxtar qurumların təşkilatın işinə cəlb olunması imkanları da araşdırıl-
malıdır. Bu, təşkilatın beynəlxalq səviyyədə tanınması və əhatə dairəsinin 
genişlənməsi üçün zəruridir.
Türkdilli Dövlətlərin Parlament Assambleyasının yaradılması türkdil-
li ölkələrin birliyi üçün mühüm hadisədir. Bu, türkdilli ölkələr arasında 
əlaqələrin geniş formatda sürətlə inkişaf etidiyini göstərir, onların qlobal-
laşan dünyaya inteqrasiyası və dünya miqyasında böyük gücə çevrilməsi 
üçün əlverişli zəmin yaradır. 
61
Azərbaycan-Türkiyə iqtisadi əlaqələri: əsas trendlər və nailiyyətlər 
 Ɔ Giriş 
Azərbaycanla Türkiyə arasındakı ikitərəfli iqtisadi əlaqələr son 20 ildə 
digər qonşu ölkələr üçün nümunə və model ola biləcək keyfiyyət və dinamika 
səviyyəsinə yüksəlib. 1991-ci il noyabrın 9-da Türkiyə Azərbaycanın 
müstəqilliyini tanıyıb, diplomatik əlaqələr isə 1992-ci il yanvarın 14-dən 
qurulub. Türkiyə Azərbaycanın dövlət müstəqilliyini tanıyan ilk dövlətdir1. 
Türkiyə-Azərbaycan münasibətlərində müstəqilliyin ilk illərində olduğu 
kimi son dövrlərdə də maraqlı yeniliklər yaşanır. İlk növbədə Strateji 
Əməkdaşlıq Şurasının yaradılmasını qeyd etmək lazımdır. Eyni zamanda, 
enerji sahəsi başda olmaqla iqtisadiyyatın bütün sahələrində əməkdaşlıq 
yeni səviyyəyə çatıb. Qarşılıqlı rəsmi səfərlərin intensivliyi xeyli artıb.
Azərbaycanın sosial-iqtisadi inkişafında əvəzsiz rolu olan türk 
şirkətlərinin (sayı 1000-dən artıqdır) ölkədə neft və qeyri-neft sektoruna 
qoyduğu investisiyaların ümumi həcmi 6 milyard dollardan çoxdur. Bunun 
yarısı qeyri-neft sektorunun payına düşür ki, son məlumatlara əsasən, 
bu rəqəm 3 milyard dollardan artıqdır. Türkiyə sərmayəli şirkətlərdə 
1  http://mfa.gov.az/images/stories/Ikiterefli%20munasibetler/Avropa/Turkiye.pdf 
Rəşad RƏSULLU 
Azərbaycan Türkiyə İş Adamları Birliyinin 
İdarə Heyəti sədrinin müavini
Kənan ASLANLI 
Azərbaycan Türkiyə İş Adamları Birliyinin 
şöbə müdiri
Azərbaycan-Türkiyə iqtisadi əlaqələri: 
əsas trendlər və nailiyyətlər 
62
Azərbaycan-Türkiyə iqtisadi əlaqələri: əsas trendlər və nailiyyətlər 
ümumilikdə 50.000 işçi çalışır2. Azərbaycanda fəaliyyət göstərən Türkiyə 
şirkətlərini digər ölkələrin şirkətlərindən fərqləndirən əsas cəhət odur ki, bu 
şirkətlər iqtisadiyyatın, demək olar ki, bütün sektorlarında fəaliyyət göstərir. 
Türkiyə şirkətləri qeyri-neft sektorunun inkişafında xüsusi rol oynayır. 
Türkiyə şirkətlərinin inşaat, xidmət, kənd təsərrüfatı və qida sektoru, 
bank və sığorta sahəsi, tekstil və yüngül sənayedə mövqeləri kifayət qədər 
güclüdür. Son zamanlar yerli Azərbaycan şirkətləri idarəetməyə türkiyəli 
menecerləri geniş şəkildə cəlb etməkdədirlər ki, bu da ölkələrimiz arasında 
sosial-iqtisadi əlaqələrin inkişafına müsbət töhfə verir. Son illərin mühüm 
tendensiyalarından biri də ondan ibarətdir ki, Azərbaycan əsas etibarilə 
Dövlət Neft Şirkətinin (ARDNŞ/SOCAR) timsalında Türkiyəyə dəyəri 
milyard dollarla ölçülən sərmayələr yatırır. Daha da konkretləşdirsək, 
hazırda Türkiyədə 850 Azərbaycan şirkəti fəaliyyət göstərir və son illər 
həmin şirkətlər Türkiyə iqtisadiyyatına 4.5 milyard dollar investisiya 
qoyub3.
 Ɔ İkitərəfli iqtisadi əlaqələrin hüquqi bazası
Türkiyə ilə Azərbaycan arasındakı iqtisadi əlaqələrin hüquqi 
çərçivəsini təşkil edən “Türkiyə ilə Azərbaycan arasında ticarət və iqtisadi 
əməkdaşlıq haqqında” Saziş 1992-ci ildə, “Türkiyə ilə Azərbaycan arasında 
investisiyaların qarşılıqlı təşviqi və qorunması haqqında” Saziş ilə “Türkiyə 
ilə Azərbaycan arasında ikiqat vergitutmanın qarşısının alınması haqqında” 
Saziş isə müvafiq olaraq 1994 və 1997-ci illərdə imzalanıb və bununla da 
hüquqi bazanın qurulması önəmli ölçüdə tamamlanıb. 
Türkiyə ilə Azərbaycan arasında imzalanan 
mühüm iqtisadi əməkdaşlıq sazişləri
№ Sənədin adı Yeri və tarixi
1. “Azərbaycan Respublikası Hökuməti ilə Türkiyə Respublikası 
Hökuməti arasında turizm sahəsində əməkdaşlıq haqqında” Saziş
Ankara, 
2 noyabr 1992
2. “Azərbaycan Respublikası Hökuməti ilə Türkiyə Respublikası 
Hökuməti arasında mütəxəssis kadrların hazırlığı haqqında” 
Protokol
Ankara, 
2 noyabr
1992
2  http://www.atib.az (2011)
3  http://abc.az/news_28_11_2011_59965.html
63
Azərbaycan-Türkiyə iqtisadi əlaqələri: əsas trendlər və nailiyyətlər 
3. “Azərbaycan Respublikası Hökuməti ilə Türkiyə Respublikası 
Hökuməti arasında ticarət-iqtisadi əməkdaşlıq haqqında” Saziş
Ankara, 
2 noyabr 1992
4.
“Azərbaycan Respublikası Hökuməti ilə Türkiyə Respublikası 
Hökuməti arasında kicik və orta həcmli sənaye müəssisələrini 
inkişaf etdirmək sahəsində texniki əməkdaşlıq haqqında” Protokol
Ankara, 
2 noyabr 1992
5. “Azərbaycan Respublikası ilə Türkiyə Respublikası arasında 
investisiyaların qarşılıqlı təşviqi və qorunması haqqında” Saziş
Ankara, 9 fevral 
1994
6.
“Azərbaycan Respublikası ilə Türkiyə Respublikası arasında kənd 
təsərrüfatı sahəsində elmi, texniki və iqtisadi əməkdaşlıq haqqında” 
Protokol
Ankara, 9 fevral 
1994
7. “Azərbaycan Respublikası ilə Türkiyə Respublikası arasında gömrük 
sahəsində əməkdaşlıq və qarşılıqlı yardıma dair” Protokol
Ankara, 9 fevral 
1994
8. “Azərbaycan Respublikası ilə Türkiyə Respublikası arasında gəlirlərin 
ikiqat vergiyə cəlb edilməsinin qarşısının alınması haqqında” Saziş
Ankara, 9 fevral
1994
9. “Azərbaycan Respublikası ilə Türkiyə Respublikası arasında iqtisadi 
əməkdaşlıq haqqında” Memorandum
Bakı, 8 dekabr 
1995
10. “Azərbaycan Respublikası ilə Türkiyə Respublikası arasında 
Azərbaycan təbii qazının Türkiyəyə tədarük edilməsinə dair” Saziş 
Ankara, 12 mart 
2001
11.
“Azərbaycan Respublikası Milli Bankı ilə Türkiyə Bank 
Tənzimlənməsi və Nəzarəti Agentliyi arasında bank nəzarəti 
sahəsində Anlaşma Memorandumu”
7 sentyabr 
2005
12. “Azərbaycan Respublikası ilə Türkiyə Respublikası arasında 
uzunmuddətli iqtisadi əməkdaşlıq Proqramı və İcra Planı”
Bakı, 6 noyabr 
2007
13. “Azərbaycan Respublikasının Qiymətli Kağızlar üzrə Dövlət Komitəsi 
ilə Türkiyə Respublikasının Kapital Bazarı Şurası arasında əməkdaşlıq 
və informasiya mubadiləsi haqqında” Anlaşma Memorandumu
Ankara, 13 iyul
2010
14. “Azərbaycan Respublikası ilə Türkiyə Respublikası arasında strateji 
tərəfdaşlıq və qarşılıqlı yardım haqqında” Muqavilə 
Bakı, 16 avqust 
2010
15.
Azərbaycan Respublikası ilə Türkiyə Respublikası arasında Yüksək 
Səviyyəli Strateji Əməkdaşlıq Şurasının yaradılması haqqında” Birgə 
Bəyannamə. 
İstanbul, 
15 sentyabr 
2010
Mənbə: Azərbaycan Respublikası Xarici İşlər Nazirliyi
2010-cu il avqustun 16-da Bakı şəhərində imzalanmış “Azərbaycan 
Respublikası ilə Türkiyə Respublikası arasında strateji tərəfdaşlıq və 
qarşılıqlı yardım haqqında” Müqavilədə tərəflər ölkələrində və üçüncü 
dövlətlərdə karbohidrogen ehtiyatlarının inkişaf etdirilməsi, daşınması 
və satışının təmin edilməsi üçün müştərək investisiya layihələri həyata 
64
Azərbaycan-Türkiyə iqtisadi əlaqələri: əsas trendlər və nailiyyətlər 
keçirmək məqsədilə Enerji Sahəsində Birgə Komissiya formalaşdırmaq 
barədə ilkin razılığa gəliblər4. 
2007-ci il noyabrın 6-da Bakı şəhərində imzalanmış “Azərbaycan 
Respublikası ilə Türkiyə Respublikası arasında uzunmüddətli iqtisadi 
əməkdaşlıq Proqramı və İcra Planı”na əsasən isə tərəflər iqtisadi 
əməkdaşlıqda 8 prioritet sahə müəyyən ediblər ki, bunlar da aşağıdakılardır: 
ticarət, azad iqtisadi zona, sənayə, energetika, nəqliyyat, rabitə, turizm 
və kənd təsərrüfatı. Sənədə əsasən, Azərbaycan-Türkiyə azad iqtisadi 
zonasının yaradılması imkanlarının araşdırılması məqsədilə müzakirələr 
başlanmalı və müzakirələr nəticəsində tərtib olunacaq hesabat azad iqtisadi 
zona layihəsinin hazırlanması və həyata keçirilməsi ilə məşğul olan təşkilat 
və firmalara təqdim edilməlidir. Azərbaycanda azad iqtisadi zonanın 
yaradılması zamanı lazım olan təlim dəstəyi və texniki yardımları Türkiyə 
təmin edəcək5.
 Ɔ  İkitərəfli iqtisadi münasibətlərin institusional bazası
2010-cu il sentyabrın 15-də İstanbul şəhərində “Azərbaycan Respublikası 
ilə Türkiyə Respublikası arasında Yüksək Səviyyəli Strateji Əməkdaşlıq 
Şurasının yaradılması haqqında” Birgə Bəyannamə imzalanıb. Bəyannaməyə 
əsasən, “Şura Azərbaycan və Türkiyə arasında mövcud olan siyasi, hərbi, 
iqtisadi, ticarət, energetika, nəqliyyat, mədəniyyət, elm və humanitar 
sahələrdə həyata keçirilən əlaqələrin strategiyasını müəyyən edəcək, bu 
strategiyanın əsasında əməkdaşlıq layihələrinin inkişafını və həmin layihələrin 
icra olunmasını təşviq edəcək. Azərbaycan Respublikasının Prezidenti və 
Türkiyə Respublikasının Baş naziri Şuranın həmsədrləri vəzifəsini üzərlərinə 
götürürlər. Şuranın iclaslarında, gündəlikdə olan mövzulara uyğun olaraq 
Azərbaycan və Türkiyə Respublikası hökumətlərinin üzvləri iştirak edəcəklər. 
Şuranın iclasları tərəflərin razılığı ilə mütəmadi keçiriləcək. Hökumət üzvləri 
Şuranın qərarlarının həyata keçirilməsi üçün məsuliyyət daşıyacaqlar. Şuranın 
bazasında, siyasi mövzularda iki ölkə arasındakı əlaqələrin və əməkdaşlığın 
daha da inkişaf etdirilməsi, ikitərəfli, regional və qlobal mövzularda siyasi 
fikir mübadiləsinin aparılması və əməkdaşlığın prioritet sahələrinin və 
layihələrinin müəyyən edilməsi məqsədilə Birgə Strateji Planlaşdırma Qrupu 
təsis ediləcək. Qrupun iclasları il ərzində ən azı bir dəfə, xarici işlər nazirlərinin 
həmsədrliyi ilə keçiriləcək. Birgə Strateji Planlaşdırma Qrupu lazım olduğu 
4  http://e-qanun.az/print.php?internal=view&target=1&docid=21158&doctype=0 (2011)
5  http://e-qanun.az/print.php?internal=view&target=1&docid=13851&doctype=0 (2011)
65
Azərbaycan-Türkiyə iqtisadi əlaqələri: əsas trendlər və nailiyyətlər 
təqdirdə müşavir/müşavirin müavini və nazir müavini səviyyəsində və 
aidiyyəti digər qurum nümayəndələrinin iştirakı ilə əlavə iclaslar təşkil edə 
bilər. Qrup iclasların nəticəsi haqqında Şuraya məlumat verəcək.
İqtisadi və ticarət məsələlərində iqtisadi əməkdaşlıq üzrə Birgə 
Hökumətlərarası Komissiya əsas mexanizm rolunu oynamağa davam 
edəcək. Komissiya iclasların nəticələri haqqında Şuraya məlumat verəcək. 
Enerji təminatı, nəqli və təhlükəsizliyi sahəsində birgə layihələrin işlənilib-
hazırlanması və tətbiq olunması məqsədilə iki ölkənin əlaqədar orqan 
və təşkilat nümayəndələrinin iştirakı ilə təsis ediləcək Birgə Energetika 
Komissiyası energetika sahəsində əməkdaşlığın gücləndirilməsi 
məsələsində əsas mexanizm rolunu oynayacaq. Komissiya il ərzində ən azı 
bir dəfə yığılacaq və fəaliyyətinin nəticələrini Şuraya təqdim edəcək.
İki ölkənin xalqları arasında mövcud olan çoxyönlü və hərtərəfli əlaqələr 
çərçivəsində dialoq kanallarının səmərəliliyini daha da artırmaq, eyni 
zamanda vətəndaş cəmiyyəti təşkilatlarının əməkdaşlığını gücləndirmək 
və şaxələndirmək məqsədi ilə Vətəndaş Cəmiyyəti Forumu təsis ediləcək. 
Foruma biznes dairələri, təlimçilər, diaspor təşkilatlarının da daxil olduğu 
müxtəlif qeyri-hökumət təşkilatlarının nümayəndələri, sənətçilər, elm 
xadimləri, mətbuat orqanlarının nümayəndələri də daxil olmaqla cəmiyyətin 
bütün təbəqələri töhfəsini verə biləcək. Forum iclasları Şura iclaslarından 
əvvəl və ya eyni vaxtda, Şura iclasının təşkil olunacağı şəhərdə keçiriləcək6. 
Əslində, bu yeni institusional mexanizm rəsmilərin daha intensiv 
görüşməsinə və cari məsələlərə daha operativ münasibətinə təkan verəcək.
 Ɔ İnvestisiya axını və birgə müəssisələr
ARDNŞ-in Türkiyədə investisiya yatırımlarının intensivliyini 
artırması, iki ölkənin neft-kimya komplekslərini inteqrasiya etmək 
niyyətini açıqlaması gələcəkdə mühüm nəticələrə gətirib çıxara bilər. Bu 
inteqrasiya iki qardaş ölkə iqtisadiyyatlarının ümumi bir vəhdət halında 
çalışması istiqamətində ciddi bir addım olacaq. Bütün bunlar göstərir 
ki, artıq ölkələrimiz arasında investisiya axınları qarşılıqlı xarakter alır. 
Əgər bir neçə il bundan əvvələ qədər, adətən, Türkiyənin Azərbaycana 
investisiya qoyuluşlarından danışılırdısa, artıq Azərbaycan da Türkiyəyə 
irihəcmli investisiya qoyuluşları həyata keçirməyə başlayıb7. Türkiyənin 
hazırda Azərbaycan iqtisadiyyatına sərmayəsinin həcmi 10 milyard dollara 
6  http://e-qanun.az/print.php?internal=view&target=1&docid=21161&doctype=0 (2011) 
7  http://www.gun.az/interview/15000 (2011)
66
Azərbaycan-Türkiyə iqtisadi əlaqələri: əsas trendlər və nailiyyətlər 
yaxınlaşmaqdadır. Türkiyə, həmçinin, Azərbaycanın qeyri-neft sektoruna 
investisiyaların həcminə görə liderliyini qoruyur. Azərbaycandakı 1000-dən 
çox türk şirkətinin (Azərbaycandakı bütün xarici sərmayəli şirkətlərin üçdə 
biri) ümumi sərmayəsi Türk Petrolları Anonim Ortaqlığının (TPAO) enerji 
sektoruna sərmayələri daxil olmaqla 6 milyard dollar həcmindədir. Türk 
şirkətlərinin (əsasən tikinti sektorunda) 2010-cu ilin əvvəlinə Azərbaycanda 
üzərlərinə götürdükləri 198 layihənin ümumi dəyəri 3.3 milyard dolları 
ötüb8. Hazırda Azərbaycanda türk kapitalı ilə 5 bank da fəaliyyət göstərir. 
2010-cu ildə Türkiyədə əcnəbilərin təsis etdiyi 2 min 479 şirkətdən 136-sı 
Azərbaycan iş adamlarına məxsus olub. Azərbaycanlılar Türkiyədə şirkət quran 
əcnəbilərin siyahısında 4-cü sıraya yüksəlib. Bu ilin ilk 5 ayının rəqəmlərinə 
əsasən, Türkiyədə xarici ölkə vətəndaşları tərəfindən 401 şirkət yaradılıb 
ki, bunun da 86-sı azərbaycanlıların payına düşür. Türkiyədə Azərbaycan 
kapitalının iştirakı ilə qeydə alınan şirkətlərin 74-ü İstanbulda yaradılıb. 2010-
cu ildə Azərbaycan kapitalının iştirakı ilə 6 səhmdar cəmiyyət və 130 məhdud 
məsuliyyətli cəmiyyət yaradılıb. Azərbaycan kapitalının iştirak etdiyi şirkətlərin 
çoxu tikinti sektorunda fəaliyyət göstərir. 2010-cu ildə Türkiyədə xarici iştirakla 
yaradılan məhdud məsuliyyətli cəmiyyətlər arasında Azərbaycan dördüncü, 
səhmdar cəmiyyətlər arasında isə 14-cü yerdədir9. 
Mənbə: Azərbaycan Dövlət Statistika Komitəsi
8  http://www.mfa.gov.tr/turkiye-azerbaycan-ekonomik-iliskileri.tr.mfa 
9  http://www.milli.az (2011)
67
Azərbaycan-Türkiyə iqtisadi əlaqələri: əsas trendlər və nailiyyətlər 
Azərbaycan tərəfi də son illər Türkiyədə birgə müəssisələr yaratmaqla 
yeni-yeni sərmayə qoyuluşları həyata keçirməkdə maraqlıdır. 2008-ci ildə 
ARDNŞ-in SOCAR & TURCAS Enerji A.Ş. (STEAŞ) alyansı “PETKİM” 
kimya konserninin 51 faizlik səhm paketinin satışı üzrə tenderin qalibi olub 
və bunun üçün 2,04 milyard dollar vəsait ödənilib. PETKİM Petrokimya 
Holdinq plastik qablaşdırma, parça, yuyucu vasitələr və s istehsal edir və 
Türkiyədə bu cür məhsulun yeganə istehsalçısıdır. 2011-ci ildə ARDNŞ 
ümumi kapitalı 2010-cu ilin əvvəlində 3.4 milyard dollar olan10 “SOCAR-
TURCAS” birgə müəssisəsində payını artırdığını da bildirib. Türkiyənin 
Aksoy şirkəti (“SOCAR-TURCAS”ın təmsilçisi) ilə yeni sazişdən sonra 
birgə müəssisənin nizamnamə kapitalında ARDNŞ-in payı 51%-dən 
74,98%-ədək artıb. Habelə, ARDNŞ İstanbul və Ankaranın qazpaylayıcı 
şəbəkələrinin özəlləşdirilməsində iştirak etmək istəyir. Beləliklə, 2012-ci 
ildə ARDNŞ “PETKİM”-in fəaliyyətindən artıq gəlir gözləyir. 2010-cu 
ildə ARDNŞ-in gəlirləri Türkiyədə 1.6 milyard manat təşkil edib11. Onu 
da qeyd edək ki, son illər aktiv şəkildə fəaliyyətini genişləndirən ARDNŞ-
in təsis etdiyi “SOCAR-TURCAS” şirkəti Türkiyənin daxili bazarında 
təbii qazın topdan ticarəti hüququnu əldə edib. Türkiyənin Enerji Bazarını 
Tənzimləmə Qurumu “SOCAR-TURCAS Petrokimya” şirkətinə bu ölkədə 
təbii qazın topdan satışı üçün 30 illik lisenziya verib. “SOCAR-TURCAS”-ı 
ARDNŞ idarə edir və o, Azərbaycanın ən vacib xarici aktividir.  ARDNŞ 
2011-ci ildən Türkiyənin daxili bazarında 1,2 milyard kubmetr qaz satmağı 
planlaşdırır. Bu həcmin böyük hissəsi Petkim Holdingə, qalanı istilik 
elektrik stansiyalarına veriləcək.
2011-ci il oktyabrın 25-də hər iki ölkənin dövlət və hökumət başçılarının 
iştirakı ilə İzmirdə “SOCAR”-ın sərmayəsi ilə tikiləcək yeni neft-kimya 
kompleksinin təməlinin qoyulması ikitərəfli iqtisadi əlaqələrdə yeni 
mərhələnin simvoluna çevrilib. “Star Rafinerisi” adlanan kompleksi 
“SOCAR-TURCAS” birgə müəssisəsi müştərək inşa edir və bu layihəyə 
qoyulacaq sərmayələr 5.5 mlrd. dollardır. “SOCAR” və “TURCAS” 
şirkətlərinin sahibi olduqları “PETKİM” şirkətinə məxsus ərazidə inşa 
ediləcək “STAR” neft-kimya kompleksinə yönəldilən sərmayə Türkiyə özəl 
sektorunun tarixində tək nöqtəyə yatırılan ən böyük investisiyadır. 2015-ci 
ildə ilk qurğuları işə düşəcək neft-kimya kompleksində ildə 1 milyon 600 
min ton nafta istehsal ediləcəkdir ki, bu da “Petkim” şirkətinin bu məhsula 
olan tələbatını tam ödəyəcək və onun hazırda bu məhsul üzrə idxaldan 
80%-lik asılılığını sıfıra endirəcək. İllik emal gücü 10 milyon ton olan 
zavodda “PETKİM” şirkətinin ana xam maddəsi nafta ilə yanaşı, təxminən 
6 milyon ton aşağı kükürdlü motorin, 500 min ton aviasiya yanacağı, 500 
10  http://www.socarturcas.com.tr/Content/1/561/HAKKIMIZDA.aspx 
11  http://www.socar.az (2011)
68
Azərbaycan-Türkiyə iqtisadi əlaqələri: əsas trendlər və nailiyyətlər 
min ton reformat, 630 min ton petrokok və s. məhsullar istehsal ediləcəkdir 
ki, bunların da nəticəsində Türkiyənin illik xarici ticarət kəsiri təxminən 2 
milyard dollar azalacaq. Kompleksin inşası zamanı 10 min nəfər, fəaliyyəti 
zamanı isə min nəfər işçi çalışacaq. Kompleksin tikintisi nəticəsində 
Petkim kompleksi xammalla təmin olunmalı, ARDNŞ dizel yanacağı, 
aviasiya kerosini və kimya sənayesi üçün xammalla Aralıq dənizi bazarına 
çıxmalıdır. Bütövlükdə, “SOCAR-TURCAS” birgə müəssisəsi “Petkim”ə 
2023-cü ilə qədər 10 milyard dollar sərmayə qoymağı planlaşdırır12. 
ATİB-in fəxri sədri Ahmet Erentok bu layihə ilə bağlı bildirib ki, 
Türkiyə və Azərbaycan arasında sarsılmaz qardaşlıq münasibətlərinin 
simvollarından olacaq “STAR” neft-kimya kompleksi ölkələrimiz 
arasındakı strateji müttəfiqliyi daha da gücləndirəcək: “25 oktyabr 
Azərbaycan və Türkiyə üçün tarixi gündür. Azərbaycan nefti artıq xammal 
kimi deyil, əlavə dəyər yaradılaraq yarımfabrikatlar və hazır məhsul kimi 
üçüncü ölkələrə ixrac ediləcək. Eyni zamanda, istehsal edilən məhsullar 
Türkiyənin daxili tələbatını ödəməklə yanaşı, idxalı əhəmiyyətli dərəcədə 
azaldacaq. Həmçinin, hər iki ölkə iqtisadiyyatlarının əsas sektorlarından 
olan neft-kimya komplekslərinin inteqrasiyası digər sektorlar üçün 
multiplikator effekti rolunu oynayaraq onların da inteqrasiyasına gətirib 
çıxara bilər. Hazırkı Avropa Birliyinin əsasında Avropa Kömür və Polad 
Birliyi dayanır. Azərbaycan və Türkiyənin neft-kimya komplekslərinin 
inteqrasiyasının regionda analoji nəticəyə gətirib çıxaracağı iddiasından 
uzağam. Amma bu inteqrasiya iki qardaş ölkə iqtisadiyyatlarının ümumi 
bir vəhdət halında çalışması istiqamətində ciddi addım olacaq. Bir sözlə, 
Türkiyə və Azərbaycanın strateji gücünü artıracaq bu layihə ölkələrimizin 
regiondakı və dünyadakı mövqelərini daha da qüvvətləndirəcək”13.
 Ɔ Ticarət münasibətləri
Son on ildə iki ölkə arasında mal dövriyyəsi, demək olar ki, 10 dəfə 
artıb və hazırda ildə 2,5 milyard dollar təşkil edir. 2010-cu ildə Türkiyə və 
Azərbaycan arasında mal dövriyyəsi 12,2 faiz artıb. 2010-cu ildə Azərbaycana 
Türkiyədən 771.2 milyon dollarlıq mal idxal edilib ki, bu da idxal üzrə əsas 
tərəfdaş ölkələr arasında Rusiyadan sonra 2-ci mövqedir. Azərbaycanın əsas 
idxal tərəfdaşları arasında Türkiyənin mövqeyi (Rusiyadan sonra 2-ci yer) 
son dörd ildə dəyişmədən stabil qalır14. 2010-cu ildə Türkiyəyə 170.8 milyon 
dollarlıq mal ixrac olunub15. Bu göstəriciyə görə, Türkiyə Azərbaycanın ixrac 
üzrə əsas tərəfdaşları sırasında hətta Tailanddan da geridə qalır. İdxal-ixrac 
12  http://abc.az/news_28_11_2011_59966.html 
13  http://www.atib.az (2011)
14  http://www.azstat.org (2011)
15  http://www.customs.gov.az (2011)
69
Azərbaycan-Türkiyə iqtisadi əlaqələri: əsas trendlər və nailiyyətlər 
üzrə Türkiyə və Azərbaycanın rəsmi statistik mənbələri, aşağıdakı cədvəldən 
də göründüyü kimi, fərqli məlumatlar verir.
Azərbaycan-Türkiyə ticarət dövriyyəsinə dair 
hər iki ölkədən statistik göstəricilər
2005 2006 2007 2008 2009 2010
Azərbaycanın rəsmi statistikası əsasında
İxrac (mln.$) 276 388.2 1056.3 626.2 107.6 170.8
İdxal (mln.$) 313 385 624.6 807.1 906.9 771.2
Türkiyənin rəsmi statistikası əsasında
İxrac (mln.$) 272.3 340.5 329.7 928.4 752.8 865.1
İdxal (mln.$) 528.1 695.3 1047.7 1667.5 1400 1551
Mənbə: Azərbaycan Dövlət Satistika Komitəsi; Azərbaycan Dövlət Gömrük Komitəsi; Türkiye İstatisik Kurumu
Tərəflər yaxın illərdə qarşılıqlı mal dövriyyəsini 5 milyard dollara çatdırmağı 
nəzərdə tutur. Türkiyənin Azərbaycana yönəlik ixracatının  85.6 %-i sənaye 
məhsulları, 10.96%-i isə kənd təsərüfatı mallarıdır. Türkiyənin Azərbaycandan 
idxalatında isə 81.9%-i neft və təbii qaz təşkil edir (2009)16. 
Mənbə: Azərbaycan Dövlət Statistika Komitəsi
16  http://www.mfa.gov.tr/turkiye-azerbaycan-ekonomik-iliskileri.tr.mfa
70
Azərbaycan-Türkiyə iqtisadi əlaqələri: əsas trendlər və nailiyyətlər 
Azərbaycanla Türkiyə arasında ticarət dövriyyəsi diaqramından da 
göründüyü kimi, iki ölkə arasındakı ticarət dövriyyəsinin dinamikası son 5 
ildə əvvəlki dövrlərlə müqayisədə daha yüksək olub. Azərbaycanla Türkiyə 
arasında ticarət dövriyyəsi 1995-ci ildə cəmi 167 milyon dollar, 2000-ci ildə 
234 milyon dollar, 2005-ci ildə isə 589 milyon dollar təşkil edib. Bu ticarət 
dövriyyəsi Azərbaycanın ümumi xarici ticarət dövriyyəsinin müvafiq olaraq 
1995-ci ildə 12.8%-i, 2000-ci ildə 8%-i, 2005-ci ildə isə 7%-ini təşkil edib. 
1995-ci ildə Azərbaycanın idxal əməliyyatlarının beşdə biri (21%-i), 2000-
ci ildə 11%-i, 2005-ci ildə isə 7.4%-i Türkiyə ilə aparılan əməliyyatların 
payına düşüb . 
Qeyd edək ki, son illər Azərbaycan Ümumdünya Ticarət Təşkilatına 
üzvlüyü çərçivəsində də Türkiyə ilə əməkdaşlığı uğurla davam etdirir. 
Azərbaycan Milli Məclisində müzakirə edilən yeni Gömrük Məcəlləsinin 
həmmüəllifləri arasında Türkiyə ekspertləri də var. Bu sənəd ölkənin gömrük 
sisteminin və tətbiq edilən gömrük rejimlərinin təkmilləşməsini nəzərdə tutur. 
İndiki mərələdə iki ölkə arasındakı mövcud gömrük qanunvericiliyi, gömrük 
statistikası və gömrük hesabatlarının unifikasiyasına da ehtiyac duyulur. 
Mənbə: Azərbaycan Dövlət Statistika Komitəsi
Qarşılıqlı artan maraqlar ölkələrimiz arasındakı ticarət əlaqələrinə də 
pozitiv təsir göstərib. Azərbaycanın idxalda əsas tərəfdaşlarının siyahısında 
71
Azərbaycan-Türkiyə iqtisadi əlaqələri: əsas trendlər və nailiyyətlər 
Türkiyə 2006-cı ildə 4-cü, 2007-2010-cu illərdə isə 2-ci mövqeyə sahib olub17. 
İxrac tərəfdaşları arasındakı mövqe isə son illər bir qədər geriləyib (2006-cı ildə 
3-cü, 2007-ci ildə 1-ci, 2008-ci ildə 12-ci, 2009 və 2010-cu illərdə 22-ci) ki, 
bu da ölkəmizin ixrac həcminin neft və təbii qaz hesabına 2007-ci ildən sonra 
xeyli genişlənməsi və Türkiyənin daha çox bu çərçivədə tranzit rol oynaması 
ilə bağlıdır. Hesablamalar göstərir ki, xarici ticarətin neft-qaz faktorundan 
təmizlənməsi zamanı Azərbaycanın xarici ticarət dövriyyəsindəki payına 
görə Türkiyə Rusiyanı da qabaqlayaraq birinci yeri tutur. 2011-ci ilin birinci 
yarısında bu göstəricilər müvafiq olaraq 166,1 milyon dollar və 599,8 milyon 
dollar təşkil edib. 2011-ci ilin 10 ayı ərzində iki ölkə arasında ticarət dövriyyəsi 
1.4 milyard. dollardan çox olub. O cümlədən, idxalın həcmi 990 milyon dollar, 
ixracın həcmi isə 400 milyon dollar təşkil edib. Ötən ilin analoji dövrü ilə 
müqayisədə ticarət dövriyyəsi 85%, idxal 64%, ixrac 2,7 dəfə artıb18. 
 
Azərbaycanın Türkiyədən ticari dəyərinə görə 
10 əsas əmtəə qrupu və növü üzrə idxalı
Məhsullar
2006 2007 2008 2009 2010
Miqdarı
(ton)
Məbləği
(min $)
Miqdarı
(ton)
Məbləği
(min $)
Miqdarı
(ton)
Məbləği
(min $)
Miqdarı
(ton)
Məbləği
(min $)
Miqdarı
(ton)
Məbləği
(min $)
1. Metal 
konstruksiyalar
7571 15462 10080 18315 15139 31282 17460 38755 17839 40852
2. Kağız məhsulları 2723 9541 6378 26365 8361 34904 9521 36489 11181 38288
3. Sintetik 
yuyucular
12719 14456 15834 20947 18177 28267 20898 33397 22437 37709
4. Qara metal 
məmulatlar
14299 11036 33192 18490 77295 66215 81987 106670 26507 23858
5. Mebellər (ədəd) 49786 7004 82918 12024 81468 11534 77622 13350 119104 23688
6. Plastik 
məmulatlar 
4940 4601 6844 6077 6784 9649 10710 12661 15344 22944
7. Sement və 
sürtkü yağları
6238 3063 19511 5866 292041 19432 208858 17046 111116 16653
8. Kənd təsər. 
maşın. (ədəd)
46 2249 216 16991 168 12196 33340 12821 12109 16613
9. Məftil və 
kabellər
2141 6964 2238 10542 2129 8002 3627 15286 2456 12551
10.Təzə meyvə - 
tərəvəz 
7513 1073 6608 1000 9176 2257 12520 4678 39916 11815
17  http://www.azstat.org (2011)
18  http://abc.az/news_28_11_2011_59965.html
72
Azərbaycan-Türkiyə iqtisadi əlaqələri: əsas trendlər və nailiyyətlər 
Azərbaycanın Türkiyəyə ticari dəyərinə görə 
10 əsas əmtəə qrupu və növü üzrə ixracı
Məhsullar
2006 2007 2008 2009 2010
Miqdarı
(ton)
Məbləği
(min $)
Miqdarı
(ton)
Məbləği
(min $)
Miqdarı
(ton)
Məbləği
(min $)
Miqdarı
(ton)
Məbləği
(min $)
Miqdarı
(ton)
Məbləği
(min $)
1. Xam neft və 
distilyatlar
297700 116210 1723 838804 625800 274462 --- --- 64446 32968
2. Ağ neft və benzin 3.3 1565 13100 7223 10300 10298 15500 13444 3486 3474
3. Qazoyl (dizel, 
min ton)
310 174468 182 112022 237300 208353 94 42955 78 46186
4. Sürtkü yağları 19914 8558 38657 13657 11061 5656 14536 4994 41548 17961
5. Spirtlər və 
törəmələri
9138 5516 6343 5061 6971 6555 3822 3392 10489 9050
6. Etilen polimerləri 35768 32908 18934 22882 28458 39274 5349 5539 19903 21509
7. Xam mis və 
alüminium
8693 15074 11069 20986 29061 58643 5010 3866 5286 7544
8. Emalsız dəri (min 
ədəd)
1317 3110 928 985 690 1520 739 2025 1331 3877
9. Elek.enerjisi
(mln.kVt/s)
--- --- 15 539 61 2125 126 4411 138 5329
10. Meyvə-tərəvəz 
şirələri
2311 1527 429 704 82 443 505 1858 769 2168
Mənbə: Azərbaycan Dövlət Statistika Komitəsi
İki ölkə arasında ticarət həcminin artmasına mane olan ən böyük əngəl 
gömrük rüsumları və vergi yükünün ağırlığıdır. Gürcüstanla Türkiyənin 
tətbiq etdiyi “ticari imtiyazlara dair dövlətlərarası anlaşma” (“intercountry 
adoption agreement on trade preferences”) bu problemdən çıxış yoludur. 
Türkiyəyə idxal edilən Yunanıstan istehsalı olan polietilen Avropa Birliyi ilə 
Türkiyə arasındakı gömrük birliyi anlaşması əsasında gömrük rüsumundan 
azad olunduğu halda, Azərbaycandan idxal edilən polietilenden gömrük 
rüsumu tutulur. Eynı şəkildə,  Azərbaycana idxal edilən Rusiyada istehsal 
olunmuş sement gömrük rüsumundan azad olunduğu halda, Türkiyədən 
idxal edilən sementdən gömrük rüsumu alınır. Amma iki ölkə arasında 
yuxarıda qeyd olunan anlaşma baş tutarsa, qarşılıqlı ticarət həcmi ən azı 
2-3 dəfə artar, hətta gömrüklərdəki ləngidici prosedurlar böyük ölçüdə 
aradan qalxar. Həmçinin, xüsusi gömrük güzəştlərinin tətbiq ediləcəyi 
sənaye məhsullarının siyahısının hazırlanması və xüsusilə də, Türkiyədən 
idxalında son dövrlər fasilələr yaranan məhsulların idxalının təşviqi, hər iki 
73
Azərbaycan-Türkiyə iqtisadi əlaqələri: əsas trendlər və nailiyyətlər 
ölkənin gömrük nümayəndələrinin iş adamları ilə  mütəmadi görüşüb cari 
vəziyyəti müzakirə etmələri vacibdir. Gömrük rüsumları ilə yanaşı, gömrük 
rəsmiləşdirməsi, gömrük rejimlərinin seçimi və gömrük anbarlaşmasında 
da güzəştlərin tətbiq edilməsi məqsədəuyğun olardı. 
Yuxarıda istinad edilən ortaq icra planına əsasən Azərbaycanın və 
Türkiyənin aidiyyəti qurumları tərəfindən iki ölkə arasında Preferensial 
Ticarət Sazişinin imzalanması imkanları araşdırılacaq. İki ölkənin özəl 
sektora aid qurumları və firmaları arasındakı iqtisadi və ticarət fəaliyyətindən 
irəli gələ biləcək problemlərin mümkün qədər tez və ədalətli həlli üçün 
İşçi Qrupu yaradılacaq. Azərbaycan-Türkiyə İş Şurasının yığıncaqlarının 
mütəmadi olaraq ildə bir dəfə keçirilməsi məqsədilə hər iki ölkənin 
müvafiq qurumları təşviq ediləcək, Azərbaycanda və Türkiyədə təşkil 
olunan beynəlxalq sərgilərdə hər iki ölkənin firmalarının intensiv iştirakı 
dəstəklənəcək, ildə bir dəfə ticarət heyətləri arasında qarşılıqlı tədbirlərin 
təşkili təmin ediləcək.19
Naxçıvan-İqdır sərhəd bölgəsində azad iqtisadi zonanın formalaşdırılması 
istiqamətində iki ölkənin müvafiq qurumları arasında dialoq başlanmalıdır. 
Bu, Naxçıvanın inkişafı ilə yanaşı, Türkiyənin depressiv iqtisadi rayonları 
hesab edilən Qars və İqdır şəhərlərinin də inkişafına dəstək verər. Yeri 
gəlmişkən, Ermənistanla sərhədlərin açılmasının tərəfdarlarının əsas 
arqumentlərindən biri budur ki, bu proses Türkiyənin şərq rayonlarının 
inkişafına gətirib çıxaracaq. Məhz buna görə Ermənistanla həmsərhəd 
olan Türkiyənin Qars və İqdır şəhərlərinin iqtisadi problemlərinin həllində 
Azərbaycan qardaş ölkəyə dəstək verməlidir.
 Ɔ Sənaye, kənd təərrüfatı və turizm sahəsində əməkdaşlıq
Birgə iqtisadi əməkdaşlıq proqramı və onun icra planına əsasən 
Azərbaycan və Türkiyənin qurum və firmalarının hər iki ölkədəki 
investisiya, sənaye istehsalı və modernləşdirmə fəaliyyətlərində iştirakları 
təşviq ediləcək. Bu çərçivədə, xüsusilə kiçik və orta sahibkarlıq subyektləri 
arasındakı əməkdaşlığın inkişafını təmin etmək məqsədilə kiçik və orta 
sahibkarlıq üçün məlumat bazalarının qarşılıqlı tətbiqi, məlumat və təcrübə 
mübadiləsinin aparılması, mütəxəssis mübadiləsinin həyata keçirilməsi kimi 
tədbirlər həyata keçiriləcək. Sənaye sahəsindəki əməkdaşlığın inkişafını 
19  Azərbaycan Respublikası ilə Türkiyə Respublikası arasında uzunmüddətli iqtisadi əməkdaşlıq 
Proqramı və İcra Planı (1 fevral 2008-ci il) http://www.e-qanun.az (2008)
74
Azərbaycan-Türkiyə iqtisadi əlaqələri: əsas trendlər və nailiyyətlər 
təmin etmək üçün hər iki ölkənin investisiya proqramları və prioritet 
sektorları haqqında mütəmadi qaydada məlumat mübadiləsi aparılacaq.20 
Kənd təsərrüfatı sahəsində əməkdaşlığın inkişafı istiqamətində isə işlər 
Azərbaycan-Türkiyə Kənd Təsərrüfatı İcra Komitəsinin fəaliyyətləri 
çərçivəsində həyata keçiriləcək, mövcud saziş və protokollarda nəzərdə 
tutulan əməkdaşlıq sahələri ilə yanaşı, yeni əməkdaşlıq sahələrinin müəyyən 
edilməsinə dair fikir mübadiləsi aparılacaq. Azərbaycanın və Türkiyənin 
turizm potensialının hər iki ölkə vətəndaşlarına yüksək səviyyədə 
tanıdılması məqsədilə əməkdaşlıq davam etdiriləcək, hər iki ölkənin 
dövlət qurumları və özəl şirkətləri arasında əlaqələr genişləndiriləcək, 
Azərbaycandakı turizm infrastrukturunun yenilənməsi və ya inkişafı 
istiqamətindəki işlərdə əməkdaşlıq imkanları müzakirə ediləcək. Bununla 
əlaqədar, bu Proqramın və İcra Planının qüvvəyə minmə tarixindən 
etibarən altı ay ərzində bir tədqiqat tipli hesabat hazırlanacaq və hər iki 
ölkənin müvafiq qurum və təşkilatlarına təqdim olunacaq. Müştərək turizm 
layihələrinin həyata keçirilməsi sahəsində hər iki ölkənin investorlarının 
təşviq edilməsi istiqamətində işlər görüləcək. Türkiyənin müvafiq təhsil 
qurumları ilə Azərbaycanda yeni yaradılmış Azərbaycan Turizm İnstitutu 
arasında əlaqələr yaradılacaq və Türkiyədən mütəxəssislər dəvət ediləcək.
 Ɔ Nəqliyyat və rabitə sahəsində əməkdaşlıq
Tikintisinə 2008-ci ildə start verilən və 2012-ci ildə başa çatdırılması 
planlaşdırılan Bakı-Tbilisi-Qars dəmiryolu xəttinin işə düşməsi ilə 
Azərbaycanla Türkiyə arasında qurulması nəzərdə tutulan strateji 
infrastruktur xətləri böyük ölçüdə başa çatacaq ki, bu da hər iki ölkənin 
regiondakı strateji, geosiyasi və geoiqtisadi nüfuzunun daha da 
güclənməsini şərtləndirəcək. Azərbaycan, həmçinin, Qarsdan Naxçıvana 
dəmiryolunun tikintisi ilə Naxçıvanla birbaşa dəmiryolu əlaqəsinin 
qurulmasına nail olacaq. Qars-Axalkalaki (Gürcüstan) arasında 98 
kilometrlik yeni bir dəmiryolunun tikintisi, Gürcüstanda isə 160 kilometrlik 
mövcud dəmiryolunun modernləşdirilməsi ilə birlikdə Türkiyə-Gürcüstan-
Azərbaycan dəmiryolu şəbəkələrinin birbaşa birləşdirilməsini nəzərdə tutan 
“Bakı-Tbilisi-Qars” dəmiryolu layihəsinin 2012-ci ildə tam reallaşdırılması 
da planlaşdırılır21. Bundan başqa, Türkiyə Dövlət Dəmiryolları İşlətməsi ilə 
20  http://e-qanun.az/print.php?internal=view&target=1&docid=13851&doctype=0 (2011)
21  http://www.mfa.gov.tr/turkiye-azerbaycan-ekonomik-iliskileri.tr.mfa
75
Azərbaycan-Türkiyə iqtisadi əlaqələri: əsas trendlər və nailiyyətlər 
Azərbaycan Dövlət Dəmiryolu İdarəsi arasındakı institusional əməkdaşlığın 
inkişaf etdirilməsi, strateji əməkdaşlığın daha da gücləndirilməsi məqsədilə 
Xəzər və Qara dəniz hövzələrində multimodal yükdaşımaların inkişafı 
nəzərdə tutulur.
Rabitə sahəsində isə Azərbaycan ilə Türkiyə arasında Trans-Asiya-
Avropa fıber-optik kabel xətti bağlantısının Gürcüstan üzərindən çəkilməsi, 
Türkiyə ilə Naxçıvan arasında fıber-optik kabel xəttinin çəkilməsi, 
Azərbaycanın Türksat A.Ş. peyklərinin rabitə və yayım həcmlərindən 
faydalanması, Azərbaycanda informasiya texnologiyaları ilə əlaqədar Azad 
İqtisadi Zonanın - İT Texnoparkının yaradılmasında Türkiyə ilə əməkdaşlıq 
məsələləri gündəmdədir.
 Ɔ İnsan resurslarının sərbəst hərəkəti
Yuxarıda adını çəkdiyimiz “Azərbaycan Respublikası ilə Türkiyə 
Respublikası arasında strateji tərəfdaşlıq və qarşılıqlı yardım 
haqqında” Müqavilənin 18-ci maddəsində qeyd olunur ki, tərəflər milli 
qanunvericiliklərinə uyğun olaraq vətəndaşlarının bir-birinin ölkələrinə 
gediş-gəlişinin asanlaşdırılması, bir tərəfin vətəndaşının digər tərəfin 
ölkəsində yaşamasının, daşınmaz əmlak əldə etməsinin, əmək fəaliyyəti 
ilə məşğul olması və sosial müdafiəsinin təmin olunması üçün tədbirlər 
görəcək.
Əslində, məsələ daha geniş qoyulub və fikrimizcə, məsələyə daha geniş 
prizmadan yanaşsaq, ölkələrimiz arasında əmək (işçi) resurslarının sərbəst 
hərəkəti barədə anlaşmanın imzalanmasına ehtiyac var. Başa düşürük ki, 
hazırkı məqamda bunun reallaşması olduqca çətin məsələdir, lakin artıq 
bu barədə düşünməyə və çalışmağa başlamaq lazımdır. Bu baş verərsə, hər 
iki ölkənin vətəndaşları qarşılıqlı olaraq ixtisaslarına uyğun və əməkhaqqı 
gözləntilərinə cavab verən işlər üzrə həm Azərbaycanda, həm də Türkiyədə 
rahat şəkildə işləyə bilərlər. Əslində, bu zaman Azərbaycanın əldə etdikləri 
Türkiyənin əldə etdiklərindən daha çox olacaq. Türkiyə iqtisadiyyatı 
miqyasına görə Azərbaycan iqtisadiyyatından dəfələrlə böyükdür. Nəticədə 
işçi axınında balansın Azərbaycanın xeyrinə müsbət olacağı aydındır. 
Digər tərəfdən, bu, Azərbaycana qısa müddət ərzində xidmət, turizm, 
telekommunikasiya, səhiyyə, sənayenin müxtəlif sahələri və kənd təsərrüfatı 
üzrə peşəkar kadrlar əldə etməyə imkan verəcək.
76
Azərbaycan-Türkiyə iqtisadi əlaqələri: əsas trendlər və nailiyyətlər 
Son zamanlar tez-tez səsləndirilən üçüncü ölkələrdə birgə layihələrin 
həyata keçirilməsi üçün qeyd etdiyimiz məsələlər vacibdir. Azərbaycan-
Türkiyə İş Adamları Birliyinin üzvü olan Türkiyə sərmayəli şirkətlərdən bir 
çoxu ilk zamanlar işə başlarkən peşəkar yerli kadrlar tapa bilmədiklərindən 
Türkiyədən ixtisaslı kadrlar gətirməli olurdular. Lakin apardığımız 
monitorinq göstərir ki, getdikcə Türkiyədən gələn işçiləri onların yanında 
yetişmiş yerli işçilər əvəz etməyə başlayır. Nəticədə şirkətlərdə yerli işçilər 
mütləq çoxluğa malik olurlar. Bundan sonra isə həmin şirkətlər Azərbaycan 
vətəndaşı olan işçilərindən Türkiyədə, o cümlədən digər ölkələrdə həyata 
keçirdikləri layihələrdə də istifadə edirlər. Beləliklə, əməyin sərbəst 
hərəkətinin təmin edilməsi ilə üçüncü ölkələrdə birgə layihələrin həyata 
keçirilməsi üçün ciddi kadr potensialını formalaşdırmaq mümkündür.
İki ölkənin iş adamları üçüncü ölkələrdə, xüsusilə də keçmiş sovet 
respublikalarında birgə ciddi nailiyyətlərə imza ata bilərlər. Azərbaycanla 
Türkiyə arasındakı əlaqələr kompleks şəkildə gücləndirilərək, sinerji 
yaradılmalı və bu, ölkələrimiz arasında mövcud olan münasibətlərlə yanaşı, 
digər ölkələrlə əlaqələrə də töhfə verməlidir.
Beləliklə, Azərbaycan bu prosesdən keyfiyyətli insan resursları axını, 
Türkiyə isə işsizlik probleminin müəyyən qədər də olsa yumşalması 
faydasını görəcək. Qarşılıqlı viza tələbinin, ümumiyyətlə, ləğv edilməsi 
və MDB məkanında tətbiq edilən vizasız rejimin bu halda Türkiyə 
vətəndaşlarına tətbiq edilməsi vacibdir. Azərbaycana daxil olarkən cəmi 3 
ölkənin vətəndaşları viza haqqı ödəməkdən tamamilə və ya qismən azad 
ediliblər ki, bunlar da Türkiyə, Pakistan və Yaponiya vətəndaşlarıdır.
Hazırda Azərbaycanda 11,3 min əmək miqrantı əmək fəaliyyəti ilə 
məşğul olur. Əgər 2006-cı ilə kimi Azərbaycan işçi qüvvəsi ixrac edirdisə, 
ölkə 2011-ci il iyunun 1-nə təxminən 90 ölkədən miqranta malikdir. Burada 
Rusiya, Türkiyə və İran üstünlük təşkil edir22. 
 Ɔ Enerji daşıyıcılarının ixracı sahəsində əməkdaşlıq 
Azərbaycanla Türkiyə arasında 20 illik iqtisadi əməkdaşlıqda enerji 
sahəsi xüsusi yer tutur. Bakı-Tbilisi-Ceyhan (BTC) və Bakı-Tbilisi Ərzurum 
neft-qaz ixrac kəmərlərində Türkiyə həm tranzit, həm də layihə iştirakçısı 
kimi çıxış edir. BTC-də TPAO-nun payı 6.53%, “Azəri-Çıraq-Günəşli” 
22  http://www.apa.az (2011)
77
Azərbaycan-Türkiyə iqtisadi əlaqələri: əsas trendlər və nailiyyətlər 
layihəsində 6.75%, “Şahdəniz” layihəsində 9%-dir23. Beş il əvvəl - 2006-cı 
il iyunun 4-də ilk neft partiyası BTC ilə Azərbaycan, Gürcüstan, Türkiyə 
ərazisindən 1.768 km məsafə qət edib, Ceyhan limanına çatdı. 
Bakı-Tbilisi-Ərzurum qaz kəməri “Şahdəniz” yatağından hasil edilən 
qazın bir hissəsini (7,7 mlrd. m3) Bakıdan Türkiyənin Ərzurum şəhərinə 
nəql etmək üçün tikilib. Uzunluğu 970 km olan, məhsuldarlığı ildə 30 
mlrd. m3 olan kəmər BTC-yə paralel çəkilib. Kəmərin tikintisi 2004-cü 
ildə başlayıb və 2006-cı ilin sonunda başa çatıb. Bağlanmış müqaviləyə 
müvafiq olaraq Türkiyə 15 il ərzində 91,0 milyard m3 qaz alacaq24. Ərzurum 
şəhərindən kəmər Türkiyənin daxili qaz kəmərləri şəbəkəsinə qoşulacaq ki, 
bu da Azərbaycan qazının Türkiyənin qərbinə nəql olunaraq Cənubi Avropa 
ölkələrinə çıxmasına imkan yaradacaq. Beləliklə, Azərbaycan qazını nəinki 
Türkiyəyə, həm də Türkiyə üzərindən Yunanıstana, İtaliyaya, Balkan 
yarımadasına və başqa Avropa ölkələrinə ixrac etmək mümkün olacaq. 
Eyni zamanda, ARDNŞ Yaxın Şərq bazarına da Türkiyə vasitəsilə 
çıxmaq istəyir. Azərbaycan qazının Suriyaya tədarükü 65 km-lik Türkiyə-
Suriya (Kilis-Hələb) boru kəməri çəkiləndən sonra mümkün olacaq. 
Amma Suriyadakı siyasi qeyri-sabitlik layihənin müddətinə təsir edə bilər. 
Türkiyənin BOTAŞ şirkəti bu marşrutu gələn il başa çatdırmağı planlaşdırır. 
O, Türkiyəni Hələblə birləşdirəcək və ARDNŞ-ə qazını İordaniya və İsrailə 
satmaq imkanı verəcək. 
Türkiyə və Azərbaycanın əməkdaqlıq edə biləcəyi növbəti layihə 
“Nabukko”dur. “Nabukko” layihəsi (“TAP” və “ITGI” layihələri ilə 
paralel) Xəzər regionundan təbii qazın Rusiyadan yan keçməklə, 
Azərbaycan, Gürcüstan, Türkiyə, Bolqarıstan, Macarıstan, Rumıniya 
və Avstriyadan Avropa ölkələrinə nəqlini nəzərdə tutur. Bu layihə ildə 
31 milyard kubmetr qaz nəqli üçün nəzərdə tutulub ki, bu da 2020-ci 
ildə Avropa İttifaqının tələbatının 5%-ə qədərini təşkil edəcək. Layihə 
iştirakçıları Avstriyanın “OMV”, Macarıstanın “MOL”, Bolqarıstanın 
“Bulgargaz”, Rumıniyanın “Transgaz”, Türkiyənin “BOTAŞ” və 
Almaniyanın “RWE” şirkətləridir. Hər birinin layihədə iştirak payı 16,7%-
dir. “Nabucco Gas Pipeline International GmbH” və beş tranzit ölkəsinin 
(Avstriya, Bolqarıstan, Macarıstan, Rumıniya və Türkiyə) səlahiyyətli 
nazirləri arasında layihəyə dəstək sazişinin imzalanması ilə “Nabukko” 
boru kəməri üzrə hüquqi çərçivələr tamamlanıb. Layihəyə artıq imzalanan 
23  http://socar.az/btc-az.html (2011)
24  http://socar.az/btc-az.html (2011)
78
Azərbaycan-Türkiyə iqtisadi əlaqələri: əsas trendlər və nailiyyətlər 
dəstək sazişləri Nabukko Konsorsiumuna daxil olan şirkətlər və hər bir 
tranzit ölkəsinin hökuməti arasında imzalanan ikitərəfli hüquqi sazişlərdir. 
Dəstək sazişlərinin əsas elementləri Türkiyə qanunvericiliyi əsasında 
Avropa İttifaqının yardımı ilə işlənib hazırlanmış səmərəli tranzit 
rejiminin təsdiq olunması, “Nabukko” boru kəmərinin qanunda potensial 
dəyişikliklərdən müdafiəsi və layihənin gələcək icrası üçün qanunverici 
və inzibati fəaliyyətə dəstəkdən ibarətdir.
İki ölkə arasında qaz sahəsində əməkdaşlığın perspektivləri çox 
əhatəlidir. Azərbaycan 2011-ci ildə Bakı-Tbilisi-Qars dəmir yolu layihəsi 
üçün əlavə vəsait ayırıb. Həmçinin elektrik enerjisi sahəsində əməkdaşlıq, 
xüsusən Türkiyə, Gürcüstan və Azərbaycanın elektrik ötürücü xətlərinin 
birləşdirilməsi, habelə Türkiyəyə elektrik enerjisi ixracı da rəsmi 
gündəmdədir. 
Enerji sahəsində iki ölkə arasında uzun müddət müzakirə predmeti olan 
təbii qazın nəqli qiymətlərində yeni formul artıq razılaşdırılıb. Bununla 
da həm “Şahdəniz” yatağı üzrə 1-ci fazada Türkiyəyə satılmış qazın yeni 
qiymətləndirilməsindən sonra həmin ölkənin qaz borcu problemi, həm də 
2-ci faza üzrə yeni nəql həcmi və qiyməti problemi xeyli dərəcədə həllini 
tapıb. 2010-cu il dekabrın sonunda Türkiyə “Şahdəniz” səhmdarlarına 
qaza görə borcunu da ödəməyə başlayıb. 2010-cu ilin iyununda rəsmi 
Bakı və Ankara Türkiyə bazarında qazın qiyməti və “Şahdəniz 2” layihəsi 
çərçivəsində Azərbaycan qazının həcmi üzrə razılıq əldə edib. 
“Şahdəniz”in işlənməsinin 2-ci mərhələsindən Türkiyəyə ildə 6 
mlrd. kubmetr və Türkiyədən tranzitlə Avropaya 10 mlrd. kubmetr qaz 
göndərilməsi realdır. “Mərhələ 2” layihəsi çərçivəsində boru kəmərinin 
tikintisi də daxil $25-30 milyard investisiya qoyulacaq. “Şahdəniz” qazının 
əsas alıcısı olan Türkiyə daim alış həcmini azaldır. Əgər 2008-ci ildə bu 
ölkə Azərbaycandan 5,3 milyard kubmetr qaz almışdısa, 2009-cu ildə 5,1 
milyard kubmetr, ötən il cəmi 4,9 milyard kubmetr qaz alıb. 2011-ci ildə 
həmin göstəricinin 4,75 milyard kubmetrə düşəcəyi gözlənilir25. 
2011-ci ilin oktyabrında iki ölkə arasında Türkiyənin Azərbaycandan qaz 
almasına və Azərbaycan qazının Türkiyə ərazisindən Avropaya tranzitinə 
imkan verən bir sıra mühüm qaz ixracı sazişləri imzalanıb. Bu sənədlərə 
Azərbaycan hökuməti ilə Türkiyə hökuməti arasında hökumətlərarası 
saziş, ARDNŞ və “BOTAŞ”  arasında, eləcə də Azərbaycan Qaz Təchizatı 
25  http://www.milli.az (2011)
79
Azərbaycan-Türkiyə iqtisadi əlaqələri: əsas trendlər və nailiyyətlər 
Şirkəti ilə “BOTAŞ”  İnterneşnal Limitid arasında qaz satışı sazişləri, 
ARDNŞ və “BOTAŞ” arasında qaz tranziti sazişi və Azərbaycan mənşəli 
qazın Türkiyə ərazisi vasitəsilə tranziti üçün şərt və qaydaları müəyyən 
edən çərçivə sazişi daxildir. Sazişlərə uyğun olaraq Türkiyədən tranzit 
ya “BOTAŞ”-ın mövcud ötürmə şəbəkəsinin modernləşdirilməsi, ya da 
Türkiyə ərazisində yeni bir boru kəmərinin yaradılması yolu ilə həyata 
keçiriləcək. Bu sənədlər “Şahdəniz” yatağının tammiqyaslı işlənməsi 
üçün və Azərbaycanın Xəzərdəki bu nəhəng qaz yatağından “Mərhələ-2” 
qazını Türkiyəyə və Avropa bazarlarına çıxarmaq üçün imkanlar açır. 
“Şahdəniz” yatağının işlənilməsinin 2-ci mərhələsi Azərbaycan qazını 
Avropaya və Türkiyəyə çatdıracaq nəhəng bir layihədir. Bu layihə yeni 
“Cənub qaz dəhlizi” vasitəsilə Avropa bazarlarına qaz təchizatını və 
enerji təhlükəsizliyini artıracaq. Layihənin 1-ci mərhələsində hasil olunan 
ildə təqribən 9 milyard kubmetr qaza ildə 16 milyard kubmetr qaz əlavə 
ediləcəyi gözlənilir. Bu, dünyada ən böyük qaz işlənməsi layihələrindən 
biridir26.
 Ɔ Monetar və maliyyə sahəsində əməkdaşlıq
“Azərbaycan Respublikası ilə Türkiyə Respublikası arasında 
uzunmüddətli iqtisadi əməkdaşlıq Proqramı və İcra Planı”na görə, 
Azərbaycan və Türkiyə bankları arasındakı əlaqələrin daha da inkişaf 
etdirilməsi məqsədilə əməkdaşlıq davam etdiriləcək. Azərbaycanda kapital 
bazarı və birjaların inkişafı məqsədilə əməkdaşlıq aparılacaq, bu sahədə 
Azərbaycanın ehtiyac duyduğu texniki yardım və mütəxəssisləri imkanlar 
çərçivəsində Türkiyə təmin edəcək27.
Ortaq monetar məkanın qurulmasında milli valyutaların rolu 
danılmazdır. Yeni türk lirəsi (TRY) yeni Azərbaycan manatı (AZN) 
qarşısında son 5 ildə müxtəlif məzmunlu faktorların təsiri ilə dəyişkən 
məzənnə sərgiləyib. 2006-cı ilin ortalarına qədər davam edən lirədə 
dalğalı ucuzlaşmanı, 2008-ci ilin əvvəllərinə qədər davam edən dalğalı 
bahalaşma əvəz edib. 2008-ci ilin əvvəllərindən 2009-cu ilin əvvəllərinə 
qədər isə durğunluq və yenidən lirənin manat qarşısında bahalaşması 
dönəmi olub. 2009-cu ilin aprelində isə lirə bir qədər bahalaşaraq 1 TRY 
= 0.5 AZN həddinə çatıb. Ancaq 2010-2011-ci illər ərzində bu məzənnədə 
26  http://socar.az/3889-news-view-az.html 
27  http://e-qanun.az/print.php?internal=view&target=1&docid=13851&doctype=0 
80
Azərbaycan-Türkiyə iqtisadi əlaqələri: əsas trendlər və nailiyyətlər 
dəyişikliklər olub. 2011-ci ilin ortalarına doğru yeni türk lirəsi daha da 
ucuzlaşaraq 1 TRY = 0.42 AZN həddinə düşüb28. Dolayısı ilə lirənin 
uzunmüddətli bahalaşma trendinə keçəcəyi ehtimalı o qədər də yüksək 
deyil. Manat təqribən eyni reaksiyanı avro və dollar qarşısında da göstərib. 
Lirə isə avro və dollar qarşısında qısa vaxt intervalında daha dəyişkən 
və fluktual məzənnəyə malik olur və onun qlobal valyuta bazarında baş 
verənlərə təbii olaraq daha həssas olduğunu söyləmək olar. Azərbaycanın 
Türkiyə ilə qarşılıqlı ticarət əməliyyatları hesablaşmalarının üçüncü 
ölkə valyutasından istifadə etmədən manat-lirə bazasında aparılması 
perspektivi realdır. Çünki qarşılıqlı ticarət dövriyyəsi artdıqca tranzaksiya 
və mübadilə xərclərini azaltmaq üçün üçüncü valyutadan istifadə 
etməyərək, ödəmələrin birbaşa manat-lirə bazasında aparılması zərurəti 
də artır.
 
 Ɔ Yekun 
Azərbaycanla Türkiyə arasındakı ticarət və investisiya həcminin 
yüksələn dinamikasına baxmayaraq, fikrimizcə, ümumi dövriyyə qarşılıqlı 
potensialı əks etdirmir. Çıxış yolu kimi isə Türkiyədən Azərbaycana 
idxal edilən sənaye və investisiya təyinatlı malların, o cümlədən xammal 
və yarımfabrikatların gömrük rüsum və vergilərindən azad olunmasını 
vurğulamaq istərdik. Digər ticari mallar üzrə isə tətbiq olunan gömrük 
rejimi qaydaları və rüsum səviyyələri saxlanıla bilər. Eyni zamanda, türk iş 
adamlarının Azərbaycandakı nisbətən ucuz işçi qüvvəsi və daha az istehsal 
xərclərindən yararlanaraq istehsallarını burada qurmaları və Azərbaycan 
üzərindən Orta Asiya və digər region ölkələrinə mallarını ixrac etmələri 
səmərəli olardı. MDB ölkələrinə (Türkmənistan istisna olmaqla) güzəştli 
gömrük rejimi tətbiq olunur. Azərbaycanın türk mallarını reeksport etmək 
imkanları da genişdir. İki ölkə arasında qeyri-tarif baryerlərinin (non-tariff 
barriers) də yumşaldılması mühümdür.
Regionda Rusiya-Gürcüstan konflikti, Yaxın Şərqdə baş verənlər və 
Ermənistanla sərhədlərin açılması ajiotajı nəticəsində yaranan yeni reallıqlar 
və bunun ikitərfli əlaqələrə təsiri məsələsi nəzərdən keçirilməlidir. Bölgədəki 
enerji layihələrinin (“Nabukko”, “Mavi axın 2”, “Cənub axını”) perspektivi, 
Azərbaycan və Türkiyənin bu istiqamətdə regional aktorlarla, o cümlədən 
28  http://www.cbar.az (2011) 
81
Azərbaycan-Türkiyə iqtisadi əlaqələri: əsas trendlər və nailiyyətlər 
Avropa Birliyi ilə əlaqələri, həmçinin ikitərfli yeni enerji müqavilələrinin 
mümkün şərtlərinin müzakirəsi isə növbəti istiqamət olacaq.
Azərbaycan və Türkiyə arasında qaşılıqlı ticarət dövriyyəsi və 
investisiya qoyuluşları mütləq ölçüdə artsa da, bu, xüsusən son qlobal 
iqtisadi böhrandan sonra daha təhlükəsiz bazarların arandığı dövrdə 
iqtisadi əməkdaşlığın tam potensialını əks etdirmir. İkitərəfli investisiya və 
ticarət əlaqələrinin qarşısında duran milli qanunvericilik, gömrük və vergi 
sistemlərinin tələbləri ilə bağlı, həmçinin, qarşılıqlı əməkdaşlıq üçün sənaye 
və kənd təsərrüfatı ilə yanaşı, digər klasterlərin tam müəyyən edilməməsi 
ilə əlaqədar problemlər geniş müzakirə olunmalıdır.
Türkiyənin iqtisadi baxımdan aktiv regionlarında Azərbaycanın 
investisiya imkanlarının tanıdılması və eyni zamanda, Azərbaycanda 
həmin işin görülməsi vacibdir. Sahibkarlıq subyektləri üzrə yoxlamalar 
və mövcud lisenziyalaşdırma prosesinin çətinliyi, ölkədə müntəzəm 
qalmadıqları üçün Türkiyədən gələn işçilərin tibbi sığortasının olmaması 
da problemlər sırasındadır. İqtisadi inteqrasiya səviyyəsi də iki ölkənin 
potensialına cavab vermir. Türkiyədə qlobal maliyyə böhranının təsiri ilə 
hələ də bir sıra sənaye müəssisələrində durğunluq hökm sürür. Onların 
bir qismi müəyyən təşviqlər ilə Azərbaycana köçürülsə, buradan çox 
perspektivli MDB ölkələri bazarlarına nəqliyyat baxımından daha rahat, 
iqtisadi baxımdan daha sərfəli şərtlərlə çıxış əldə edə bilərlər. Türkiyə tərəfi 
Azərbaycanda çalışan türk şirkətlərinin güzəştli şərtlərlə kreditlərlə təmin 
olunmasına da diqqət ayırmalıdır. Hər iki ölkənin şirkətlərinin qarşılıqlı 
şəkildə özəlləşdirmə müsabiqələrinə daha aktiv şəkildə qoşulmalarına 
ehtiyac var. Ölkələrimiz arasında təhsil, mədəniyyət və digər sosial 
əlaqələrin də inkişafına xüsusi diqqət verilməlidir. Standartlaşdırma və 
sertifikatlaşdırma sistemlərinin uyğunlaşdırılması, ticarət logistikası 
imkanlarından bərabər istifadə ilə bağlı əməkdaşlıq da gücləndirilməlidir. 
Azərbaycan və Türkiyə arasında iqtisadi əlaqələrin, xüsusilə investisiya 
əlaqələrinin koordinasiyası və mövcud vəziyyətin müntəzəm nəzərdən 
keçirilməsi üçün “Azərbaycan-Türkiyə Qarşılıqlı Sərmayələr üzrə 
Məşvərət Şurası”nın təsis edilməsi iqtisadi inteqrasiyanı gücləndirən 
addım olardı. 
Baxmayaraq ki, ikitərəfli mədəni əlaqələr, sivil toplum səviyyəsində 
əlaqələrdən daha aktivdir və onun əsas təşkilatçısı hökumət təşkilatlarıdır, 
aşkardır ki, sosial əlaqələri daha da kütləviləşdirmək lazımdır. Elə bir 
82
Azərbaycan-Türkiyə iqtisadi əlaqələri: əsas trendlər və nailiyyətlər 
qarşılıqlı effektiv platformalar formalaşdırılmalıdır ki, mədəni təsisatlar, 
sivil toplum qurumları, universitetlər, araşdırma mərkəzləri hökumətlərin 
çağırışı olmadan da ikitərəfli iqisadi, mədəni, elmi, tarixi, sosial və ekoloji 
əlaqələrin inkişafına töhfə verə bilsinlər 29.  
29  Qeyd: yazıda istinad edilən əlavə mənbələr bunlardır:  http://www.deik.org.tr; http://www.setav.org; 
http://www.sam.gov.tr
83
Azərbaycan-Türkiyə enerji münasibətləri: çağırışlar və perspektivlər
 Ɔ Giriş
Azərbaycan və Türkiyənin siyasi, hərbi və iqtisadi münasibətləri 
son iyirmi il ərzində daha aktiv inkişaf etməyə başlayıb. Hər iki ölkənin 
möhkəm etnik, tarixi və coğrafi bağlılığı olsa da, siyasət və enerji sahələri 
üzrə münasibətlərdə müəyyən boşluqlar qalmaqdadır. “Yüksək siyasətə” 
(high politics) aid olan siyasi və hərbi əməkdaşlıq hələ də hər iki ölkə üçün 
prioritet təşkil etmir. Halbuki, “aşağı siyasətə“ (low politics) aid olan ticarət 
və enerji münasibətləri daha önəmli forma alaraq, öz anlamından çıxıb və 
əgər belə demək mümkünsə, “yüksək siyasət” təəssüratı bağışlayır. Xüsusilə 
enerji əməkdaşlığı digər sahələrdəki münasibətlərə təsir göstərərək, onları 
yaxşılaşdırmaq və ya pisləşdirmək gücünə malikdir. Enerji məsələləri 
kommersiya və mənfəətlə bağlı olduğundan hər iki ölkə qərar verdikdə 
“rasional seçim” nəzəriyyəsinə uyğun olaraq milli maraqlarından çıxış 
edir. Bu halda yuxarıda qeyd etdiyimiz etnik, tarixi və coğrafi bağlılıq kimi 
amillər qərarların qəbul olunmasında təsiredici gücə malik olmur.
Son iyirmi il ərzində bu iki türk dövlətinin enerji sektorunda mürəkkəb 
münasibətlər meydana gəlib. Müstəqiliyinin ilk illərində Azərbaycanın 
enerji sektoruna cəlb olunan ilk ölkələrdən biri Türkiyə olub. Keçən 
Gülmira RZAYEVA
Strateji Araşdırmalar Mərkəzinin 
İqtisadiyyatın təhlili və qloballaşma 
şöbəsinin elmi işçisi
Azərbaycan-Türkiyə enerji münasibətləri: 
çağırışlar və perspektivlər
84
Azərbaycan-Türkiyə enerji münasibətləri: çağırışlar və perspektivlər
əsrin 90-cı illərinin əvvəlindən indiyədək hər iki ölkə arasında enerji 
əməkdaşlığı üçüncü tərəflərin təsiri və çoxtərəfli münasibətlər çərçivəsində 
həyata keçirilir. Bu mənada Türkiyənin siyasi və enerji ambisiyaları 
Türkmənistandan Avstriyaya, Rusiyadan Suriyayadək mürəkkəb geosiyasi 
kontekstdə inkişaf edir. Şübhəsiz, soyuq müharibədən sonrakı dönəmdə 
enerji sahəsində ikitərəfli münasibətlər yürüdülməsi və hər iki dövlətin 
tranzit və ya istehsalçı ölkə kimi yalnız öz maraqlarından çıxış etməsi, digər 
oyunçuların maraqlarının nəzərə alınmaması yanlış olardı. Bu baxımdan, 
Xəzər dənizi karbohidrogen resurslarının Türkiyə üzərindən qərbə nəql 
olunması barədə hər iki ölkə arasında aparılan danışıqlarda birtərəfli şərtlərin 
irəli sürülməsi, adətən, prosesin uzanmasına gətirib çıxarır və nəticə vermir. 
Azərbaycan-Türkiyə enerji münasibətlərində üçüncü tərəfin rolunu, bu və 
ya digər layihənin reallaşması üçün maraqlı qrupların lobbiçiliyini və qərar 
verən zaman transmilli enerji şirkətlərinin təsirini nəzərə almaq vacibdir. 
Məqalədə iki ölkə arasındakı mürəkkəb enerji münasibətlərində mövcud 
olan boşluqlar analiz edilib, bir-biri ilə bağlı qərarların qəbulunda güclü və 
zəif tərəflər sadalanıb, çoxmərhələli yanaşma çərçivəsində hər iki dövlətin 
rasional seçiminin təhlili nəzərdə tutulub. 
 Ɔ Bakı-Tbilisi-Ceyhan (BTC) neft boru kəməri
Qeyd etdiyimiz kimi, müstəqilliyinin ilk illərində Azərbaycanın enerji 
sektoruna cəlb olunan ölkələrdən biri Türkiyə idi. Hələ 1993-cü ildə 
Türkiyənin dövlət şirkəti “BOTAŞ” neftin mümkün ixrac yollarını təklif 
edərək ən səmərəli və potensial marşrutun Bakı və Türkiyənin Aralıq 
dəniz limanı olan Ceyhan arasında olduğunu iddia edirdi. Eyni zamanda, 
Türkiyənin digər dövlət neft şirkəti “TPAO” (Türkiye Petroleri A.O.) 
“Azəri-Çıraq-Günəşli” yatağından neft hasilatına dair danışıqlarda iştirak 
edən konsorsiuma daxil idi. 
1993-cü ildə Azərbaycanda hakimiyyətə gələn Heydər Əliyevin xüsusilə 
enerji sahəsində yürütdüyü balanslaşdırılmış siyasəti rəsmi Ankaranı tək 
və əsas strateji tərəfdaş qismində görmür və bunun nəticəsi kimi “TPAO” 
Azərbaycan Beynəlxalq Əməkdaşlıq Şirkəti (ABƏŞ) konsorsiumunda 
yalnız 2% paya sahib olur1. Bu fakt Azərbaycanın xarici siyasətinin qərb 
istiqamətində balanslaşdırılmış şəkildə formalaşmasından xəbər verir. 
İranın neft şirkəti “NİOC”-a ABƏŞ konsorsiumunda 5%-lik payın 
1  Hemming, Jonathan (1998) “The Implications of the Revival of Oil Industry in Azerbaijan”, CMEIS 
Occasional Paper 58 (Durham: University of Durham), available at http://dro.dur.ac.uk/94/1/58DMEP.pdf 
85
Azərbaycan-Türkiyə enerji münasibətləri: çağırışlar və perspektivlər
verilməsi o zaman Türkiyəni narahat edən əsas məsələ idi. İki dəfədən 
artıq payın İrana verilməsi rəsmi Ankaranı vadar edir ki, daha böyük pay 
qazanmaq üçün deyil, nəqliyyat marşrutlarının ərazisindən keçirilməsi 
istiqamətində fəaliyyətə başlasın və beləliklə, Türkiyənin regionda enerji 
üzrə mühüm yer tutmasına nail olsun. Bunun nəticəsi kimi Azərbaycan 
neftinin Gürcüstan vasitəsilə qardaş ölkə ərazisindən dünya bazarlarına 
çıxarılmasını müdafiə edən əsas dövlət Türkiyə olur və bu yanaşma BTC-
nin reallaşmasına böyük töhfə verir.
Tranzit gəlirlərdən əlavə BTC həm də ona görə Türkiyə üçün sərfəli 
idi ki, nefti dünya bazarlarına ölkənin həddindən artıq yüklənmiş Bosfor 
boğazından deyil, digər marşrutla nəql edəcəkdi. BTC layihəsi ilk dəfə 
gündəmə gələndə bəzi transmilli enerji şirkətləri bu təşəbbüsü siyasi və 
mürəkkəb sayaraq, bunun əvəzinə Bakı-Supsa marşrutunu genişləndirməklə 
əlavə həcmdə neftin məhz bu yolla nəql olunmasını təklif etmişdilər. Lakin 
Türkiyə həddindən artıq yüklənmiş Bosfor boğazından neftin keçməsinə 
kəskin etirazını bildirir və onun ətraf mühitə zərərli olduğunu iddia edir. 
Rəsmi Ankara bəyan edir ki, boğazda tanker tıxacının yaranmaması 
məqsədilə onların oradan keçməməsinə göstəriş vermə hüququna malikdir 
ki, bu da Bakı-Supsa kəmərini kommersiya baxımından əlverişsiz duruma 
sala bilər. Şirkətlər 1936-cı ilin “Montreux Konvensiyasına”2 istinadla 
Bosfor boğazına çıxış hüquqlarının mövcud olmasına iddia etsələr də, 
ABŞ Türkiyənin mövqeyini və BTC-nin reallaşmasını dəstəkləyir. Bundan 
əlavə, BTC ABŞ-ın Xəzər dənizi enerji siyasətində əsas mərkəz nöqtəsi 
olur. ABƏŞ-in prezidenti Terri Adams Bakı-Supsa və Bakı-Novorossiysk 
boru xətləri ilə neftin nəqli arzusunda olmasına baxmayaraq, BTC-nin 
reallaşmasını dəstəkləyir və onun ərsəyə gəlməsində böyük siyasi rol 
oynayır3. Layihə ABŞ-ın siyasi maraqlarına tam cavab verirdi və boru 
xətti nə Xəzər dənizindən Rusiya ərazisi vasitəsilə Qara dənizə, nə də İran 
ərazisindən Türkiyəyə çıxırdı. Bu amil ABŞ üçün olduqca vacib idi. 
Bakının layihəyə İran kimi mürəkkəb bir oyunçunu gətirməsi və ona 
5% pay ayırması təsadüfi deyildi. Keçən əsrin 90-cı illərinin əvvəlində 
Xəzər dənizi karbohidrogen resurslarının qərb istiqamətində nəqli İranın da 
milli maraqlarına zidd idi və məhz bu səbəbdən kəskin etiraz sərgiləyirdi. 
İran üçün Xəzər dənizinin delimitasiya məsələsi həll olunmadan və İranın 
2  “Montreux Convention 1936” http://www.globalsecurity.org/military/world/naval-arms-control-1936.
htm (October 20, 2011)
3  Terry Adams (2009) “Baku Oil Diplomacy and ‘Early Oil’ 1994-1998: an External Perspective”, in 
Petersen, Alexandros and Fariz Ismailzade (2009) Azerbaijan in Global Politics: Crafting Foreign Policy 
(Bakı: Azərbaycan Diplomatik Akademiya), s. 225-252.
86
Azərbaycan-Türkiyə enerji münasibətləri: çağırışlar və perspektivlər
iştirakı olmadan hər hansı bir yatağın istismar olunması və böyük layihələrin 
həyata keçirilməsi yolverilməz idi. İranın bu istiqamətdə maneçilik 
törətməməsi üçün o zamankı hakimiyyət ABƏŞ-də pay ayırmaqla İranı 
layihənin reallaşmasında maraqlı tərəf edir. Lakin Bakının bu planı ABŞ 
hökuməti və şirkətləri tərəfindən müsbət qarşılanmır və onlar ABƏŞ-i tərk 
edəcəklərini bildirərək Bakıya təzyiq göstərirlər. Bunun nəticəsində, 1995-
ci ilin əvvəlində Azərbaycan Respublikası Dövlət Neft Şirkəti (ARDNŞ, 
ingiliscə “SOCAR”) payının yarısını satmalı olur və “TPAO” bunu alaraq 
payını 6,75%-ə çatdırır4. Lakin “TPAO”-nun payının artması neftin xarici 
bazarlara daşınması üçün boru kəmər marşrutu məsələsini həll etmirdi. 
BTC layihəsi ilə Türkiyə ilk dəfə Azərbaycanın enerji sektoruna daxil 
olur və bu əməkdaşlığı 1996-cı ildə “Şahdəniz” qaz yatağının 9% payına 
sahib olması ilə uğurla davam etdirir. Bu cür manevrlər və Azərbaycanın 
artan gəlirləri nəticəsində Türkiyə Azərbaycan üçün enerji investorundan 
daha çox enerji tərəfdaşına çevrilir. 1999-cu ildə Azərbaycan-Türkiyə-
Gürcüstan tərəfindən BTC-nin tikilməsinə dair hökumətlərarası sazişin 
imzalanması qaz sahəsində əməkdaşlıq üçün yeni qapı açır və yeni İpək 
Yolunun təməlini qoyur. 
Şərq-Qərb enerji dəhlizi Ankara və Bakı arasında siyasi və iqtisadi 
əlaqələri möhkəmləndirsə də, Türkiyənin Azəbaycanda investisiyalarının 
artımına gətirib çıxarmır. Türkiyə Azərbaycandan ildə 6,6 milyard kubmetr 
qaz idxal edir, lakin buna baxmayaraq türk şirkətləri ölkədə həddən artıq 
passiv rol oynayırlar. “Şahdəniz”də az paya sahib olan “TPAO” şirkəti heç 
vaxt strateji məsələlərdə söz sahibi olmayıb. Vəziyyət 2001-ci ildə qaz 
sazişinin yenidən razılaşdırılması zamanı daha da pisləşir. “TPAO” dövlət 
şirkəti olduğundan ABƏŞ-in digər üzvləri onun danışıqlara qatılmamasını 
tələb edirdilər. Buna görə də Azərbaycan qazının nəqli məsələsində 
danışıqlara “TPAO” şirkətindən heç kəs xüsusi olaraq cəlb edilməyib.  
 Ɔ İnvestisiyalar 
Son bir neçə il ərzində Türkiyənin Azərbaycana investisiyaları kəskin 
dərəcədə azalıb. Türkiyənin iki ən böyük dövlət şirlkəti olan “BOTAŞ” və 
“TPAO” Azərbaycana, ümumiyyətlə, investisiya yatırmır5. Azərbaycanın 
4  “Baku-Tbilisi-Ceyhan Pipeline: Oil Window to the West”, edited by S. Frederick Starr and Svante 
E. Cornell http://www.silkroadstudies.org/new/inside/publications/BTC.pdf 
(October 23, 2011)
5  Bağırov Sabit (2007) Azərbaycan nefti: gəlirlər, xərclər və risklər (Bakı: Mərkəzi Avropa Universiteti).
87
Azərbaycan-Türkiyə enerji münasibətləri: çağırışlar və perspektivlər
neft gəlirləri perspektivini nəzərə alaraq bu şirkətlər indi Yaxın Şərq 
ölkələrinə xüsusilə İraqın neft “upstream” sahəsinə investisiyaların 
yatırılmasına üstünlük verirlər. Son on ildə Azərbaycanda yeni neft 
yataqlarının quru çıxması nəticəsində bir çox enerji şirkətləri hasilat 
məkanlarını tərk edib. Məsələn, Türkiyənin “TEKFEN Construction” 
şirkəti mütəmadi şəkildə Azərbaycanda enerji infrastrukturlarının tikilməsi 
və reabilitasiya olunmasına dair sazişlərə imza atıb. Ən iri sazişi 2007-ci 
ildə Sənqəçalda Cənub dəhliz boru xəttinin qaz ixrac terminalının tikilməsi 
idi6. Rəsmi Bakı və Ankara arasında əməkdaşlıq güclənsə də, son bir 
neçə il ərzində Azərbaycanın enerji sektoruna Türkiyə tərəfindən yatırılan 
investisiyaların həcmində artım müşahidə edilmir. 
Bu, iki səbəblə bağlıdır. Bir tərəfdən Azərbaycanda yalnız qaz “upstream” 
layihələri cəlbedicidir və hər türk şirkəti mürəkkəb Xəzər mühitində qazın 
hasil olunması üçün nə texnoloji, nə də maliyyə imkanlarına malikdir. Digər 
tərəfdən isə Türkiyənin digər qonşuları daha cəlbedici investisiya məkanına 
çevrilirlər. Nəzərə alaq ki, İraq böyük həcmdə neft və qaz potensialına 
malikdir və buna görə də həmin ölkə Türkiyənin ən böyük enerji 
investisiya məkanına çevrilib. Bundan əlavə, rəsmi Ankaranın bu ölkədə 
siyasi ambisiyaları da mövcuddur. Türkiyənin hazırkı hakimiyyətinin 
məqsədlərindən biri ərəb ölkələri və İraqa siyasi təsirini bərpa etmək və 
Osmanlı imperiyası dönəmində olduğu kimi bu təsirin coğrafiyasını 
genişləndirməkdir.
İki ölkə arasında enerji münasibətlərinin ilk on illiyində Türkiyənin 
Azərbaycana olan məhdud enerji investisiyaları Azərbaycanın Türkiyədə 
məhdud investisiyaları ilə əvəz olunur. 2005-ci ilədək Azərbaycan 
Türkiyədə, xüsusilə enerji sektorunda investisiyaların yatırılması iqtidarında 
deyildi. 2000-ci ilədək ölkəyə daxil olan neft gəlirlərinin əsas hissəsi 
dövlət büdcəsinin kəsirlərinin aradan qaldırılması üçün xərclənirdi. Neft 
Fondunun yaradılması və faktiki fəaliyyətindən sonra neft gəlirlərinin bir 
qismi Azərbaycan iqtisadiyyatını saxlamaq üçün sərf olunurdu. Lakin son 
illərdə dövlət büdcəsinə ən çox gəlir verən ARDNŞ Azərbaycandan kənarda 
da fəaliyyətinin artırılması üçün yatırımlar edir.
Ölkənin yürütdüyü enerji siyasəti nəticəsində ARDNŞ-in bu qədər 
sürətlə güclənməsi və zənginləşməsi yaxşı mənada təəccüb doğurur. On beş 
il ərzində təcrübə toplayıb və gəlirlərini artıraraq həm şirkət, həm də ölkənin 
maraqlarına uyğun xaricdə neft “downstream” bazarlarına investisiyalar 
6  http://www.tekfeninsaat.com/achievements_awards.asp  (October 24, 2011)
88
Azərbaycan-Türkiyə enerji münasibətləri: çağırışlar və perspektivlər
yatırır. Belə siyasətin yürüdülməsi Azərbaycan kimi istehsalçı ölkə üçün 
olduqca vacibdir. Türkiyədə və digər qonşu ölkərlərdə neft emalı və neft-
kimya məhsulları istehsalına böyük həcmdə investisiyaların yatırılması 
və yanacaqdoldurma stansiyalarının “SOCAR” brendi altında açılması 
Azərbaycanı xammal ölkəsindən hazır neft məsulları ixrac eden dövlətə 
çevirir ki, bu da neft gəlirlərinin axınını bir neçə dəfə artırır. 
ARDNŞ ilk dəfə Gürcüstanda neft “downstream” bazarına 
investisiyaların yatırımına başlayıb, lakin son bir neçə ildə daha çox 
Türkiyədə bunu etməklə sərmayə siyasətini genişləndirir. Məsələn, 2006-cı 
ildə ARDNŞ Türkiyənin pərakəndə yanacaq satışı ilə məşğul olan “Turcas 
Petrol” şirkəti ilə strateji tərəfdaşlıq formalaşdırıb. Sonra Türkiyədə 
investisiya imkanlarını genişləndirmək məqsədilə hər iki şirkət “STEAS” 
(SOCAR Turcas Enerji AS) adlı birgə müəssisə yaradıb7. 2008-ci ilin 
iyulunda Türkiyə hökuməti neft-kimya şirkəti olan “PETKİM”-in yarısını 
özəlləşdirməyə qərar verdiyi zaman şirkət ilk dəfə fəaliyyətə başlayırdı8. 
Konsorsium “SOCAR”, “TURCAS” və Səudiyyə Ərəbistanı şirkəti olan 
və 51% paya iddia edən “İnjaz” şirkətlərindən ibarət idi, lakin “İnjaz” 
şirkətinin yatırdığı 2,04 milyard dollar kifayət etmirdi. Sonradan Türkiyənin 
Özəlləşdirmə Administrasiyası mövqeyini dəyişir və “İnjaz” konsorsiumu 
tərk edərək payını geri təhvil verir. 
“PETKİM” Azərbaycanın Türkiyədəki investisiyalarının başlanğıc 
nöqtəsi oldu. “STEAS” Türkiyə üçün gündə iki yüz min barel neft məhsulları 
istehsal etmə gücünə malik yeni neft hasilatı zavodunun Aliağada qurulması 
barədə  biznes planını - növbəti bir neçə on ilin ambisiyalı layihəsini tərtib 
etdi. Dörd milyard ABŞ dolları həcmində sərmayə qoyulacaq zavodun 
2014-cü ildə işə düşəcəyi gözlənilir. “PETKİM” həmçinin Türkiyədə ən 
böyük bazara sahib olmaq ümidi ilə neft-kimya istehsalını diversifikasiya 
etmək niyyətindədir. “STEAS” Qara dəniz regionunda ARDNŞ-i neft-
kimya məhsulları istehsal edən lider şirkətə çevirməyi böyük strategiyasının 
bir hissəsi edib.
Aralıq dənizi sahilində neft-kimya məhsullarının istehsalına yatırdığı 
investisiya ARDNŞ-i Qara və Aralıq dənizləri regionunda neft məsullarının 
nəhəng ixracatçısına çevirir ki, dənizlər vasitəsilə şirkət bu məhsulları uzaq 
ölkələrin bazarlarına ixrac etmək imkanına malik olacaq. Bunun nəticəsində 
7  http://www.socarturcas.com.tr/UserFiles/Files/Steas/Sayi1/files/search/searchtext.xml (accessed Octo-
ber 25, 2011)
8  “Azərbaycan Prezidenti və Türkiyənin Baş naziri ARDNŞ-in Türkiyədə inşa etdiyi neftayırma zavodu-
nun təməlqoyma mərasiminə qatılacaq” http://az.apa.az/news.php?id=238711 (October 25, 
2011) 
89
Azərbaycan-Türkiyə enerji münasibətləri: çağırışlar və perspektivlər
ARDNŞ-in mövqeyi neft məhsulları ixrac etdiyi ölkələrdə, xüsusilə Avropa 
bazarlarında daha da möhkəmlənəcək və əlavə gəlirləri təmin edəcək. 
Beləlklə, Azərbaycan şirkəti məhsuldarlığını və effektivliyini artırmaq 
niyyətindədir. Buna görə ARDNŞ-in müəssisəsi olan “Azərkimya” 2020-
ci ilədək “PETKİM” ilə yaxından əməkdaşlıq etməli, bununla da regionda 
hasilatın və qiymətin optimallaşdırılmasına töfhə verməlidir. Eyni zamanda, 
2007-ci ilin dekabrında açılan və İsveçrədə yerləşən “SOCAR Trading” hər 
iki şirkət üçün liqroin almaq səlahiyyətindədir9.
“STEAS”-lə əməkdaşlıq nəticəsində ARDNŞ növbəti bir neçə ildə 
Türkiyənin enerji bazarında daha güclü rol oynaya bilər. 2010-cu ilin 
dekabr ayında Türkiyənin Enerji Piyasası Düzenleme Kurumu (EPDK)10 
“STEAS”-ı 30 illik marketinq lisenziyası ilə təltif edib. Bunu 2010-cu 
ilin iyununda “SOCAR” və “BOTAŞ” arasında Anlaşma Memorandumu 
imzalanmasının məntiqi nəticəsi hesab etmək olar. Sonra EPDK bəyan 
edib ki, ARDNŞ və “PETKİM”-ə Türkiyənin daxili bazarında 1,2 milyard 
kubmetr qaz satmağa icazə verir və qazın yerdə qalan hissəsini “STEAS” 
daxili istehlakçılara özü satacaq. ARDNŞ-in Türkiyə bazarında qaz 
istifadəçilərinə birbaşa çıxışı böyük üstünlükdür. Şirkət bununla özünü 
neftə fiksə olunmuş qaz qiymətlərinin mütəmadi dəyişməsi nəticəsində 
satış zamanı hər hansı maliyyə itkisindən sığortalamış olur. Bunu xarici 
şirkət üçün müstəsna üstünlük hesab etmək olar, cünki Türkiyənin özəl 
şirkətləri və dövlət inhisarçıları yerli qaz paylayıcı bazarda dominantlıq 
edirlər. Beləliklə, Azərbaycanın Avropaya qaz satışı ilə bağlı apardığı 
danışıqların nə qədər mürəkkəb və cətin şəraitdə keçməsi məlum olur. 
Azərbaycan Türkiyəyə qazın ucuz satılmasını bu qazın birbaşa türk və 
Avropa istehlakçılarına satma hüququna sahib olması ilə izah edə bilər. 
Qeyd edək ki, memorandumda hər iki məsələ öz əksini tapır. 
2011-ci il oktyabrın 26-da Türkiyənin İzmir şəhərində Azərbaycan ilə 
Türkiyə arasında qaz tranziti haqqında imzalanan sazişdən əlavə, dəyəri 
5 milyard dollar həcmində olan neft emalı zavodunun 2015-ci ilədək bu 
şəhərdə SOCAR və TURCAS tərəfindən tikilməsinə dair razılıq əldə edilib. 
Bu barədə sənədi Azərbaycan Respublikasının Prezidenti İlham Əliyev və 
Türkiyənin Baş naziri Rəcəb Tayyıb Ərdoğan imzalayıblar11. Sazişə əsasən, 
SOCAR birgə müəssisənin 75% payına sahib olacaq. Türkiyənin birdəfəlik 
9  http://www.socartrading.ch/  (accessed October 26, 2011)
10  http://www.epdk.gov.tr/web/guest;jsessionid=2D5A9B575513C81FE5AFCE6531CBF1F8 (October 
26, 2011)
11  “Azərbaycan-Türkiyə qaz sazişləri imzalandı” http://www.socar.az/3889-news-view-az.html (October 
27, 2011)
90
Azərbaycan-Türkiyə enerji münasibətləri: çağırışlar və perspektivlər
ən iri həcmli investisiyası olan bu layihə ölkəyə əlavə gəlirlərin axınını və 
yeni iş yerlərinin açılmasını təmin edəcək. Bundan əlavə, ildə 10 milyon 
ton maye qaza ehtiyac duyan və hazırda bunu idxal edən Türkiyə zavod 
vasitəsilə öz hesabına ölkəni maye qazla təmin etmə gücünə malik olacaq. 
Nəticədə, Azərbaycan Türkiyədə yeni “downstream” bazarlarına 
çıxışını planlaşdırır. Gürcüstanda uğurla yerləşdikdən sonra “SOCAR” 
Türkiyənin enerji bazarında istər neft məsulları, istər neft-kimya, istərsə də 
qaz bazarında artan aktiv rola malikdir.
Həm Azərbaycan, həm də Türkiyənin investisiya təcrübəsi hər iki ölkənin 
yeni iqtisadi mövqeyini əks etdirir. İqtisadi təsirini postsovet məkanında 
yaymaq uğursuzluğuna düçar olan Türkiyə bu regionda enerji investisiyaları 
mövqeyini proqressiv olaraq məhdudlaşdırır və karbohidrogen istehsal edən 
ölkələrlə əməkdaşlığa üstünlük verir. Bundan əlavə, Azərbaycan iqtisadi və 
siyasi çətinliklərdən sonra sərhədlərindən kənarda, o cümlədən Türkiyədə 
enerji sektoruna investisiya yatırımına başlayıb. Vaxtilə Türkiyədən 
investisiya alan Azərbaycan hazırda bu ölkəyə sərmayə yatırır. Belə cərəyan 
Azərbaycanın Xəzər-Qara dəniz regionunda enerji sahəsində artan lider 
mövqeyindən irəli gəlir. Bu, həmçinin enerji tərəfdaşlığına əsaslanan yeni 
münasibətlərin təməlini qoyur. 
 Ɔ Türkiyə enerji qovşağına çevrilə bilərmi? 
Əvəzsiz əlverişli coğrafi vəziyyəti, Şərq-Qərb və Şimal-Cənub 
dəhlizlərinin kəsişməsində yerləşməsi Türkiyəni geniş regionun enerji 
qovşağına, beynəlxalq leksikonda qəbul olunmuş terminlə desək “hub”ına və 
regionda nəhəng neft, qaz, neft-kimya və neft məhsullarının satış mərkəzinə 
çevirməyə imkan verir. Türkiyə dünyanın karbohidrogen ehtiyatlarının 
70%-nin cəmləşdiyi Xəzər dənizi, Rusiya, Yaxın Şərq və Şimali Afrika 
regionlarının neft, ənənəvi və qeyri-ənənəvi qaz resurslarını öz ərazisindən 
nəql etmək gücünə malikdir. Əgər mövcud olan və planlaşdırılan bütün qaz 
boru xətləri işə düşərsə və onların vasitəsilə Türkiyə təbii qazı ərazisindən 
nəql edərsə, nəql olunan qazın həcmi 100 milyard m3-ə çata bilər. 
Lakin sadalanan geniş regionun karbohidrogen məsullarının satış 
mərkəzinə çevrilməklə yanaşı Türkiyə bu vəzifəni yerinə yetirməkdə 
uğursuzluğa da düçar ola bilər. Bunun səbəbini Türkiyənin regionda həyata 
keçirdiyi xarici siyasət, onun enerji-tranzit məsələlərinə və ölkədaxili enerji 
infrastrukturuna yanaşma tərzi və ümumilikdə, Türkiyənin dünyada bu 
gün tutduğu yerə dair qeyri-müəyyənlik, həmçinin onun Avropaya cəlb 
91
Azərbaycan-Türkiyə enerji münasibətləri: çağırışlar və perspektivlər
olunmasındakı fərqli vəziyyətdə görmək olar. Bütün bunlar onu deməyə 
əsəs verir ki, Türkiyənin qaz satış mərkəzinə çevrilməsi onun öz əlindədir. 
Bu məqsədin əldə olunması üçün Türkiyə ilk növbədə ölkə daxilində 
bazarın liberallaşdırılması yolunu seçməli və bu istiqamətdə müəyyən işlər 
görməlidir. 
Aydın məsələdir ki, Türkiyə fiziki və coğrafi olaraq artıq enerji 
mərkəzidir. Ölkə ərazisindən keçən nəhəng və ildə 50 milyon ton neft nəql 
edən BTC neft boru kəməri, həmçinin, qaz boru xətləri bunu deməyə əsas 
verir. Mövcud qaz xətləri vasitəsilə Türkiyə ölkəsinə külli miqdarda qaz 
idxal edir: Tükiyə-İran boru xətti ilə Ankaraya ildə 10 milyard m3 qaz, 
Bakı-Ərzrum xətti ilə 6,6 milyard m3, “Mavi axın” vasitəsilə Rusiyadan 
ildə 16 milyard m3, həmçinin, Ceyhan limanına Əlcəzair və Nigeriyadan 5,2 
milyard m3 maye qaz12 idxal olunur. Bundan əlavə, Türkiyə planlaşdırılan 
və qısa müddət ərzində reallaşması gözlənilən Transxəzər boru xətti ilə 16 
milyard m3  türkmən qazı, Türkiyə-İraq boru xətti ilə ildə 10 milyard m3 
və Ərəb qaz boru xətti vasitəsilə ildə 10 milyard m3 Suriya qazını idxal 
edib, sonradan Avropa bazarlarına nəql etməyi planlaşdırır. Həmçinin, 
Türkiyə üzərindən Azərbaycan qazının Suriyaya nəqli haqda 2010-cu ildə 
memorandum imzalanıb və gələcəkdə 1 milyard m3 həcmində qazın ixracı 
nəzərdə tutulur. Bu qaz kəmərinin son qolunun cəkilməsinin 2012-ci ildə 
bitməsi planlaşdırılırdı, lakin “ərəb baharı”ndan sonra, çox güman ki, boru 
kəmərin istismara verilməsi bir qədər uzanacaq. Rəsmi Ankara ölkənin 
cənub və şimal limanlarında maye qazı qəbul etmək məqsədilə yenidən 
qazlaşdırma zavodları tikir və gələcəkdə bunlardan maye qaz hesabına 
daxili təlabatı ödəmək və qazın tranzitini artırmaq üçün istifadə edəcək. 
Bundan əlavə, Türkiyə İraqın qaz yataqlarına böyük ümid bəsləyir 
və Ərəb qaz xətti vasitəsilə gələcəkdə İraqın şərqində yerləşən nəhəng 
“Akkas” yatağından qaz nəql etməyi planlaşdırır. Həmçinin, İraqda yerləşən 
ümidverici neft və qaz yataqlarının hasilatı və onları nəqletmə layihələri 
türk şirkətləri tərəfindən işlənilir. Yeni Çamçamal və Xor-Mor yataqlarının 
Türkiyənin cənub hissəsi ilə birləşdirilməsi haqqında təkliflər artıq ölkənin 
müvafiq hakimiyyət orqanına təqdim olunub və plana görə, Şimali İraqdan 
Türkiyə qaz xəttinə birləşəcək 180 kilometrlik boru kəmərinin tikintisi 
2014-cü ildə sona çatacaq. 
Şübhəsiz, bütün bunlar Türkiyəni regionda fenomenal boru xətlər 
qovşağına çevirir. Lakin bu qovşaq ölkəni “hub” adlandırmaq hüququ 
12  http://www.enerji.gov.tr/index.php?dil=tr&sf=webpages&b=dogalgaz&bn=221&hn=&nm=384&
id=40694 (October 28, 2011)
92
Azərbaycan-Türkiyə enerji münasibətləri: çağırışlar və perspektivlər
verirmi? “Hub” sadəcə olaraq müxtəlif boru xətlərinin kəsişmə nöqtəsidir, 
yoxsa real və həqiqi ticarət məkanı?      
Avropanın digər ölkələri də bu cür xüsusiyyətə malikdirlər və 
regionun enerji alış-satış mərkəzinə çevrilmək niyyətindədirlər. Onları da 
Avropanın tranzit mərkəzi adlandırmaq olarmı? Məsələn, İtaliya Əlcəzair 
və Liviyadan qaz alır və qazın bir hissəsinin şimala - İsveçrə və Avstriyaya 
tranzitini həyata keçirir. Regionun “ITGI” (Türkiyə-Yunanıstan-İtaliya 
İnterkonnektoru) və “TAP” (Transadriatik boru xətti) layihələri İtaliyaya 
və oradan da şimal istiqamətinə - digər qonşu ölkələrə qaz ötürülməsini 
planlaşdırır. Əgər “hub” dedikdə boru kəmər qovşağı nəzərdə tutulursa, o 
zaman İtaliya, Yunanıstan və Bolqarıstan regionun enerji “hub”ı adlanmaq 
iddiasında çıxış edə bilərlər. 
Türkiyə boru kəmərlərinin qovşağı olmaq meyarlarına cavab verir. 
Yuxarıda qeyd olunan, mövcud və planlaşdırılan bütün boru kəmərlərinin 
ehtiyac yarandıqda əks istiqamətdə işləməsi də mümkündür. Bu fakt 
regional kontekstdə olduqca vacibdir, cünki gələcəkdə istənilən qaz 
gıtlığının qarşısını ala bilər. 
Enerji ilə bağlı Türkiyənin böyük ambisiyaları var. O, enerjinin ticarət 
mərkəzinə çevilmək istəyir. Bu amil əsasən qaza aiddir. Neftlə bağlı qeyd 
etmək lazımdır ki, Türkiyə sadəcə dünyanın nəhəng neft boru xətlərinin 
kəsişdiyi məkan deyil. Azərbaycan və İraq neftini dünya bazarlarına çıxaran 
Ceyhan limanı artıq qiymət formalaşdıran bir məkana çevrilib. Ceyhan 
həmçinin Azərbaycan və İraqla yanaşı, Rusiya, Qazaxıstan və İran neftini 
dünya bazarlarına çıxarma potensialına malikdir. Burada Anadolu ticarət 
mərkəzi yaradaraq, regionun neft bazarında qiymət standartını formalaşdıra 
bilər. Lakin qeyd etmək lazımdır ki, açıq, beynəlxaq bazar mühitində 
fəaliyyət göstərmək və xammalın alış və satışından gəlirini artırmaq üçün 
Türkiyə məhsula dəyər əlavə etməli və dəyər zənciri yaratmalıdır. Bu, 
sadəcə xam nefti bir qiymətə alıb, onu daha yüksək qiymətə satmağı nəzərdə 
tutmur. Bu, əsasən neft-kimya və ya neft emalı müəssisələri şəklində həyata 
keçirilə bilər. Bu səbəbdən Türkiyə və Azərbaycan uğurlu və aktiv şəkildə 
“PETKİM” neft-kimya zavodunun tikilməsini həyata keçirir. Azərbaycan 
tərəfindən layihəyə 13 milyardadək investisiyanın ayrılması nəzərdə tutulur. 
Oktyabrın 26-da təməli qoyulan neft emalı və neft-kimya zavodu Türkiyəni 
dəyər zəncirinə çəvirəcək. Bundan əlavə, Türkiyə Ceyhanda maye qaz 
(LNG) zavodunun tikilməsini planlaşdırır və bu da Ceyhanın əsas ticarət 
“hub”ına çevrilməsini təmin edəcək. 
Qazla bağlı “hub” məkanında bir çox istehsalçı və istehlakçı açıq və 
93
Azərbaycan-Türkiyə enerji münasibətləri: çağırışlar və perspektivlər
şəffaf bir bazarda fəaliyyət göstərir. Bu cür “hub”ın yaranması tək buradan 
boru xətlərinin keçməsi anlamına gəlmir, hər şeydən öncə, bu, bazarın 
liberallaşması deməkdir. 2001-ci ildə Türkiyədə qaz bazarı haqqında 4646 
nömrəli qanunun qüvvəyə minməsi ilə bazarın liberallaşması rəsmi məqsədə 
çevrilib. Qanun yüksək keyfiyyətli qazın stabil və rəqabətə davamlı qiymətə 
satışını təmin edir. Qanun, xüsusilə özəl şirkətlərin azad şəkildə bazara 
daxil olmasını, qaz təminatında “Botaş” şirkətinin inhisarçılığının ləğv 
edilməsini, istifadəçilərə maraqlarını təmin etməklə uyğun qiymətlərin 
təklif olunmasını və qazpaylayıcı sistemin liberallaşmasını nəzərə alır. 
Bundan əlavə, real “hub” dedikdə qazın idxalı və ixracında yüksək 
rəqabətin mövcudluğu nəzərdə tutulur. Həmçinin, “Botaş” qaz boru sistemi 
haqqında qaz istehsalçısı olan ölkələr üçün şəffaf məlumata girişin, habelə 
şirkətə məxsus boru xətlərinin ümumi həcmi və boş qalan həcmi haqqında 
məlumatın açıq və əlçatan olması ölkənin “hub”a çevrilməsinə böyük töhfə 
verəcək. 
Lakin 4646 nömrəli qanunun qəbulundan 10 il keçməsinə baxmayaraq, 
“Botaş” bu ilin oktyabr ayınadək ölkənin 80-90% bazarına nəzarət edirdi. 
Azərbaycan və Türkiyə arasında imzalanan tranzit haqqında saziş “BOTAŞ” 
şirkətinin monopolyasına son qoyur və ölkənin yaxın bir neçə ildə həqiqi 
qaz “hub”ına çevrilməsinə imkan yaradır.
 Ɔ Azərbaycanla Türkiyə arasında imzalanan İzmir tranzit sazişi 
2010-cu ilin iyununda tranzit və qazın qiymətlərini razılaşdırdıqdan 
və memorandum imzaladıqdan sonra bir ildən artıq idi ki, Türkiyə ilə 
Azərbaycan arasında fasiləsiz danışıqlar davam edirdi. Nəhayət, bu proses 
2011-ci il oktyabrın 26-da İzmir şəhərində Prezident İlham Əliyev və 
Türkiyənin Baş naziri Rəcəb Tayyıb Ərdoğanın tranzit sazişi imzalaması 
ilə başa çatdı.
Saziş Cənub qaz dəhlizinin reallaşması üçün qarşıda duran əsas və 
sonuncu maneəni - tranzit problemini həll etməklə layihənin reallaşmasını 
bir qədər də asanlaşdırdı. Sazişə əsasən, Azərbaycan “Şahdəniz” qaz 
yatağının ikinci fazasında (2017-ci ildən etibarən) əldə etdiyi illik 6,6 
milyard m3 qazı Türkiyəyə və ildə 10 milyard m3 qazı Türkiyə ərazisi ilə 
Avropa bazarlarına ixrac edəcək. 
İki ölkə arasında tranzit sazişinin imzalanması Azərbaycan, Türkiyə və 
Avropa enerji münasibətlərində yeni mərhələyə start verir. Qaz təchizatının 
60%-dən 100%-ədək hissəsini yeganə mənbədən – Rusiyadan alaraq, 
94
Azərbaycan-Türkiyə enerji münasibətləri: çağırışlar və perspektivlər
ondan asılı vəziyyətə düşən Cənub-Şərqi Avropa ölkələri və Balkan regionu 
“Şahdəniz” yatağının ikinci fazasının hasilatından sonra (2017-ci ildən 
etibarən) enerji təhlükəsizliyi baxımından daha əlverişli vəziyyətə düşəcək. 
Cənub-Şərqi Avropa ölkələri və Balkan regionu üçün enerji təhlükəsizliyi 
olduqca vacibdir, çünki bir ölkədən asılılıq və həssaslıq ölkələrin milli 
təhlükəsizliyinə də təhdid ola bilər. Bu baxımdan, yeni mənbədən – 
Xəzər regionundan qərb istiqamətində qazın nəqli çox vacibdir və Avropa 
Azərbaycan qazının qərb istiqamətində nəqlində olduqca maraqlıdır. 
Gələcəkdə “Şahdəniz”in ikinci fazasından başqa, yeni aşkar olunmuş 
və hazırda inkişaf etdirilən yataqlardan (“Abşeron”, “Ümid”, “Babək”, 
“Zəfər-Məşəl”, “Naxçıvan” və s.) əldə olunan qazın da Türkiyə üzərindən 
Avropa bazarlarına nəqli nəzərdə tutulur. Hər biri 200 milyard m3-dən 400 
milyard m3-dək qaz ehtiyatına malik olan “Ümid”, “Babək” və “Abşeron” 
yataqlarından əlavə 10 milyard m3 qazın ixracı 2020-ci ildən sonra mümkün 
olacaq. Başqa sözlə, Azərbaycan 2020-ci ildən sonra Avropa bazarlarına 
qazın ixracat həcmini 20 milyard m3-ə çatdırmaq iqtidarındadır. 
Bundan əlavə, sentyabrın 12-də Avropa İttifaqının (Aİ) Şurası və Avropa 
Komissiyası Transxəzər boru xəttinin reallaşmasına dair Azərbaycan və 
Türkmənistanla vahid qurum kimi danışıqlar aparılması və danışıqların 
sonunda hüquqi gücə malik olan sazişin imzalanmasını qərara alıb. 
Bu qərar Avropa İttifaqının vahid xarici enerji siyasəti həyata 
keçirilməsində mühüm inkişafdan xəbər verir və Aİ-nin layihədə nə 
qədər maraqlı olduğunu nümayiş etdirir. Hər zaman regionda Rusiyanın 
maraqlarını nəzərə alan və onunla ehtiyatlı siyasət yürüdən Aİ ilk dəfədir ki, 
Rusiyanın maraqlarına zidd olan addım atır və bu məsələdə kəskin qərarlı 
olduğunu bildirir. Bu qərar Cənub qaz dəhlizinin reallaşmasına geniş imkan 
yaradır, xüsusilə Aİ üçün strateji və ən böyük layihə olan “Nabukko”nun 
həyata keçməsi üçün qaz həcminin qıtlığı probleminə də son qoyur.            
Transxəzər boru xətti regionun ən böyük və əlverişli “hub”ına çevrilməsi 
üçün Türkiyənin imkanlarını və rolunu daha da artırır. Bu layihə vasitəsilə 
Türkmənistan Azərbaycan və Türkiyə ərazisindən ilkin olaraq ildə 10 
milyard m3, gələcəkdə 20 milyard m3 və daha artıq qazı Avropa bazarlarına 
nəql edəcək. Layihəyə gələcəkdə Özbəkistan və Qazaxıstanın da qoşulması 
mümkündür. 
Lakin Aİ-nin Transxəzər layihəsinə dair apardığı siyasəti kifayət qədər 
düşünülmüş adlandırmaq olmaz. Avropa İttifaqı öncə infrastrukturun 
qurulması siyasətini irəli sürüb. İngiltərənin geoloji şirkəti “Glaffney, 
Cline&Assosiate”-in verdiyi məlumata görə, Türkmənistanın sübut 
95
Azərbaycan-Türkiyə enerji münasibətləri: çağırışlar və perspektivlər
olunmuş qaz ehtiyatları 23 trilyon m3-dir. Böyük həcmdə qaz ehtiyatları 
Türkmənistanı dünyanın qazla ən zəngin dördüncü ölkəsinə çevirir. 
Lakin əsasən “onshore” yataqlarda yerləşən qaz Çin şirkətləri tərəfindən 
hasil olunur. Türkmənistanın “upstream” layihələrində 1 dənə də olsun 
Avropa şirkətinin investisiyası mövcud deyil. Bu o deməkdir ki, Avropanın 
Türkmənistan qazına nəinki girişi yoxdur, hətta qaz yataqlarının müəyyən 
hissəsinə Çin nəzarət edir. Çin hasil etdiyi qazın qərb istiqamətində nəql 
olunmasında nə qədər maraqlı ola bilər?! Şübhəsiz, o bunda heç maraqlı 
deyil. Qaz mövcud olmadan infrastrukturu qurmaq əslində infrastruktur 
hazır olduqdan sonra ən azı 10 il gözləmək anlamına gəlir. Əgər Avropa 
bu gün Mərkəzi Asiya ölkələrində “upstream” layihələrinə investisiyaların 
yatırılmasına başlayarsa, qazın ərsəyə gəlməsi ən azı 10 il vaxt tələb edəcək. 
Bu səbəbdən ilk növbədə boru xəttini çəkmək və 10 il qazın ərsəyə gəlməsini 
gözləmək düşünülmüş addım sayıla bilməz.      
Beləliklə, əgər mövcud olan boru xətləri ilə yanaşı planlaşdırılan 
layihələr həyata keçərsə, Türkiyə ildə 100 m3 qazı tranzit etmə gücünə 
malik olacaq. Bu, ölkəni bütün regionda yeganə, hətta Avstriyanın 
Baumqarten “hub”ından da böyük qaz ticarət mərkəzinə çevirəcək. Son 
imzalanan tranzit sazişində Türkiyəni bu cür mərkəzə çevirmək üçün bütün 
məqamlar əks olunub. Cənub qaz dəhlizinin tərkibində olan üç layihədən – 
“Nabukko”, “ITGI”, “TAP”-dan biri seçilərsə, Bakı-Tbilisi-Ərzrum xətti ilə 
yanaşı Türkiyə ərazisində yeni Transanadolu boru xətti tikiləcək və bu xətt 
“BOTAŞ”ın inhisarında olmayacaq, digər özəl şirkətlər də açıq, şəffaf və 
rəqabət əsasında ondan istifadə edə biləcək. Bundan əlavə, həmin boru xətti 
Türkiyə qanunları ilə deyil, beynəlxalq qanunlara uyğun tənzimlənəcək və 
əgər hər hansı bir mübahisə yaranarsa, İsveçrə məhkəməsində həll olunacaq. 
Bu boru xətti Xəzər dənizinin zəngin resurslarını Türkiyə vasitəsilə 
artan, rəqabətə davamlı, şəffaf, əlverişli və hüquqi baxımdan yaxşı 
tənzimlənən, 500 milyon istehlakçısı olan Avropa bazarlarına bağlayacaq. 
Beləliklə, Türkiyə beynəlxalq qaz ticarət mərkəzinə çevriləcək ki, bu da 
ölkənin həm siyasi, həm də iqtisadi mövqeyini möhkəmləndirəcək və nəinki 
Xəzər dənizi, hətta Yaxın Şərq və Şimali Afrika ölkələrinin karbohidrogen 
resurslarını öz ərazisindən Avropaya nəql etməsinə imkan verəcək. 
 Ɔ Nəticə 
Yuxarıda qeyd etdiyimiz kimi, Türkiyə  dünya  enerji resurslarının 70%-
nin cəmləşdiyi regionun tam mərkəzində yerləşsə və dünyanın ən böyük və 
96
Azərbaycan-Türkiyə enerji münasibətləri: çağırışlar və perspektivlər
əlverişli enerji ticarəti mərkəzinə çevrilmə potensialına malik olsa da, bu 
imkandan indiyədək səmərəli istifadə edə bilməyib. Eyni zamanda,  qazı 
Azərbaycandan və digər ölkələrdən aşağı qiymətə alıb yüksək qiymətə 
digərlərinə satması bu ölkəni sözügedən qlobal hədəflərdən uzaqlaşdırır. 
Dünyanın ən böyük “hub”ına çevrilməsi ücün Türkiyənin ərazisində yalnız 
boru xətlərinin kəsişməsi kifayət deyil.  
Ölkəni enerji ticarət mərkəzinə və “hub”ına çevirən ən başlıca amillər 
qanunvericiliklə tənzimlənən enerji bazarının liberallaşması və üçüncü 
şirkətlərin boru xətləri sisteminə asan, şəffaf və azad daxil olma imkanıdır. 
Müasir enerji ticarətinin tələbləri ilə ayaqlaşmaq məcburiyyətində qalan, 
Azərbaycan yataqlarının inkişafına külli miqdarda investisiya yatırmış  və 
regionda böyük gücə malik qərb transmilli enerji şirkətlərinin maraqlarını 
və habelə Avropa alıcısını nəzərə alan rəsmi Ankara İzmirdə Azərbaycanla 
saziş imzalamaqla enerji siyasətində köklü dəyişikliklər edib. Cənub 
qaz dəhlizi vasitəsilə Azərbaycan qazının Avropaya nəqli üzrə tranzit 
şərtlərində “BOTAŞ”a məxsus boru xəttinin liberallaşması, üçüncü tərəfin 
bu xəttə sərbəst daxil olma imkanlarına razılıq verilməsi Türkiyənin enerji 
siyasətində mühüm dönüş nöqtəsidir. Sazişə əsasən, Azərbaycan qazının 
nəqli üçün tikilməsi planlaşdırılan Transanadolu boru xətti beynəlxalq 
qanun və transmilli enerji şirkətləri tərəfindən idarə ediləcək və Türkiyənin 
regionun ən böyük və ən vacib enerji mərkəzinə çevrilməsində başlanğıc 
layihə olacaq. Öz növbəsində Azərbaycan da bununla Avropa bazarlarına 
çıxışını təmin etmiş olur və Cənub dəhlizi vasitəsilə Rusiya, Şimalı Afrika 
və Norveçdən sonra Avropanın dördüncü qaz təchizatçısına çevrilir.
97
Azərbaycan-Türkiyə arasinda texniki yardim layihələri: TİKA nümunəsi
 Ɔ Giriş
Məlum olduğu kimi, ötən əsrin 90-cı illərində dünya coğrafiyasında 
sürətli transformasiyalar yaşanıb. Varşava blokunun və SSRİ-nin süqut 
etmələri nəticəsində Orta Asiya, Cənubi Qafqaz və Balkan yarımadasında 
yeni dövlətlər meydana çıxıb. İnkişaf etmiş ölkələr gözləmə siyasəti 
yürüdərkən, Türkiyə müştərək tarix, mədəni və dil bağları olan yeni 
dövlətlərin müstəqilliyini tanıyıb. Türkiyənin tarixi məsuliyyəti, sahib 
olduğu təcrübəni region ölkələri ilə daha asan paylaşa bilmə üstünlüyü 
və bu ölkələrin dünya ilə inteqrasiyasına kömək edə bilmə imkanları 
xüsusi bir vəzifə və məsuliyyət anlayışı formalaşdırıb. Bu anlayışdan irəli 
gələrək 1992-ci ildə Türk Əməkdaşlıq və Koordinasiya Agentliyi Baş Ofisi 
(TİKA) qurulub. Türkiyə Cümhuriyyəti uzun illər boyu qardaş dövlət və 
cəmiyyətlərə sözlə və qəlbən verdiyi dəstəyi həmin tarixdən etibarən texniki 
əməkdaşlıq və konkret layihələr ilə tamamlamağı prioritet xarici siyasət 
hədəfinə çevirib. Bu çərçivədə qarşıya inkişaf etməkdə olan türkdilli ölkələr, 
qohum cəmiyyətlər və Türkiyəyə qonşu dövlətlərlə iqtisadi, ticarət, texniki, 
sosial, mədəni və təhsil üzrə əməkdaşlığı inkişaf etdirmək, bu ölkələrin 
inkişafına köməklik göstərmək hədəfi qoyulub. Türkiyə Cümhuriyyəti Baş 
Dr. Salih POLAT
TİKA Azərbaycan Proqram Koordinatoru
Abbas HÜMMƏTOV 
TİKA Bakı Proqram  Koordinasiya Ofisi Assistenti
Azərbaycan-Türkiyə arasinda texniki 
yardim layihələri: TİKA nümunəsi
98
Azərbaycan-Türkiyə arasinda texniki yardim layihələri: TİKA nümunəsi
Nazirinin Mərkəzi Aparatı nəzdində fəaliyyət göstərən TİKA çox geniş 
sferaya yayılan layihə və proqramların əlaqələndirilməsini təmin etmək 
üçün Proqram Koordinasiya Ofisləri açıb. Hazırda Albaniya, Azərbaycan, 
Bosniya-Hersoqovina, Efiopiya, Əfqanıstan, Fələstin, Gürcüstan, Kosova, 
Makedoniya, Moldova, Monqolustan, Qaradağ, Qazaxıstan, Qırğızıstan, 
Pakistan, Özbəkistan, Seneqal, Serbiya, Sudan, Suriya, Tacikistan, 
Türkmənistan və Ukraynada olmaqla (cəmi 23 ölkədə)  26 TİKA Proqram 
Koordinasiya Ofisi fəaliyyət göstərir. 
TİKA-nın Bakı Proqram Koordinasiya Ofisi Türkiyə ilə Azərbaycan 
arasında imzalanmış “Texniki Əməkdaşlıq Protokolu” çərçivəsində 1994-
cü ildən etibarən fəaliyyət göstərir. İqtisadiyyat, kənd təsərrüfatı, turizm, 
institusional infrastrukturun inkişaf etdirilməsi, texniki, sosial, mədəni 
və təhsil sahələrində həyata keçirilən fəaliyyətlər üzrə dost və qardaş 
Azərbaycanın dövlət və qeyri-dövlət strukturları ilə əməkdaşlıq qurulmasına 
xüsusi əhəmiyyət verilir. 
Azərbaycanın inkişafına kömək göstərilməsi və Türkiyə-Azərbaycan 
dostluğunun möhkəmləndirilməsi istiqamətində TİKA-nın indiyədək 
həyata keçirdiyi 600-dən çox layihə və fəaliyyətin  qısa xülasəsini aşağıdakı 
şəkildə vermək mümkündür. 
 Ɔ Kənd təsərrüfatı
Azərbaycan-Türkiyə  Toxum İstehsalı və Tədqiqat Müəssisəsi  
Azərbaycanda toxumçuluğun inkişaf etdirilməsi istiqamətində 1995-
ci ildən etibarən həyata keçirilən fəaliyyətlərin konkret bir struktur 
vasitəsilə aparılması, Türkiyə və Azərbaycan mənşəli toxum növlərinin 
sınaqdan keçirilməsi, yaxşılaşdırılması və uyğun növlərin istehsal 
edilməsi məqsədi ilə 2001-ci ildə Xaçmaz rayonunda Azərbaycan-
Türkiyə Toxum İstehsalı və Tədqiqat Müəssisəsi yaradılıb. Kənd 
təsərrüfatı avadanlıqları, toxum və gübrə ilə təchiz edilən müəssisənin 
keyfiyyətli toxum istehsal etməsi təmin olunub. Bundan əlavə, 
müəssisədə fermerlərin təlim keçməsi üçün Fermer Təlim Mərkəzi 
yaradılıb və işçilər üçün təlim proqramları təşkil olunub. Aparılan 
toxumçuluq işləri nəticəsində məhsuldarlıqda  25-30% artım əldə edilib. 
TİKA-nın Türkiyədən gətirdiyi toxumların sınaq əkini nəticəsində 
illik ortalama 500-600 ton yüksək keyfiyyətli toxum istehsal olunaraq 
ölkənin müxtəlif regionlarındakı fermerlərə verilməkdədir. 
99
Azərbaycan-Türkiyə arasinda texniki yardim layihələri: TİKA nümunəsi
“Bitki mühafizəsi və karantin laboratoriyalarının yenilənməsi” layihəsi
Azərbaycana idxal olunan bitkiçilik məhsullarının sağlam şəkildə 
müayinə edilərək ölkəyə daxil olmasının təmin edilməsi məqsədi ilə 
2000-2006-cı illər arasında layihə həyata keçirilib. Layihə çərçivəsində 
bitki mühafizəsi və karantini sahəsində xidmət göstərən Azərbaycan 
Respublikası Kənd Təsərrüfatı Nazirliyi yanında Dövlət Fitosanitar 
Nəzarəti Xidmətinə bağlı Bakı mərkəz, Astara və Samur sərhəd 
karantin labaratoriyalarına yeni avadanlıqlar verilib və burada işləyən 
mütəxəssislər (təqribən 100 nəfər) üçün Türkiyə və Azərbaycanda 
müxtəlif tədris proqramları təşkil olunub. Türkiyədən ezam olunan 
mütəxəssislər Dövlət Fitosanitar Nəzarəti Xidmətinə məsləhət xidməti də 
verib. Bundan əlavə, Azərbaycanda bitki mühafizəsi və karantinlə bağlı 
qanunvericiliyin təkmilləşdirilməsi istiqamətində aparılan fəaliyyətlərə 
də dəstək göstərilib. 
Layihənin bitki mənşəli xəstəlik və zərərvericilərin xaricdən Azərbaycana 
gəlməsi, eyni zamanda ölkə daxilində regionlar arasında yayılmasının 
qarşısını alan nəzarət mexanizminin formalaşdırılması, aqrar istehsalın 
inkişafı və ərzaq təhlükəsizliyi kimi milli hədəflərin reallaşdırılması, habelə 
qanunvericilik bazasının təkmilləşdirilməsinə müsbət və vacib təsirləri 
olub. 
Torpaq analizi laboratoriyaları 
Əkin sahəsi kimi istifadə olunan torpaqların kimyəvi tərkibinin 
öyrənilməsi, torpaqda və bitkilərdə məhsuldarlığın artırılması və ekoloji 
problemlərin qarşısının alınması məqsədi ilə 2004-2009-cu illər arasında 
həyata keçirilən layihə çərçivəsində Gəncə, Quba və Abşeronda fəaliyyət 
göstərən üç laboratoriyanın infrastrukturu yaxşılaşdırılıb. Laboratoriyalar 
müasir cihaz və avadanlıqlarla təchiz olunub, mütəxəssislər (ümumi sayı 
40 nəfər) üçün laboratoriya analizləri ilə bağlı təlim proqramları təşkil 
edilib. Türkiyədən ezam olunan mütəxəssislər tərəfindən laboratoriyalarda 
aparılan analizlərlə bağlı mütəmadi yoxlamalar aparılıb və lazımi məsləhət 
xidməti verilib.
Nəticədə,  Gəncə, Quba və Abşeron torpaq analizi laboratoriyalarında 
çalışan yerli mütəxəssislər torpaqların əkin və suvarmaya əlverişli olmasının 
öyrənilməsi üçün azot, fosfor, natrium, xlor və buna bənzər 70-dən çox 
kimyəvi analiz apara biliblər.
100
Azərbaycan-Türkiyə arasinda texniki yardim layihələri: TİKA nümunəsi
 “Damazlıq ana arı yetişdirilməsi” layihəsi
Azərbaycanda arıçılığın inkişafı, təbliği, müasir arısaxlama texnologiyala-
rının tətbiqi, arı xəstəliklərinə qarşı mübarizə, yerli arı genofondunun qorun-
ması və damazlıq işinin təşkili məqsədilə həyata keçirilən layihə çərçivəsində 
Türkiyədən ana arı yetişdirilməsi üçün istifadə olunan  avadanlıqlar gətirilib. 
Bu avadanlıqlar Azərbaycanda damazlıq ana arı yetişdirilməsi istiqamətində 
fəaliyyət göstərən “Dağ arıçıları” İctimai Birliyinə təhvil verilib. 
Layihənin həyata keçirilməsi ilə aşağıdakı müsbət nəticələr əldə olunub.
- Cənubi Qafqaz ölkələri arasında ilk dəfə Azərbaycanda beynəlxalq 
standartlara uyğun kütləvi damazlıq ana arı yetişdirilməsinə başlanılıb.
- Bir il içərisində 3.000-4.000 ədəd ana arı yetişdirilməsinə nail olunub. 
Əvvəlki göstərici 600 ədəddir.
- Təsərrüfatların məhsuldar ana arılarla təmin olunması nəticəsində bal 
məhsuldarlığı 35-40% artıb. Başqa sözlə, illik 30 ton əlavə bal istehsal 
edilir.
- Respublikanın bir neçə bölgəsində ana arı yetişdirilməsinə başlanılıb.
- Ana arı yetişdirilməsi sahəsində yerli mütəxəssislər hazırlanıb.
“Heyvan cinslərinin yaxşılaşdırılması” layihəsi 
Kiçikbuynuzlu heyvanlarda məhsuldarlığı artırmaq və yüksək məhsuldar 
qoyun cinsləri əldə etmək üçün ət və süd məhsuldarlığına görə yüksək 
nəsilvermə xüsusiyyətləri olan Sakız və İvesi cinsinə aid 30 baş qoç və 
qoyun Türkiyədən gətirilərək (2004-cü ildə) yerli şəraitə uyğunlaşması və 
yeni nəsillər əldə edilməsi üçün Azərbaycan Respublikası Kənd Təsərrüfatı 
Nazirliyinin Elmi-Tədqiqat Heyvandarlıq İnstitutuna (Gəncə) verilib.
İnstitut qoyun cinslərini artıraraq ölkənin müxtəlif regionlarındakı 
qoyunçuluq təsərrüfatlarına paylanılması istiqamətində işlər aparır. Bu 
yeni qoyun cinsi sayəsində süd və ət məhsuldarlığında əvvəlki dövrlə 
müqayisədə ciddi artım əldə edilib. 
“Kənd təsərrüfatı master planı və kənd yerləri inkişaf strategiyasının 
hazırlanmasına dəstək” layihəsi
Rayonların kənd təsərrüfatı master planlarının tərtib edilməsi üçün 
101
Azərbaycan-Türkiyə arasinda texniki yardim layihələri: TİKA nümunəsi
ixtisaslaşmış kadrların hazırlanması məqsədilə 2005 və 2006-cı illərdə 
layihə həyata keçirilib. Türkiyədən Azərbaycana ezam olunan peşəkarlar 
yerli mütəxəssislərə məsləhət xidməti verib və fəaliyyət planı hazırlanıb. 
Daha sonra  27 nəfər azərbaycanlı mütəxəssis üçün kənd təsərrüfatı master 
planlarının hazırlanması mövzusunda “təlimçilərin təlimi” mahiyətində 3 
həftəlik kurs təşkil olunub. Təlimdə iştirak edən mütəxəssislər arasında 
seçim aparılaraq, iki pilot rayonda kənd təsərrüfatı master planlarının 
hazırlanması üçün işçi qruplar formalaşdırılıb. Bu işçi qrupların həyata 
keçirdiyi 15 günlük sahə çalışmalarında türkiyəli mütəxəssislər də 
yaxından iştirak edərək lazımi məlumat, təcrübə və məsləhət yardımı 
göstəriblər. 
“Ekoloji təmiz kənd təsərrüfatının inkişaf etdirilməsi” layihəsi
Ölkədə ekoloji təmiz kənd təsərrüfatının inkişafı üçün elmi 
təminatın həyata keçirilməsinə məsul olan dövlət strukturu Azərbaycan 
Respublikası İqtisadi İnkişaf Nazirliyinin İqtisadi İslahatlar Elmi-
Tədqiqat İnstitutudur. Bu qurumla birgə icra olunan layihə ölkədə 
alternativ aqrar istehsal forması kimi ekoloji kənd təsərrüfatının 
inkişaf etdirilməsi məqsədini güdür Bu sahədə Türkiyə təcrübəsinin 
Azərbaycana gətirilməsi və hər iki ölkə qurumları arasında əməkdaşlığın 
möhkəmləndirilməsi üçün yerli mütəxəssislərin qardaş dövlətdə təlim, 
təcrübə və tədqiqat proqramlarında iştirak etməsi təmin olunub.  Layihə 
çərçivəsində 2011-ci il oktyabrın 31-dən noyabrın 4-dək Gəncə və 
Bakı şəhərlərində Türkiyədən dəvət olunan mütəxəssislər və yerli elm 
adamlarının iştirakı ilə seminarlar təşkil edilib. 
Layihənin sonrakı mərhələlərində beynəlxalq konfransın təşkil olunması, 
Türkiyədən mütəxəssis ezam olunması və pilot istehsal layihəsinin həyata 
keçirilməsi nəzərdə tutulur. 
Yuxarıdakı layihə və fəaliyyətlərdən başqa aqrar tədqiqat mərkəzlərinə 
avadanlıq yardımı göstərilib, yerli fermerlərin təlimi üçün audio, video 
və yazılı tədris materialları gətirilib, gübrə və toxum yardımı edilib, 
azərbaycanlı mütəxəssislər üçün təlim proqramları təşkil olunub, kənd 
təsərrüfatı maşınları hədiyyə verilib, Türkiyədə keçirilən konfrans, seminar, 
sərgi və s. bu kimi tədbirlərdə azərbaycanlı mütəxəssislərin iştirakı təmin 
edilib. 
102
Azərbaycan-Türkiyə arasinda texniki yardim layihələri: TİKA nümunəsi
 Ɔ İqtisadi inkişaf 
“Abşeron sənaye şəhərciyi qurulması” layihəsi
Qeyri-neft sektorunun inkişafı, sənaye potansialının yüksəldilməsi, 
regionlar arasında inkişaf fərqlərinin azalması və sosial-iqtisadi inkişafın 
təmin olunması, ixrac və sərmayə imkanlarının artırılması məqsədilə 
Azərbaycanda qurulacaq ilk sənaye bölgəsinin pilot infrastrukturunun plan, 
xəritə və layihələrini 2005-2007-ci illərdə TİKA hazırlayıb.
“Kiçik və orta sahibkarları əhatə edəcək İnternet şəbəkəsinin 
qurulması” layihəsi
Azərbaycanda ixracat istiqamətli istehsalla məşğul olan kiçik və orta 
sahibkarların xarici bazarlara çıxmasını və beynəlxalq əməkdaşlıq qurmasını 
təmin etmək üçün “KOS-NET” adlandırılan İnternet şəbəkəsi qurulub.
Ümumdünya Ticarət Təşkilatına üzvlük prosesinə dəstək 
Azərbaycanın Ümumdünya Ticarət Təşkilatına üzvlük prosesində 
Türkiyənin sahib olduğu təcrübədən faydalanmaq məqsədi ilə tədris 
proqramları təşkil olunub, müxtəlif məsləhət və mütəxəssis köməyi 
göstərilib.
“Dağlıq Şirvan regionunun sosial-iqtisadi inkişafı” pilot layihəsi
“Azərbaycan Respublikası regionlarının sosial-iqtisadi inkişafı Dövlət 
Proqramı” çərçivəsində 10 iqtisadi regiondan biri olan Dağlıq Şirvan iqtisadi 
regionunun Baş İnkişaf Planının hazırlanması istiqamətindəki fəaliyyətlərə 
TİKA tərəfindən köməklik göstərilib.
İqtisadi İnkişaf Nazirliyi Antiinhisar Siyasəti Departamenti ilə 
əməkdaşlıq
Rəqabətin təşkili və istehlakçı hüquqları mövzularında qanunların 
hazırlanması vəzifəsini həyata keçirən İqtisadi İnkişaf Nazirliyinin 
Antiinhisar Dövlət Xidməti  ilə Türkiyə Cümhuriyyəti Rəqabət Qurumu və 
103
Azərbaycan-Türkiyə arasinda texniki yardim layihələri: TİKA nümunəsi
Sənaye və Ticarət Nazirliyi İstehlakçı Hüquqlarının Qorunması Baş İdarəsi 
arasında təcrübə mübadiləsini təmin edən əməkdaşlıq təsis olunub .
Bütün bunlara əlavə olaraq aşağıdakı layihə və fəaliyyətlər də həyata 
keçirilib:
- Azərbaycanda İnvestisiyaların Təşviqi və Məsləhət Fondu ilə 
əməkdaşlıq;
- “Keyfiyyət və standartlar sahəsində texniki dəstək və əməkdaşlıq” 
layihəsi;
- Vergi təhsili proqramları;
- Bank və sığorta təhsili proqramları;
- “Azərbaycan Respublikasında xüsusi iqtisadi zonalar” qanun layihəsinə 
məsləhət dəstəyi;
- “Azərbaycan Respublikasında sahibkarlığın inkişafı Dövlət Proqramı”na 
məsləhət dəstəyi;
- “Rəqabət hüququ” mövzusunda təlim proqramı; 
- “Sahibkarlığın inkişaf etdirilməsi” mövzusunda təlim proqramı;
- İstehlak mallarına nəzarət sahəsində təlim proqramı.
 Ɔ Səhiyyə
“Sümük İliyi Transplantasiyası Mərkəzinin yaradılması” layihəsi 
TİKA Azərbaycan Respublikası Səhiyyə Nazirliyi və Heydər Əliyev 
Fondu ilə əməkdaşlıq edərək Bakıda Sümük İliyi Transplantasiyası 
Mərkəzinin yaradılmasına dəstək verib. 2008-ci ildə TİKA Baş Ofisi 
Bakıdakı Talasemiya Mərkəzinin nəzdindəki Sümük İliyi Transplantasiyası 
Mərkəzini lazımi tibbi və laboratoriya avadanlıqları ilə təchiz edib. Sümük 
İliyi Transplantasiyası Mərkəzində işləyən həkim və orta tibb heyəti üçün 
Azərbaycan və Türkiyədə təlim proqramları təşkil olunub.
 
1 saylı Respublika Psixiatriya Xəstəxanası həkimləri üçün təlim 
2010 və 2011-ci illərdə 1 saylı Respublika Psixiatriya Xəstəxanasının 
20 nəfərlik həkim və tibbi heyəti üçün İstanbul Bakırköy Ruhi və Əsəb 
Xəstəlikləri Xəstəxanasında müxtəlif mövzularda təlim proqramları təşkil 
olunub. 
104
Azərbaycan-Türkiyə arasinda texniki yardim layihələri: TİKA nümunəsi
Azərbaycan Respublikası Milli Onkologiya Mərkəzinin həkimləri 
üçün təlim 
2010 və 2011-ci illərdə Milli Onkologiya Mərkəzində işləyən 14 
həkim Türkiyənin müxtəlif universitet və xəstəxanalarında tibbin müxtəlif 
sahələrində təlim keçiblər.
“Naxçıvan Muxtar Respublikası ilə səhiyyə sahəsində əməkdaşlıq” 
layihəsi
Naxçıvanda səhiyyə xidmətinin səviyyəsini yüksəltmək məqsədilə 
Muxtar Respublikanın səhiyyə sektorunda çalışan tibb heyəti üçün TİKA Baş 
Ofisinin dəstəyi ilə Türkiyədə müxtəlif ixtisaslar üzrə təlim və təkmilləşmə 
kursları təşkil olunub. 2007-2011-ci illərdə keçirilən bu kurslarda 52 nəfər 
tibb işçisi iştirak edib. 
Bundan əlavə, səhiyyə sahəsində aşağıdakı layihə və fəaliyyətlər həyata 
keçirilib:
- Reproduktiv sağlamlıq təlim proqramları;
- Şəmkir Rayon Mərkəzi Xəstəxanası həkimləri üçün təlim proqramı;
- Mərkəzi Klinik Xəstəxana həkimləri üçün təlim proqramı;
- Səhiyyənin müxtəlif sahələri üzrə təşkil olunan beynəlxalq konqres, 
simpozium, konfrans və digər bu kimi tədbirlərdə azərbaycanlı 
mütəxəssislərin iştirakının dəstəklənməsi.
 Ɔ Təhsil
Azərbaycan Dillər Universitetinin tərcümə fakültəsində sinxron 
tərcümə laboratoriya sisteminin qurulması
Azərbaycanda tərcümə sahəsində keyfiyyətli peşə təliminin 
verilməsini təmin etmək üçün TİKA Baş Ofisi 2010-cu ildə Azərbaycan 
Dillər Universitetinin tərcümə fakültəsində 12 nəfərlik 2 dərs otağı və 1 
konfrans zalından ibarət sinxron tərcümə laboratoriyası sistemini qurub. 
Laboratoriyanın köməyi ilə dərs otaqlarında eyni vaxtda ən az iki qrupun 
dərs keçməsinə imkan yaradılıb və təlim müddəti boyunca tələbələr 
konfrans zalından staj keçmək üçün faydalana bilirlər.
105
Azərbaycan-Türkiyə arasinda texniki yardim layihələri: TİKA nümunəsi
Bakı Dövlət Universiteti (BDU) sosial elmlər və psixologiya 
fakültəsində elektron kitabxananın qurulmasına dəstək 
BDU-nun sosial elmlər və psixologiya fakültəsində elmi tədqiqat və 
təhsil fəaliyyətinin müasir texniki vasitələrlə aparılması, müəllim-professor 
və tələbə heyətinin qlobal elm məkanına inteqrasiya olunmasına dəstək 
verilməsi üçün elektron kitabxananın qurulmasına yardım göstərilib.
Təhsil sahəsində TİKA Baş Ofisi tərəfindən həyata keçirilən layihə və 
fəaliyyətlərə aşağıdakıları əlavə etmək olar:
- Azərbaycanlı müəllimlər üçün təkmilləşmə proqramlarının təşkili;
- BDU-da “Türk otağı”nın yaradılması;
- Naxçıvan Dövlət Universitetinin Atatürk Mərkəzinə avadanlıq yardımı;
- Azərbaycan Dövlət Pedaqoji Universitetinin Türk Araşdırmaları 
Mərkəzinə dəstək;
- Bakı Slavyan Universitetində Türkiyə Araşdırmaları Mərkəzinin 
yaradılmasına dəstək;
- Qafqaz Universiteti tələbələrinin Türkiyədə staj keçmələrinə dəstək;
- Sənaye avtomatlaşdırma texnologiyaları üzrə təlimlər;
- 149 saylı Ağdam qaçqın məktəbinə avadanlıq və material yardımı;
- Kitab yardımları.
 Ɔ Turizm 
Turizm təlim proqramları
Turizmdə xidmət keyfiyyətinin artırılması üçün TİKA Baş Ofisi hər iki 
ölkənin Mədəniyyət və Turizm nazirlikləri ilə birgə Azərbaycanın müxtəlif 
şəhərlərinin turizm müəssisələrində çalışan işçilər üçün tədris kursları təşkil 
edib. 2001-2011-ci illərdə təşkil olunan bu kurslarda ümumən 800-dən çox 
yerli turizm mütəxəssisinə təlim verilib.
Habelə Azərbaycan Respublikası Mədəniyyət və Turizm Nazirliyinə 
“Azərbaycanda 2006-2015-ci illərdə turizmin inkişaf etdirilməsi Dövlət 
Proqramı”nın hazırlanmasında mütəxəssis köməyi göstərilib.
TİKA Baş Ofisi və Azərbaycan Mədəniyyət və Turizm Nazirliyi iki ölkə 
arasındakı tarixi, mədəni və turizm əlaqələrinin inkişaf etdirilməsi üçün 
“Ataların tarixi zəfər və şəhadət yolu” adlı layihə həyata keçirib.
106
Azərbaycan-Türkiyə arasinda texniki yardim layihələri: TİKA nümunəsi
 Ɔ İdarəetmənin təkmilləşdirilməsi
Azərbaycanlı hakimliyə namizədlər üçün təlim proqramları
Azərbaycan  məhkəmə-hüquq sistemində həyata keçirilən islahatların 
dəstəklənməsi məqsədilə 2008-2009-cu illərdə hakimliyə namizədlər üçün 
Azərbaycan və Türkiyədə müxtəlif təlim proqramları təşkil olunub.
Məhkəmə-Hüquq Şurası üçün “Təlimçilərin təlimi” proqramı
Azərbaycanda ədalət mühakiməsinin səmərəliliyinin artırılması, 
məhkəmə fəaliyyətinin yaxşılaşdırılması və ölkələr arasında bu sahədə 
əlaqələrin inkişafı məqsədilə məhkəmə-hüquq sistemində çalışan 20 nəfər 
azərbaycanlı hüquqşünas 2011-ci il mayın 28-dən iyunun 5-dək Türkiyədə 
“Təlimçilərin təlimi” proqramında iştirak edib.
Azərbaycan Respublikası Mərkəzi Bankının əməkdaşları üçün 
təlim kurslarının təşkil olunması 
Azərbaycan Mərkəzi Bankı əməkdaşlarının Türkiyə Cümhuriyəti 
Mərkəzi Bankında və Türkiyə Bank Fəaliyyətinin Tənzimlənməsi və 
Nəzarəti Agentliyində müxtəlif mövzularda təlim kurslarında iştirakına 
dəstək göstərlib. İndiyədək Mərkəzi Bankın 26 əməkdaşının Türkiyəyə 
səfəri təşkil edilib.
Azərbaycan Respublikası Dövlət Statistika Komitəsinə təlim və 
məsləhət dəstəyi
TİKA hələ keçən əsrin 90-cı illərində ilk statistika məlumat kitabının 
nəşr olunmasına dəstək verərək Azərbaycan Respublikası Dövlət Statistika 
Komitəsinin mərkəzi idarəsi ilə regional idarələri arasında elektron əlaqə 
şəbəkəsinin qurulması işini də həyata keçirib. TİKA Baş Ofisi Türkiyə 
Statistika Qurumunun (TÜİK) dəstəyi ilə Azərbaycan Respublikası 
Dövlət Statistika Komitəsinə müxtəlif sahələrdə təlim və məsləhət xidməti 
verilməsi üçün 2011-2013-cü illəri əhatə edən iş proqramı hazırlayıb. 2011-
ci il iş proqramı çərçivəsində aprelin 25-29-da “Balıqçılıq statistikası”, 
107
Azərbaycan-Türkiyə arasinda texniki yardim layihələri: TİKA nümunəsi
sentyabrın13-16-da isə “İllik iş statistikası” mövzularında Komitəyə 
məsləhət xidməti verilib. Habelə Komitə əməkdaşları üçün Türkiyədə 
həmin mövzularda təlim proqralmarı təşkil edilib. Verilən təlim və məsləhət 
xidməti proqramlarına Komitəsinin 25 əməkdaşı cəlb olunub.
Azərbaycan Respublikası Qiymətli Kağızlar üzrə Dövlət Komitəsinə 
təlim dəstəyi
Azərbaycan Respublikası Qiymətli Kağızlar üzrə Dövlət Komitəsi 
(QKDK) və Türkiyə Kapital Bazarı Şurası (SPK) ilə birgə təşkil olunan 
təcrübə və təlim kurslarının həyata keçirilməsinə TİKA dəstək verib. Bakıda 
və İstanbulda keçirilən proqramlarda QKDK-nın təqribən 40 əməkdaşına 
təlim verilib. QKDK-nın təklifi əsasında Milli Depozit Mərkəzinin 8 
əməkdaşının Türkiyənin Takasbank və Milli Qeydiyyat Təşkilatında təşkil 
olunan təlim proqramlarında iştirak etməsinə köməklik göstərilib.
İdarəetmənin təkmilləşdirilməsi sahəsində əlavə olaraq TİKA Baş 
Ofisinin aşağıdakı fəaliyyətləri də vurğulana bilər:
- Daşınmaz Əmlakın Dövlət Reyestri sahəsində əməkdaşılq;
- Beynəlxalq Polis Təlimi əməkdaşlıq layihəsi;
- Azərbaycan Respublikası Milli Məclisinin əməkdaşları üçün təlim 
proqramı.
 Ɔ Elmi və mədəni sahələrdə əməkdaşlıq
“XXI əsrdə qadının rolu” mövzusunda beynəlxalq konfrans 
Azərbaycan, Qazaxıstan, Qırgızıstan, Özbəkistan və Türkmənistanın 
dövlət müstəqilliyinin 20-ci ildönümü ilə əlaqədar Azərbaycan Respublikası 
Milli Məclisinin himayəsi və TİKA, TürkPA, Dialoq Avrasiya Azərbaycan 
Nümayəndəliyi və Lider Qadınlar İctimai Birliyinin birgə əməkdaşlığı ilə 
oktyabrın 3-4-də “XXI əsrdə qadının rolu” mövzusunda beynəlxalq konfrans 
təşkil olunub. Bakıda keçirilən bu konfransda Türkiyə Respublikasının 
ailə və sosial siyasət naziri Fatma Şahin, Azərbaycan Respublikası 
Ailə, Qadın və Uşaq Problemləri üzrə Dövlət Komitəsinin sədri Hicran 
Hüseynova, Azərbaycan, Türkiyə, Qazaxıstan, Qırgızıstan Özbəkistan və 
Türkmənistandan olan qadın deputatlar, elm adamları, siyasət və qeyri-
hökumət təşkilatı nümayəndələri iştirak ediblər.
108
Azərbaycan-Türkiyə arasinda texniki yardim layihələri: TİKA nümunəsi
İnformasiya və Kommunikasiya Texnologiyalarının Tətbiqi  V Beynəlxalq 
Konfransı
TİKA Baş Ofisi, Azərbaycan Respublikası Rabitə və İnformasiya 
Texnologiyaları Nazirliyi, Təhsil Nazirliyi, Qafqaz Universiteti, BDU, 
UNESCO-nun Təhsildə İnformasiya Texnologiyaları İnstitutu, Azərbaycan 
Milli Elmlər Akademiyasının (AMEA) İnformasiya Texnologiyaları İnstitutu, 
Daşkənd İnformasiya Texnologiyaları Universiteti və Elektrik və Elektronika 
Mühəndisləri İnstitutunun (İEEE) birgə əməkdaşlığı ilə oktyabrın 12-14-də 
Bakıda təşkil olunan konfransda 31 ölkədən 162 elm adamı iştirak edib.
Elmi və mədəni sahələrdə əməkdaşlıq istiqamətində, yuxarıda sadalanan 
layihə və fəaliyyətlərə əlavə olaraq, TİKA Başqanlığının aşağıdakı 
çalışmaları da qeyd oluna bilər:
- “AMEA M.Füzuli adına Əlyazmalar İnstitutunun modernləşdirilməsi” 
layihəsi;
- II Türk Filmləri Festivalı;
- Beynəlxalq Türk Dili Olimpiadaları;
- Beynəlxalq Molla Nəsrəddin Karikatura Festivalı;
- Beynəlxalq Uşaq Muğam Festivalı;
- Beynəlxalq Mülki Hüquq Simpoziumu;
- Novruz bayramı tədbirləri;
- “Yunus Əmrədən Füzuliyə insan sevgisi” mövzusunda beynəlxalq 
konfrans;
- “Keçmişdən bu günə Əhməd Yəsəvi” mövzusunda konfrans;
- “Cənubi Qafqazda sabitlik və əməkdaşlığı artırma” mövzusunda 
konfranslar silsiləsi;
- Qloballaşma prosesində Qafqaz və Orta Asiya Konqresi.
 Ɔ Sosial məzmunlu layihə və fəaliyyətlər
Müharibədən zərər çəkən ailələrdən olan uşaqlar üçün kompyuter 
kurslarının təşkili 
TİKA Azərbaycanda fəaliyyət göstərən Regional İnsan Hüquqları və 
Media Mərkəzi İctimai Birliyinin Bərdə rayonunda təşkil etdiyi kompyuter 
kurslarını lazımi avadanlıqla təchiz edib. 2010 və 2011-ci illərdə təşkil 
109
Azərbaycan-Türkiyə arasinda texniki yardim layihələri: TİKA nümunəsi
olunan kurslarda 121 nəfər uşaq kompyuter biliklərinə yiyələnib. Bu kursları 
bitirən uşaqlardan 27 nəfəri qazandığı biliklər nəticəsində işlə təmin olunub.
Gəncə Uşaq Evinə dəstək
Gəncə Uşaq Evində 14-15 yaşa qədər yaşadıqdan sonra uşaq evindən 
ayrılmaq məcburiyyətində qalan uşaqların peşə sahibi olmasını təmin etmək 
üçün tədris kurslarının təşkili məqsədi ilə korpusların hazırlanması və digər 
ehtiyacların qarşılanması üçün zəruri maddi vəsait verilib. 
Şəki Əlillərə Qayğı İctimai Birliyinə dəstək
Şəki Əlillərə Qayğı İctimai Birliyi ilə birgə həyata keçirilən “Əqli və 
fiziki əlillər üçün tədris kurslarının təşkil olunması” layihəsi çərçivəsində 
əlillərə xalçaçılıq, qobilen, trikotaj, tikiş və kompyuter biliklərinin tədris 
olunması üçün lazım olan avadanlıq, təchizat və materialların məsrəfləri 
qarşılanıb. Kurslara davam edən əlillərin nəqliyyat problemini həll etmək 
məqsədi ilə bir ədəd mikroavtobus Birliyə hədiyyə edilib.
Əlil Uşaqlarla İş Mərkəzinə dəstək
Azərbaycanda əlil uşaq və gənclərin sosial problemlərinin həlli 
istiqamətində fəaliyyət göstərən Əlil Uşaqlarla İş Mərkəzinə əlil uşaqların 
asudə vaxtlarını dəyərləndirə bilmələri üçün tikiş maşınları və idman 
ləvazimatları hədiyyə edilib. Bundan əlavə, əlil uşaq və gənclərin müxtəlif 
məqsədli şəhərdaxili gəzintilərini təmin etmək məqsədilə Mərkəzə bir ədəd 
mikroavtobus verilib.
Sosial məzmunlu layihə və fəaliyyətlərin sırasında əlavə olaraq 
aşağıdakıları da qeyd etmək olar:
- Müharibə veteranı olan qadınlar üçün Məişət Xidməti Mərkəzinin 
yaradılması; 
- İnsan alveri qurbanları üçün Sosial Reinteqrasiya Mərkəzinin 
yaradılmasına dəstək;
- Azərbaycan Əlillər Cəmiyyəti Yasamal Rayon Şöbəsinə dəstək;
- Bakı Əlil Uşaqlar Reabilitasiya Mərkəzinə avadanlıq yardımı;
- Azərbaycan Uşaq Təşkilatı Yasamal Rayonu Şöbəsində istilik sisteminin 
qurulması.
110
Azərbaycan-Türkiyə arasinda texniki yardim layihələri: TİKA nümunəsi
 Ɔ Nəticə
Girişdə qeyd olunduğu kimi, TİKA Baş Ofisi Azərbaycanın inkişafına 
kömək göstərilməsi istiqamətində bu günə qədər 600-dən çox layihə və 
fəaliyyət həyata keçirib. Bu layihə və fəaliyyətlər nəticəsində 4500-dən çox 
yerli mütəxəssisə təcrübə və peşəkarlığın artırılması üçün müxtəlif sahələr 
üzrə nəzəri və praktiki təlimlər verilib.  
TİKA fəaliyyət göstərdiyi müddət ərzində qardaş Azərbaycanın dövlət 
strukturları, təhsil və elm qurumları, ictimai təşkilatları və bütün insanları 
ilə xoş münasibət qurub və sıx əməkdaşlıq edib. TİKA Baş Ofisinin Bakı 
Proqram Koordinasiya Ofisi vasitəsilə Azərbaycanda həyata keçirilən 
layihə və fəaliyyətlərin müsbət nəticəsini görmək bizləri daim sevindirib və 
yeni layihələrə təşviq edib. 
Türkiyənin sahib olduğu müasir nəzəri və praktiki təcrübəni dost və 
qardaş Azərbaycanın inkişafına dəstək məqsədilə paylaşmaq üçün Türk 
Əməkdaşlıq və Koordinasiya Agentliyi Baş Ofisi ilk gündə olduğu kimi 
bu gün və bundan sonra da əməkdaşlıq və fəaliyyətini hərtərəfli davam 
etdirəcək.
111
Azərbaycanla-Türkiyə arasında təhsil əlaqələri
Azərbaycanın təhsil sahəsində əməkdaşlıq etdiyi ölkələrdən biri də 
Türkiyə Respublikasıdır. 
Hazırda Azərbaycanla Türkiyə arasında çoxtərəfli və inkişaf etmiş təhsil 
əlaqələri mövcuddur. Azərbaycanın Türkiyə ilə bu sahədə əməkdaşlığı həm 
məzmununa, həm də miqyasına görə başqa ölkələrlə müqayisədə çox geniş 
spektri əhatə edir.
Ötən 15 il ərzində iki qardaş ölkə arasında təhsil sahəsində çoxtərəfli 
əməkdaşlığı həyata keçirmək üçün lazımi hüquqi baza yaradılıb. 1992-
ci ildə “Azərbaycan Respublikası Xalq Təhsili Nazirliyi ilə Türkiyə 
Respublikası Milli Təhsil Nazirliyi arasında təhsil sahəsində əməkdaşlıq 
haqqında” Müqavilə, 1994-cü ilin fevralında “Türkiyə Respublikası ilə 
Azərbaycan Respublikası arasında elm, texnika, sosial, mədəni və iqtisadi 
sahələrdə əhatəli əməkdaşlıq haqqında” Müqavilə, 1997-ci ilin martında 
“Azərbaycan Respublikasının Təhsil Nazirliyi ilə Türkiyə Respublikası 
Milli Təhsil Nazirliyi arasında təhsil və elm sahələrində əməkdaşlıq 
haqqında” Protokol imzalanıb. Bu sənədlərdə təhsilin müxtəlif sahələri, 
qarşılıqlı tələbə mübadiləsini təmin edən müddəalar mövcud olsa da, 
Azərbaycan ali məktəblərində verilən ixtisasların Türkiyə tərəfindən 
tanınması məsələsi həllini tapmayıb. Bu, sonrakı illərdə Azərbaycan ali 
Qulu NOVRUZOV 
Azərbaycan Respublikası təhsil nazirinin müavini
Azərbaycanla-Türkiyə 
arasında təhsil əlaqələri
112
Azərbaycanla-Türkiyə arasında təhsil əlaqələri
məktəblərini bitirən Türkiyə vətəndaşlarının diplomlarının Türkiyənin 
müvafiq qurumları tərəfindən tanınmaması kimi ciddi problemə səbəb olub. 
Türkiyə Respublikasının vətəndaşları yalnız ölkələrinin Ali Təhsil Şurası 
(YÖK) tərəfindən tanınan ali məktəblərin müvafiq ixtisaslarında təhsil 
aldıqda belə problemlə rastlaşmırlar.
Türkiyədə daha çox ehtiyac duyulan ixtisaslar üzrə kadr hazırlayan 
Azərbaycan ali məktəblərinin diplomlarının qardaş ölkədə tanınması üçün 
hüquqi bazanın yaradılması son dərəcə zəruri idi. Bu məsələ Azərbaycan 
Respublikasının təhsil naziri Misir Mərdanovun 1998-ci il noyabrın 
2-9-da Türkiyəyə səfəri zamanı həll olunub. Səfər zamanı “Azərbaycan 
Respublikası Təhsil Nazirliyi ilə Türkiyə Respublikası Milli Təhsil Nazirliyi 
və Ali Təhsil Şurası rəhbərliyi arasında təhsil və elm sahələrində əməkdaşlıq 
haqqında” Razılıq Protokolu imzalanıb. 
Bu Protokolun təhsil sahəsində imzalanmış əvvəlki sənədlərdən əsas 
fərqi məhz türkiyəli gənclərin Azərbaycan ali məktəblərində təhsil almasına 
imkan verən 14-cü maddənin məzmunundadır. Protokolun bu maddəsi 
aşağıdakı şəkildə ifadə olunur:
“Azərbaycan ali təhsil ocaqları tərəfindən aşağıda göstərilən ixtisaslar 
üzrə hər səviyyədə verilən ali təhsil diplomları Türkiyə Respublikası Ali 
Təhsil Şurası tərəfindən tanınacaqdır. Azərbaycan Respublikası Təhsil 
Nazirliyi tərəfindən müəyyən edilən rəsmi dövlət universitetlərindəki dəqiq 
elmlər, tarix, incəsənət tarixi, coğrafiya, sosiologiya, klassik arxeologiya, 
türk dili və ədəbiyyatı, müasir türk dilləri və ədəbiyyatları, ingilis dili və 
ədəbiyyatı, fransız dili və ədəbiyyatı, alman dili və ədəbiyyatı, holland dili 
və ədəbiyyatı, polyak dili və ədəbiyyatı, italyan dili və ədəbiyyatı, ispan 
dili və ədəbiyyatı, ərəb dili və ədəbiyyatı, rus dili və ədəbiyyatı, bolqar 
dili və ədəbiyyatı, fars dili və ədəbiyyatı, urdu dili və ədəbiyyatı, yapon 
dili və ədəbiyyatı, koreya dili və ədəbiyyatı, incəsənət, tətbiqi riyaziyyat, 
hesablama texnikası, fizika müəllimi, riyaziyyat müəllimi, kimya müəllimi, 
biologiya müəllimi, bədən tərbiyəsi və idman müəllimi, incəsənət müəllimi, 
xarici dil müəllimi, Azərbaycan Dövlət Neft Akademiyasında asfaltit və neft-
qaz istehsalının fiziki mərhələləri, dənizdə neft və qaz istehsalı avadanlığı, 
neft və təbii qaz geologiyası, neft-qaz quyularının və anbarlarının 
layihələndirilməsi, inşası və istismarı, neft və qaz istehsal maşınları və 
təchizatı, neft-qaz yataqlarının istismarı və istifadəsi, Azərbaycan Texniki 
Universitetində kompyuter mühəndisliyi sahələrindəki əyani (gündüz) 
təhsili ixtisasları.
 Azərbaycan Respublikası Təhsil Nazirliyi hər il üçün əvvəlki ilin noyabr 
113
Azərbaycanla-Türkiyə arasında təhsil əlaqələri
ayının sonuna qədər bu ixtisaslara qəbul olunacaq tələbə sayını və digər 
şərtləri bildirəcəkdir”.
Protokolda həmçinin təhsilin müxtəlif sahələrində, orta və ali məktəb 
müəllimlərinin mübadiləsi, dərslik və nəşriyyat, türkdilli respublikalarda 
tədris olunacaq ortaq tarix və ədəbiyyat kitablarının yazılması kimi 
məsələlərdə əməkdaşlığın qurulması və daha da genişləndirilməsi əksini 
tapıb. Azərbaycan nümayəndə heyəti səfər zamanı Türkiyənin müxtəlif 
tədris müəssisələrinə baş çəkib, orta və ali təhsil sistemi ilə yaxından 
tanış olub. Bu səfərdən və qeyd olunan Protokolun imzalanmasından 
sonra Azərbaycanla Türkiyə arasında tələbə mübadiləsi sahəsində 
əməkdaşlığın məzmununda çox ciddi dəyişikliklər baş verib. Bu vaxta 
qədər Azərbaycan vətəndaşları xarici dövlətlərə, xüsusilə Türkiyəyə təhsil 
almağa göndərilərkən onların ölkəyə daha vacib olan ixtisaslar üzrə təhsilini 
təmin etmək məsələsində müəyyən nöqsanlara yol verilirdi. Çox zaman bu, 
müəyyən qanunauyğunluğa əsaslanmadan tələbələrin ixtiyarına buraxılırdı. 
Nəticədə, bəzi ixtisaslar üzrə ali təhsilli mütəxəssislər ehtiyac olmasa 
da Türkiyədə hazırlanırdı. Məsələn, 1997/1998-ci tədris ilinin statistik 
məlumatlarına əsasən, Ankara, Qazi, İstanbul, Mərmərə, Egey, Doqquz 
Eylül, Səlcuq, Uludağ və On doqquz Mayıs universitetləri üzrə aparılmış 
təhlil göstərir ki, bu ali məktəblərdə tələbələrimizin 34,1%-i pedaqoji, 27%-i 
iqtisadi, idarəetmə və ictimai elmlər fakültələrində (maliyyə, iqtisadiyyat, 
menecment, beynəlxalq əlaqələr, sosiologiya, psixologiya), 8,2%-i hüquq 
və jurnalistika, 8%-i ilahiyyat, 5,1 %-i mühəndislik, 4,1%-i kənd təsərrüfatı 
və 4,3%-i tibb ixtisasları üzrə təhsil alıblar. Soydaşlarımızın 9,2%-i ali 
məktəblərin nəzdində fəaliyyət göstərən ikiillik ali peşə məktəblərinə 
(məslək yüksək okulları) qəbul edilib. Göründüyü kimi, tələbələrimizin 1/3 
hissəsi respublikamızın bir çox ali məktəblərində mövcud olan ixtisaslar 
üzrə təhsil alıblar. 
Qeyd olunan Protokol Azərbaycanda həyata keçirilən və aparılacaq 
təhsil islahatlarına Türkiyə tərəfinin hərtərəfli yardım göstərməsi və bu 
sahədə faydalı əməkdaşlığın qurulması üçün də real zəmin yaradıb. Təhsil 
naziri Misir Mərdanovun rəhbərlik etdiyi nümayəndə heyətinin 1999-cu 
il 22 iyul – 4 avqust tarixində Türkiyəyə növbəti səfəri yeni perspektivlər 
açıb. Məqsəd Türkiyədə aparılan təhsil islahatlarının gedişi ilə tanış 
olmaq, bu ölkənin təcrübəsini yaxından öyrənmək idi. Həmin il Dünya 
Bankının Beynəlxalq İnkişaf Assosiasiyasının ayırdığı kredit hesabına 
Azərbaycanın Təhsil Nazirliyi orta təhsil sistemində islahatlara başlamışdı. 
Qərb təhsil sisteminə inteqrasiya yolunda böyük uğurlar əldə etmiş Türkiyə 
114
Azərbaycanla-Türkiyə arasında təhsil əlaqələri
məktəblərinin təcrübəsinin öyrənilməsi səfər zamanı diqqət mərkəzində 
olub.
Artıq təhsil əlaqələri qurulub və fəaliyyət üçün hüquqi əsas yaradılıb. 
Ölkələrimiz arasında əməkdaşlıq genişlənir. Bu baxımdan Azərbaycan 
nümayəndə heyətinin Qaradəniz Universitetlər Birliyinin İstanbulda 2000-ci 
il iyulun 2-dən 11-dək keçirdiyi II Beynəlxalq Konqresdə iştirakı da faydalı 
olub. Konqresin açılışında Misir Mərdanov çıxış zamanı bildirib ki, bu 
tədbir Qaradəniz hövzəsi universitetləri arasında yeni əlaqələrin qurulması 
və əməkdaşlığın daha da inkişaf etdirilməsində xüsusi rol oynayaq. 
Konqresdə Albaniya, Bolqarıstan, Gürcüstan, Ermənistan, Moldova, 
Rumıniya, Rusiya, Yunanıstan və Ukraynadan da qonaqlar iştirak ediblər. 
Qaradəniz Universitetlər Birliyinin növbəti görüşü 2002-ci ildə Bakıda 
keçirilib. 
Təhsil sahəsində əməkdaşlıqla bağlı əlamətdar hadisələrdən biri də 2000-
ci ilin dekabrında Misir Mərdanovun dəvəti ilə Türkiyə Respublikası milli 
təhsil nazirinin Bakıya səfəridir. Türkiyə Respublikasının milli təhsil naziri 
Mətin Bostançıoğlu səfər zamanı bəyan edib ki, həmin il Bakıda baş vermiş 
zəlzələdən ziyan çəkmiş iki məktəbin təmirini Türkiyə Respublikası Milli 
Təhsil Nazirliyi üzərinə götürür. Bakı şəhərindəki İncəsənət Gimnaziyası və 
Səbail rayonundakı 7 nömrəli orta məktəbin təmirinə Türkiyə Respublikası 
Milli Təhsil Nazirliyi 50.000 ABŞ dolları məbləğində vəsait ayırıb. Səfər 
zamanı təhsil və elm sahələrində əməkdaşlıq haqqında növbəti Protokol 
imzalanıb. Bu Protokolun 14-cü maddəsində ali təhsil diplomlarının 
qarşılıqlı tanınmasını sürətləndirmək üçün Azərbaycan Respublikası Təhsil 
Nazirliyi ilə Türkiyə Respublikasının Ali Təhsil Şurası (YÖK) rəhbərliyinin 
mütəxəssislərindən ibarət yaradılmış Birgə Komissiyanın ildə bir dəfə 
Bakıda və ya Ankarada işləməsi üçün şərait yaradılması qeyd olunub. Buna 
əsasən formalaşmış Birgə Komissiyanın fəaliyyəti nəticəsində Azərbaycan 
ali məktəblərinin müvafiq ixtisaslarının tanınması sahəsində müəyyən 
irəliləyişlər əldə edilib. 
Protokolun 12-ci maddəsinə “Türk dünyası tarixi” və “Türk dünyası 
ədəbiyyatı” dərs kitablarının çap olunması üçün bu günə qədər aparılan 
işlərin davam etdirilməsi”, 19-cu maddəsinə Azərbaycan və Türkiyənin 
qarşılıqlı olaraq qarşı tərəfin təhsil işçiləri üçün “Azərbaycan dilini öyrətmə 
və təhsil sistemini tanıtma” və “Türk dilini öyrətmə və təhsil sistemini 
tanıtma” mövzularında  xidməti təhsil seminarlarının təşkil olunması”, 
22-ci maddəsinə “iki ölkə arasında tərəflərin daxili imkanları nəzərə 
alınmaqla ali təhsil işçilərinin mübadiləsini gücləndirmək üçün tədbirlərin 
115
Azərbaycanla-Türkiyə arasında təhsil əlaqələri
görülməsi”, 24-cü maddəsinə Türkiyə tərəfinin yeni təlim texnologiyaları 
sahəsindəki bilik və bacarıqlarını Azərbaycan tərəfi ilə bölüşməyi, dərs 
vəsaitlərinin hazırlanmasında və müəllimlərin bu sahədə ixtisasartırmaları 
istiqamətlərində, həmçinin Azərbaycan tərəfinin Dünya Bankı və başqa 
beynəlxalq qurumlarla həyata keçirəcəyi layihə fəaliyyətlərinə hər cür 
texniki yardım göstərəcəyi”, 26-cı maddəsinə pedaqoji kadrların müxtəlif 
ixtisaslar üzrə ixtisasartırma, yenidənhazırlanma, rəhbər kontingentin 
idarəetmə sahəsində elmi nəzəri, təcrübi biliklərinin artırılması, məsafədən 
(distant) təhsil, rəhbər və pedaqoji kadrların attestasiya mexanizmləri ilə 
bağlı” əməkdaşlıq məsələlərini tənzimləyən müddəalar əlavə edilib.
Tərəflər iki ölkə arasında, xüsusilə 1998-ci ildən bəri təhsil və elm 
sahələrində əməkdaşlığın uğurlu olduğunu ifadə etməklə yanaşı, bəzi 
sahələrdəki çətinlikləri, xüsusən də bir sıra ixtisaslar üzrə Azərbaycan 
ali məktəb diplomlarının Türkiyə tərəfindən tanınmaması məsələlərinə 
toxunublar. Müzakirələr nəticəsində “Azərbaycan Respublikası Təhsil 
Nazirliyi ilə Türkiyə Respublikası Ali Təhsil Şurası arasında ali təhsil 
sahəsində əməkdaşlığa dair” İlkin Protokol imzalanıb. Bu Protokolda 
Azərbaycan ali məktəbləri tərəfindən verilən iqtisadiyyat, beynəlxalq 
əlaqələr, memarlıq və inşaat, elektrik-elektronika və maşın mühəndisliyi 
ixtisaslarının ən yaxın zamanda tanınması üçün müvafiq işlərin aparılması 
nəzərdə tutulub. Tərəflər iki ölkənin ali məktəblərini tibb ixtisasları üzrə 
bitirən məzunların diplomlarının tanınması şərtlərinin müəyyən edilməsində 
razılığa gəliblər. Azərbaycanın Türkiyə vətəndaşları üçün müəyyən 
etdiyi kontingent çərçivəsində Türkiyədə keçirilmiş qəbul imtahanları 
nəticəsində Azərbaycan Tibb Universitetinə qəbul olunmuş tələbələr ilk 3 
ili bu ali məktəbdə təhsil aldıqdan sonra təhsillərini Türkiyənin aparıcı ali 
məktəblərində davam etdirmələri barədə razılıq əldə edilib. Protokolda bu 
da qeyd olunub ki, Türkiyədə “tibdə uzmanlıq” proqramı üzrə dövlət xətti 
ilə təhsil almağa göndərilən Azərbaycanın ali məktəb məzunları bir tədris ili 
“Türk dili üzrə hazırlıq mərkəzi”ndə oxuduqdan sonra Egey Universitetində 
təşkil ediləcək ixtisas imtahanlarının nəticəsinə görə Ali Təhsil Şurası 
tərəfindən müvafiq ali məktəblərə yerləşdiriləcəklər. Eyni zamanda, tərəflər 
istər dövlət, istərsə də qeyri-dövlət xətti ilə qarşılıqlıq olaraq ayrılmış təqaüd 
yerləri çərçivəsində diplomdansonrakı təhsilə (magistratura, doktorantura) 
qəbulun artırılması məqsədilə müvafiq tədbirlərin görüləcəyi haqqında 
razılığa gəliblər. 
2000-ci ildən başlayaraq Bakının 6, 14, 41, 56 və 261 saylı 
məktəblərində türk dili tədris olunur. Dərslər Bakıda fəaliyyət göstərən Bakı 
116
Azərbaycanla-Türkiyə arasında təhsil əlaqələri
türk liseylərinin türkiyəli müəllimləri tərəfindən aparılır. Dərslərin daha 
keyfiyyətli və maraqlı keçməsi üçün Türkiyə Respublikasının Bakıdakı 
səfirliyi həmin məktəblərin hər birində bir sinif otağını yeni məktəb mebeli 
ilə yanaşı, kompyuter dəsti, televizor və tələb olunan dərsliklərlə təchiz 
edərək “Türk dili” kabineti təşkil edib. 
Türkiyə tərəfi ilə təhsil sahəsində imzalanmış protokolların müvafiq 
bəndlərinə uyğun olaraq əməkdaşlıq istiqamətində görülən işlərin icrasına 
nəzarət, qarşılıqlı müzakirələrin aparılması, qarşıya çıxan problemlərin 
vaxtında həll edilməsi üçün müvafiq təkliflərin hazırlanması, iki ölkənin 
təhsil nazirlikləri arasında əməkdaşlığın inkişaf etdirilməsi məqsədilə hər iki 
tərəfin nümayəndələrindən ibarət yaradılan Daimi Komissiyanın fəaliyyəti 
tənzimlənir. Bu günə qədər Daimi Komissiyanın 8 iclası keçirilmişdir. 
Türkiyə Respublikasının milli təhsil naziri Hüseyn Çeliyin dəvəti ilə 
Azərbaycan Respublikasının təhsil naziri Misir Mərdanovun başçılıq 
etdiyi nümayəndə heyəti 2005-ci il 14-20 mart tarixində Türkiyədə olub. 
Səfərin əsas məqsədi Azərbaycan ilə Türkiyə arasındakı təhsil sahəsində 
aparılan çoxtərəfli və inkişaf etmiş əməkdaşlığın genişləndirilməsi, təhsil 
sənədlərinin (xüsusilə ali təhsili əhatə edən) qarşılıqlı tanınmasına dair 
danışıqların aparılması idi. Azərbaycan nümayəndə heyəti ilə Türkiyə 
Respublikası Yüksək Öyrətim Kurulu Başqanlığı və Milli Təhsil Nazirliyi 
arasında qabaqcadan planlaşdırılmış danışıqlar zamanı ölkələrimiz arasında 
təhsil sahəsindəki ikitərəfli əlaqələrin inkişaf etdirilməsi, 1993-cü ildən 
etibarən Türkiyə tərəfindən maliyyəşdirilən “Böyük Tələbə Layihəsi” 
çərçivəsində yüzlərlə azərbaycanlı gəncin Türkiyənin ən qabaqcıl ali 
məktəblərində Azərbaycan iqtisadiyyatının bugünkü tələblərinə cavab verən 
müasir ixtisaslar (o cümlədən tibb) üzrə hazırlanması, eyni zamanda türk 
gənclərinin dövlət və qeyri-dövlət xətti ilə Azərbaycanın ali məktəblərində 
təhsilləri ilə bağlı fikir mübadiləsi aparılıb. 
Azərbaycan ali məktəbləri ixtisaslarının Türkiyə Ali Təhsil Şurası 
tərəfindən tanınmasının mahiyyəti qeyd olunmalıdır. Türkiyənin təhsillə 
bağlı milli qanunvericiliyi və Ali Təhsil Şurasının qaydalarına görə, 
türkiyəli gənclər xarici ölkə ali məktəblərinin yalnız Ali Təhsil Şurası 
tərəfindən tanınan ixtisasları üzrə təhsil ala bilərlər. Əks halda onlar tələbə 
kimi Türkiyə tərəfindən tanınmır, nəticədə aldıqları diplomları tanıtmaq 
üçün çox ciddi problemlərlə üzləşirlər. Buna görə, türkiyəli gənclər bu 
və ya digər xarici ölkədə Ali Təhsil Şurası tərəfindən tanınan müəyyən 
ali məktəblərin konkret ixtisasları üzrə təhsil ala bilərlər.  Burada maraqlı 
cəhətlərdən biri də ondan ibarətdir ki, türkiyəli abituriyentlər ölkələrində 
117
Azərbaycanla-Türkiyə arasında təhsil əlaqələri
konkret xarici ölkələrin ali məktəblərinə ayrılmış yerlər hesabına imtahan 
verməklə təhsil ala bilərlər. 
Türkiyə ilə əməkdaşlıq əlaqələrinin inkişafının davamı kimi qeyd 
etmək olar ki, Avropa Şurası və Türkiyə Milli Təhsil Nazirliyinin dəvəti 
ilə Azərbaycan Respublikasının təhsil naziri Misir Mərdanovun rəhbərlik 
etdiyi nümayəndə heyəti 2007-ci il mayın 4-5-də İstanbulda Avropa ölkələri 
Təhsil Nazirlərinin Daimi Konfransının 22-ci Sessiyasının işində iştirak 
edib. 
Sosial vəziyyətindən, etnik və dini mənsubiyyətindən, fiziki və əqli 
inkişafından asılı olmayaraq bütün uşaqlara təhsil almaq üçün bərabər 
imkanların verilməsi, insan haqları, mədəniyyətlərarası təhsil və milli 
azlıqların təhsili sahəsində tədrisin keyfiyyətinin artırılması ilə bağlı 
məsələlərin müzakirəsi sözügedən konfransın əsas məqsədi olub. Sessiyanın 
sonunda Avropa ölkələri Təhsil Nazirlərinin Yekun Bəyannaməsi qəbul 
edilib.   
2008-ci il mayın 28-31-də Türkiyə Respublikası Yüksək Öyrətim 
Kurulunun 5 nəfərlik nümayəndə heyəti Azərbaycana səfər edərək ali 
təhsil və bilavasitə konkret ali məktəblərin fəaliyyəti ilə yaxından tanış 
olublar. Səfərin əsas məqsədi Azərbaycan tərəfinin ayrı-ayrı ali məktəblərin 
ixtisaslarının əlavə olaraq tanınması barədə müraciətini dəyərləndirmək idi. 
Nümayəndə heyəti Bakı Dövlət Univesriteti, Azərbaycan Tibb Universiteti, 
Azərbaycan Memarlıq və İnşaat Universiteti, Azərbaycan Texniki 
Universiteti və Azərbaycan Pedaqoji Universitetini ziyarət edib. Qonaqlar 
ali məktəblərin maddi-texniki bazası, kitabxanası, müxtəlif laboratoriyaları, 
auditoriyaları və bəzi ixtisaslar üzrə tədris proqramları ilə tanış olublar.
Türkiyə ilə təhsil sahəsində əməkdaşlıq barədə danışarkən “təhsil 
təmsilçiliyi” məsələsinə toxunmamaq olmaz. İki ölkənin Təhsil Nazirlikləri 
arasında əldə edilmiş razılığa əsasən, Türkiyə Hökumətinin müvafiq qərarı 
ilə “Böyük Tələbə Layihəsi” çərçivəsində bu ölkənin ali məktəblərində 
Azərbaycan və digər türkdilli ölkələrdən gələn tələbələrin təhsil, məişət 
və digər məsələləri ilə məşğul olmaq məqsədilə təhsil təmsilçisi vəzifəsi 
təsis edilmişdi. 2008-ci ildən etibarən təhsil təmsilçisi vəzifəsi ləğv edilərək 
Azərbaycanın Türkiyədəki səfirliyinin nəzdində təhsil attaşesi vəzifəsi təsis 
edilmişdir.
2008-ci ilin sonlarında Azərbaycan və Türkiyə arasında təhsil üzrə 
əməkdaşlıq əlaqələrinin inkişafı qarşılıqlı səfərlərin təşkili ilə müşahidə 
olunub. 12-14 noyabr 2008-ci il tarixində Türkiyə Respublikasının 
Yüksək Öyrətim Kurulu - Ali Təhsil Şurasının sədri, professor, doktor 
118
Azərbaycanla-Türkiyə arasında təhsil əlaqələri
Yusuf Ziya Özcanın rəhbərlik etdiyi nümayəndə heyəti Bakıda ilk rəsmi 
səfərdə olub, Azərbaycanın təhsil naziri Misir Mərdanovla görüşüb. 
Görüş zamanı nazir qonaqlara iki ölkə arasında mövcud əlaqələrin 
genişləndirilməsi üçün görülən işlər haqqında ətraflı məlumat verib 
və qeyd edib ki, digər ölkələrlə müqayisədə Türkiyədə ali təhsil alan 
azərbaycanlı tələbələrin sayı ilbəil artmaqdadır. Nazir Prezident İlham 
Əliyev tərəfindən təsdiq olunmuş “2007-2015-ci illərdə Azərbaycan 
gənclərinin xarici ölkələrdə təhsili üzrə Dövlət Proqramı” haqqında da 
qonaqlara məlumat verib. Təhsil naziri ölkəmizdə fəaliyyət göstərən 
“Çağ” Öyrətim İşlətmələri Şirkətinin, Azərbaycan Türk Özəl liseylərinin 
və Qafqaz Universitetinin nümunəvi təhsil ocaqları kimi tanındığını 
və bu təhsil ocaqlarının Azərbaycanla Türkiyə arasında körpü rolunu 
oynadığını bildirib.
Qardaş Türkiyə ilə təhsil sahəsində əməkdaşlığın ən nəzərəçarpan 
sahələrindən biri tələbə mübadiləsidir. Qeyd olunan müvafiq sənədlər 
tələbə mübadiləsi sahəsində uğurlu əməkdaşlıq üçün geniş perspektivlər 
açır. Qarşılıqlı şəkildə müəyyən olunmuş sayda təqaüd yerlərinin 
ayrılması, eyni zamanda bu təqaüddən kənar öz imkanları hesabına 
ödənişli olaraq qarşı tərəfin ali məktəblərində təhsillə bağlı məsələlərin 
tənzimlənməsi həmin sənədlərdə nəzərdə tutulub. Buna görə Azərbaycan 
vətəndaşlarının xaricdə ən çox təhsil aldığı ölkə Türkiyədir, həmçinin 
təhsil üçün Azərbaycana üz tutan xarici tələbələr içində qardaş ölkə 
nümayəndələri sayca birinciliyini bu gün də saxlayır. Ümumilikdə, hər 
iki ölkədən qarşı tərəfin ali məktəblərində təhsil alan tələbələrin sayı bir 
neçə mindən artıqdır. Sənədlərdə də qeyd olunduğu kimi, hər iki tərəf 
ölkələrində faəliyyət göstərən dövlət ali məktəblərində tərəfdaş ölkədən 
gələn tələbələrin təhsil almaları üçün müvafiq şəraitin yaradılmasını 
öz üzərinə götürmüşdür. Bunun üçün tərəflər müəyyən kontingent 
çərçivəsində təqaüdlər  də ayırmaqdadır. Təşəkkür hissi ilə qeyd 
etməliyik ki, 1992-ci ildən etibarən Türkiyə Respublikası Hökumətinin 
həyata keçirdiyi “Böyük Tələbə Layihəsi” çərçivəsində azərbaycanlı 
gənclər Türkiyənin ali məktəblərində müxtəlif ixtisaslar üzrə təhsil almış 
və almaqda davam etməkdədirlər. Məhz bu layihənin həyata keçirilməsi 
nəticəsində onlarla azərbaycanlı gənc diplomdan sonrakı təhsil – tibdə 
uzmanlıq proqramları üzrə təhsil almaq üçün Türkiyə ali məktəblərinə 
göndərilmiş və onların artıq böyük bir qrupu təhsillərini uğurla bitirərək 
ölkəmizin müxtəlif tibb mərkəzlərində tibbin müxtəlif sahələrini əhatə 
edən ixtisaslar üzrə (ürək-damar cərrahiyyəsi, urologiya, ginekologiya, 
119
Azərbaycanla-Türkiyə arasında təhsil əlaqələri
göz həkimliyi və s.) yürsək səviyyəli kadrları olaraq fəaliyyət göstərir. 
Ümumiyyətlə, Azərbaycanın öz müstəqilliyini əldə etdiyi tarixdən bu 
günədək qardaş Türkiyənin ali məktəblərində 4000-ə yaxın azərbaycanlı 
gənc dövlət xətti ilə təhsil almaq imkanına malik olmuşdur. Yuxarıda da 
göstərildiyi kimi, bu prosesin daha nizamlı və mütəşəkkil şəkildə həyata 
keçirilməsi 1998-ci və sonrakı illərdə Təhsil Nazirliyinin Türkiyənin 
müvafiq təhsil qurumları ilə imzaladığı sənədlərlə tənzimlənmişdir.
Türkiyə Respublikasının illər üzrə Azərbaycana ayırdığı təqaüdlərə 
və Azərbaycan tərəfinin istifadə etdiyi yerlərə aid statistik məlumat
İllər 1998 1999 2000 2001 2002 2003 2004
Ayrılan təqaüdlərin sayı 150 150 150 150 150 150 150
İstifadə olunan 
təqaüdlərin sayı
174 138 141 140 150 150 150
İllər 2005 2006 2007 2008 2009 2010 2011
Ayrılan təqaüdlərin sayı 150 150 150 125 125 125 125
İstifadə olunan 
təqaüdlərin sayı
140 128 126 93 91 117 117
Türkiyə Respublikasında dövlət xətti ilə təhsil alan 
tələbələrə aid statistik məlumat
Tədris ili
1997- 
1998
1998- 
1999
1999- 
2000 
2000- 
2001
2001- 
2002
2002- 
2003
2003- 
2004
Tələbələrin sayı 1503 1327 837 667 610 543 561
Tədris ili
2004- 
2005
2005- 
2006
2006- 
2007
2007- 
2008
2008-
2009
2010- 
2011
2011-
2012
Tələbələrin sayı 636 734 659 605 548 503 487
Qeyd etdiyimiz kimi, 2006-cı ilə qədər gənclərimiz daha çox təhsilin 
bakalavr səviyyəsi üzrə müxtəlif ixtisaslarda təhsil almaq üçün Türkiyəyə 
göndərilirdisə, 2006-ci ildən etibarən gənclərimizin Azərbaycanın ehtiyac 
duyduğu ixtisas istiqamətləri (İKT, tibb, mühəndislik, idarəetmə və maliyyə) 
üzrə əsas təhsildən sonrakı təhsil səviyyələri (magistratura, doktorantura) 
120
Azərbaycanla-Türkiyə arasında təhsil əlaqələri
üzrə təhsil almalarına üstünlük verilirdi. Müalicə işi və stomatologiya 
ixtisasları üzrə əsas təhsillərini bitirən tələbələrin tibbin müxtəlif sahələri 
üzrə uzmanlıq (rezidentura) səviyyəsində təhsil almaları üçün şəraitin 
yaradılması xüsusilə qeyd olunmalıdır.  
Ötən illər ərzində 2 minə yaxın tələbəmiz məzun olaraq ölkəmizin 
müxtəlif sahələrində uğurla çalışmaqdadırlar. Bu gün respublikamızın 
ali və orta məktəbləri, Azərbaycan Respublikasının Prezidenti yanında 
Strateji Araşdırmalar Mərkəzi, Xarici və Daxili İşlər nazirlikləri, Ədliyyə 
Nazirliyi, Səhiyyə Nazirliyi, Diasporla İş üzrə Dövlət Komitəsi, Dövlət 
Gömrük  Komitəsi, Konstitusiya Məhkəməsi, Milli Elmlər Akademiyası, 
onun Naxçıvan MR-dəki filialı, digər dövlət qurumları və müəssisələrində 
çalışan mütəxəssislər arasında Türkiyə ali məktəblərinin məzunlarına rast 
gəlmək olar. İxtisasca iqtisadçı və bank işçisi olanların müəyyən bir qrupu 
respublikamızda fəaliyyət göstərən çoxsaylı dövlət və özəl banklarda 
çalışırlar.
Türkiyə ali məktəblərindən məzun olmuş bəzi azərbaycanlı gənclər 
dünyanın müxtəlif ölkələrində (ABŞ, Yaponiya, Almaniya, İngiltərə, 
Rusiya və s.) təhsillərini davam etdirir və ya bu ölkələrin özəl şirkətlərində 
çalışırlar. 
Azərbaycan Respublikasının Prezidenti cənab İlham Əliyevin 16 aprel 
2007-ci il tarixli, 2090 saylı sərəncamı ilə təsdiq edilmiş “2007-2015-
ci illərdə Azərbaycan gənclərinin xarici ölkələrdə təhsili üzrə Dövlət 
Proqramı” gənclərimizin qardaş Türkiyənin ali məktəblərində təhsil almaq 
imkanklarını daha da genişləndirmişdir. Bu Proqram çərçivəsində hazırda 
853 nəfər dünyanın nüfuzlu ali məktəblərində təhsil almaqdadır ki, onların 
da 201 nəfəri Türkiyənin aparıcı ali məktəblərində təhsil alırlar. Proqram 
çərçivəsində təhsil alan tələbələrin bütün xərcləri (təhsil, yaşayış, gediş-
gəliş və s.) Azərbaycan dövləti tərəfindən ödənilir.
Proqram iştirakçıları olan azərbaycanlı gənclər Türkiyənin əsas ali 
təhsil ocaqlarının müxtəlif təhsil səviyyələrində müxtəlif ixtisas sahələri 
(tibb, iqtisadiyyat və idarəetmə, sənaye və mühəndislik, İKT, xidmət) üzrə 
təhsillərini davam etdirirlər. Ötən 4 dərs ili ərzində (2007/2008-2010/2011) 
təqribən 130 nəfər Türkiyədə təhsil almaq hüququ qazanmışdırsa, təkcə 
2011-ci ildə bu rəqəm 103 nəfər olmuşdur. 2011/2012-ci tədris ilində 
Türkiyəyə göndərilənlərin 80-i tibb ixtisası üzrə, xüsusilə də rezidentura 
proqramlarında təhsil alanlar olmuşdur.
5 illik dinamika ilə bağlı rəqəmlər onu göstərir ki, 2011-ci ildə 
ən çox tələbə həm tibb ixtisası üzrə, həm də ümumilikdə Türkiyəyə 
121
Azərbaycanla-Türkiyə arasında təhsil əlaqələri
göndərilmişdir. 
Azərbaycan gənclərinin Türkiyədə təhsil almaları ilə yanaşı, Türkiyə 
vətəndaşları da Azərbaycanın müxtəlif ali məktəblərində müxtəlif 
ixtisaslarda təqaüdlər çərçivəsində və ya şəxsi vəsaitləri hesabına 
təhsil almaqdadırlar. Ümumiyyətlə, qeyd edilməlidir ki, Azərbaycanda 
təhsil alan əcnəbi tələbələrin böyük əksəriyyətini məhz qardaş Türkiyə 
Respublikasından olan tələbələr təşkil edir. 
Hazırda Bakı Dövlət Universitetində, Azərbaycan Dövlət Neft 
Akademiyasında, Azərbaycan Memarlıq və İnşaat Universitetində, 
Azərbaycan Dillər Universitetində, Azərbaycan Texniki Universitetində, 
Azərbaycan Dövlət İqtisad Universitetində, Bakı Musiqi Akademiyasında 
və digər ali məktəblərdə 3459 nəfər (2010/2011-ci tədris ilində) Türkiyə 
vətəndaşı təhsillərini davam etdirirlər.
Türkiyədən gələn tələbələr, əsasən, kompyuter mühəndisliyi, 
beynəlxalq münasibətlər, memarlıq, neft və qaz geologiyası, azərbaycan 
dili və ədəbiyyatı, xarici dillər, rus dili və ədəbiyyatı, ssenari yazıçısı, 
marketinq, menecment, iqtisadiyyat, texniki və humanitar fənlər 
müəllimliyi, tibb, musiqi, dizayn, qrafika ixtisaslar üzrə respublikamızın 
dövlət və özəl ali məktəblərində təhsil alırlar.
Azərbaycan Respublikasının ali məktəblərində təhsil alan 
Türkiyə Respublikası vətəndaşları haqqında statistik məlumat
Tədris illəri 2004-
2005
2005-
2006
2006-
2007
2007-
2008
2008-
2009
2009-
2010
2010-
2011
Tələbələrin sayı 2640 3365 3874 4218 4499 4073 3459
Azərbaycan xalqının ilahi sərvəti olan “qara qızılın insan kapitalına 
çevrilməsi” siyasətinə töhfə verən Azərbaycanla Türkiyə arasında təhsil 
sahəsindəki əməkdaşlıq bundan sonra da yüksələn xətt üzrə inkişaf 
etdiriləcəkdir. 
Ölkələrimiz arasında təhsil sahəsində ildən-ilə genişlənən əməkdaşlıq 
xalqlarımızın bir-birinə daha da yaxınlaşmasına xidmət edir və istər 
Türkiyədə, istərsə də Azərbaycanda elmin, təhsilin və mədəniyyətin 
inkişafı üçün geniş imkanlar açır.
122
AZƏRBAYCAN-TÜRKİYƏ ƏLAQƏLƏRİ SON 20 İLDƏ: UĞURLAR VƏ İMKANLAR
123
Hərbi-texniki sahədə Azərbaycan-Türkiyə əməkdaşlığı (1991-2011)
 Ɔ Giriş
Müstəqilliyini əldə etdikdən sonra hər bir xalqın gördüyü ilk iş 
dövlət atributlarını yaratmaq olur. Azərbaycan 1991-ci il oktyabrın 18-də 
müstəqilliyinin bərpasını elan etdikdən sonra dövlət atributlarını təmin etmək 
üçün çalışmağa başlayıb. Dövlət atributlarının ən vacibi və  əhəmiyyətlisi 
Silahlı Qüvvələrdir. Rusiya imperiyasının tərkibində olarkən Azərbaycan 170 
il ərzində nizami orduya malik olmayıb və ona Silahlı Qüvvələrini yaratmaq 
imkanı verilməyib. Müstəqilliyini bərpa edən Azərbaycan ilk günlərdən həlli 
mürəkkəb olan problemlərlə üzləşib. Sovet imperiyasının dağılmasını anlayan 
Ermənistan əvvəlcədən yaradlmış erməni silahlı dəstələri (sonralar bu dəstələr 
Ermənistan Silahlı Qüvvələrinin əsasını təşkil edib) və parçalanmış Sovet 
ordusunun muzdlu əsgərlərinin köməyi ilə Azərbaycana qarşı ərazi iddiaları 
irəli sürərək elan edilməmiş müharibəyə başlayıb. O dövrdə Azərbaycan 
erməni silahlı dəstələrinin işğalçı hücumundan  ərazilərini müdafiə etmək 
məqsədilə könüllülərdən ibarət silahlı dəstələr yaratmışdı. Lakin hərbi 
təcrübəsi olmadığından və vahid komandanlıq altında birləşmədiyindən bu 
silahlı dəstələr erməni işğalına qarşı səmərəli müqavimət göstərə bilmirdi. 
Yəhya MUSAYEV
 Azərbaycan Respublikası müdafiə sənayesi nazirinin müavini
Hərbi-texniki sahədə Azərbaycan-Türkiyə 
əməkdaşlığı (1991-2011)
124
Hərbi-texniki sahədə Azərbaycan-Türkiyə əməkdaşlığı (1991-2011)
Belə bir halda nizami ordunun təcili yaradılması zərurəti meydana çıxmışdı. 
Lakin Silahlı Qüvvələrin yaradılması ən çətin proseslərdən biridir. Hərbi 
sahədə azərbaycanlı milli kadrların sayı olduqca az idi və mövcud qüvvə ilə 
Silahlı Qüvvələrin yaradılması üçün sabitlik və sülh dövrü tələb olunurdu. 
Erməni işğalı isə davam edirdi. Mövcud vəziyyətdən çıxmaq üçün könüllü 
dəstələrə hərbi təlimlər vermək, eyni zamanda nizami ordu yaratmaq 
çox vacib idi. Belə halda Silahlı Qüvvələrinin yaradılması prosesində 
sıx əməkdaşlıq üçün Azərbaycan Türkiyə Cümhuriyyətinə müraciət etdi. 
Yaradılacaq Azərbaycan Silahlı Qüvvələrinin gənc zabit heyətinə təlim 
vermək, müxtəlif  təkmilləşdirmə kurslarında iştirak etmək, eyni zamanda 
yaradılan orduya texniki cəhətdən yardım göstərmək məqsədilə 1992-ci ildə 
“Azərbaycan Hökuməti ilə Türkiyə Hökuməti  arasında hərbi sahədə elmi, 
texniki və təlim-tədris üzrə əməkdaşlıq haqqında” Saziş imzalandı. Sazişin 
maddələrini icra etmək və daha geniş tərkibdə təlim vermək məqsədilə 
Türk Silahlı Qüvvələri içərisindən seçilmiş ən bacarıqlı zabit və gizir heyəti 
Azərbaycana gətirildi. Müstəqil Azərbaycan dövlətinin ən çətin durumunda 
onun yanında olan və onu yaxından dəstəkləyən ilk dövlət məhz Türkiyə 
olub. Beləliklə, döyüşlərin getdiyi anda gənclərə hərbi təlim verən, hərbin 
sirlərinə sahib olmaqda təcrübəsiz gənc zabitlərə köməklik göstərən Türkiyə 
ordusunun təmsilçiləri, eyni zamanda, Azərbaycan Silahlı Qüvvələrinin 
formalaşdırılması prosesində də yaxından iştirak etməyə başladılar. Həmin 
dövrdə türk zabitlərinin məskunlaşdığı təlim mərkəzlərindən birinin 
kazarmasının girişində yazılmışdı: “Azərbaycan qardaşlarımıza yardım 
türklərin vicdan borcudur”. Bu nə dahi bir insan, nə də filosofun dediyi 
bir kəlam idi. Bu sözlər çətin anda qardaş köməyinə qoşan sadə bir türk 
zabitinin qəlbindən gələn səmimi hissləri ifadə edirdi.  
 Ɔ Türkiyə ilə Azərbaycan arasında hərbi sahədə əməkdaşlıq
Müstəqilliyin ilk on ilini Azərbaycan Silahlı Qüvvələrinin formalaşması 
dövrü kimi qəbul etmək olar. Bu dövr ərzində Azərbaycanın güc strukturla-
rında xidmət edən minlərlə zabit və gizir Türkiyə Silahlı Qüvvələrinin 
təlim-tədris mərkəzlərində təhsil alıb və müxtəlif təkmilləşdirmə kursları 
keçiblər. Ən bacarıqlı zabitlər isə Türkiyə Silahlı Qüvvələrinin hərbi 
akademiyalarında təhsillərini davam etdiriblər. Azərbaycan Silahlı 
Qüvvələri strukturlarının formalaşmasında yaxından iştirak edən Türkiyə 
125
Hərbi-texniki sahədə Azərbaycan-Türkiyə əməkdaşlığı (1991-2011)
Silahlı Qüvvələri Azərbaycan Ordusuna müxtəlif sahələr üzrə mütəmadi 
hərbi  yardımlar ediblər. Bütün bu yardımlar beynəlxalq hüquq normalarına 
cavab verən sazişlərlə tənzimlənib. Məhz bu illər ərzində Azərbaycan ilə 
Türkiyə arasında bir neçə beynəlxalq saziş imzalanıb. Böyük dövlət xadimi 
Heydər Əliyev Azərbaycan-Türkiyə əlaqələrinə, o cümlədən hərbi sahədə 
əməkdaşlığın genişləndirilməsinə xüsusi əhəmiyyət verirdi. Məhz bunun 
sayəsində Türkiyə Silahlı Qüvvələrinin iştirakı və dəstəyi ilə Azərbaycan 
Ali Hərbi Məktəbi, Azərbaycan Ali Hərbi Hava Qüvvələri Məktəbi və 
Azərbaycan Ali Hərbi Dənizçilik Məktəbi prinsipcə yenidən qurulub və 
NATO standartları səvviyyəsinə çatdırılıb. Hal-hazırda bu məktəblərdə 
təlim-tədris səviyyəsinin yüksək standartlara cavab verdiyini etiraf edən 
xarici dövlətlərin hərbi sahədəki mütəxəssisləri ölkələrinin gənclərinin də 
bu məktəblərdə təhsil almaları üçün Azərbaycana müraciətlər edirlər.
Azərbaycan Silahlı Qüvvələrinin strukturu yaradıldıqdan və ordunun 
texniki təchizatı lazımi səviyyəyə çatdırıldıqdan sonra Silahlı Qüvvələrin 
qarşısında mövcud strukturun təkmilləşdirilməsi və müasir standartlara 
uyğunlaşdırılması həlli vacib məsələ kimi qalmaqda idi. NATO üzvü olan 
Türkiyə bu məsələnin həllində Azərbaycan Silahlı Qüvvələrinə hərtərəfli 
yardım göstərib. Türk Silahlı Qüvvələrinin müşavirləri tərəfindən verilən 
tövsiyələri nəzərə alan Azərbaycan bölgədə ən çevik və qüvvətli orduya 
malikdir. Bu dövr ərzində Türk Silahlı Qüvvələrinin dəstəyi ilə Azərbaycan 
Silahlı Qüvvələrinin Hərbi Akademiyası yaradılıb və bu gün Azərbaycan 
ordusunun bacarıqlı zabitləri bu Akademiyada hərb elminin sirlərinə 
yaxından yiyələnirlər. Hərbi Akademiyanın uğurlu fəaliyyəti nəticəsində 
bu gün Azərbaycan ordusunda peşəkar general və zabitlərin sayı artıb. 
Məhz bu general və zabit heyətinin bacarığı sayəsində Azərbaycan Silahlı 
Qüvvələrinin döyüş qabiliyyəti xeyli yüksəlib.
Formalaşmış Silahlı Qüvvələrin döyüş qabiliyyətinin yüksəldilməsi 
üçün ən vacib amil texniki təchizatdır. Azərbaycan dövlətinin müdafiə 
sənayesi kompleksi mövcud olsa da, səmərəli fəaliyyət göstərmirdi. Bu 
çatışmazlığı aradan qaldırmaq üçün Türkiyənin hərbi sənaye kompleksinə 
daxil olan şirkətlər Azərbaycan Silahlı Qüvvələrinin ehtiyacını ödəməyə 
çalışırdılar. Həmin dövrdə Türkiyə Milli Müdafiə Nazirliyi ilə Azərbaycan 
Silahlı Qüvvələri arasında yaranmış əməkdaşlığı xüsusilə qeyd etmək yerinə 
düşərdi. Lakin yenə də göstərilən bu köməkliklər Azərbaycan Ordusunun 
tələbatını tam ödəmirdi. Ölkənin hərbi sənaye kompleksini təşkil edən 
126
Hərbi-texniki sahədə Azərbaycan-Türkiyə əməkdaşlığı (1991-2011)
Xüsusi Maşınqayırma və Konversiya Komitəsi artıq təkmilləşdirilmiş 
ordunun tələblərinə cavab vermirdi. Komitənin fəaliyyətini gücləndirmək 
məqsədilə 2000-ci il sentyabrın 20-də Xüsusi Maşınqayırma və Konversiya 
Komitəsi (XMKK) ilə Türkiyənin hərbi təyinatlı məmulatlar istehsal edən 
Makina və Kimya Endüstrisi Kurumu (MKEK) arasında “Müdafiə sənayesi 
sahəsində əməkdaşlıq haqqında” Müqavilə imzalanıb. Müqavilədə MKEK-in 
Azərbaycan hərbi sənaye kompleksinin inkişafına hərtərəfli yardım etməsi 
nəzərdə tutulurdu. Tərəflər arasında imzalanan bu müqavilə XMKK-nin işinə 
müəyyən qədər müsbət təsir göstərsə də, qurum dövrün tələblərinə cavab 
vermirdi. 2005-ci ilin dekabrında Azərbaycan Respublikasının Prezidenti 
İlham Əliyevin Fərmanı əsasında ölkənin müdafiə qüdrətini möhkəmləndirmək 
və xaricdən asılılığı azaltmaq məqsədi ilə hərbi sənaye kompleksini özündə 
birləşdirən Müdafiə Sənayesi Nazirliyi (MSN) yaradıldı. MSN  köhnəlmiş 
sovet stereotiplərini dağıdaraq, tabeliyində olan bütün müəssisələrin ən yeni 
texnologiya ilə işləyən müasir avadanlıqlara malik olması üçün yenidənqurma 
işləri həyata keçirdi. Müəssisələrin müasir texnologiya və avadanlıqla təchiz 
edilməsi üçün beynəlxalq sahədə fəaliyyət göstərmək tələb olunurdu. Bu 
məqsədlə Azərbaycan Respublikasının müdafiə sənayesi naziri Yavər 
Camalov xarici dövlətlərə ilk rəsmi səfərini məhz 2006-cı il sentyabrın 11-
15-də Türkiyə Respublikasının milli müdafiə naziri cənab Vecdi Gönülün 
dəvəti ilə qardaş ölkəyə edib. Hər iki ölkənin nazirləri arasında hərbi-texniki 
sahədə əməkdaşlığın genişləndirilməsi haqqında müzakirələr aparılıb. Səfər 
zamanı nümayəndə heyəti Türkiyənin hərbi sənaye kompleksinə daxil olan 
bir sıra müəssisələri ziyarət edərək, onların işləri ilə yaxından tanış olub. 
NATO standartları və qabaqcıl texnologiya əsasında işləyən Türkiyənin 
müəssisələri ilə əməkdaşlığın daha da genişləndirilməsi qərara alınıb.
2007-ci ilin mart ayında Türkiyənin MKEK-in Baş direktorunun rəhbərlik 
etdiyi nümayəndə heyəti işgüzar səfərlə Azərbaycan Respublikasının 
Müdafiə Sənayesi Nazirliyini ziyarət edib. Ziyarət əsnasında MKEK-in Baş 
direktoru Ünal Önsipahioğlu Müdafiə Sənayesi Nazirliyinin rəhbər heyəti 
ilə görüşərək əməkdaşlığın genişləndirilməsi haqqında fikir mübadiləsi 
aparıb və müəssisələrimizlə tanış  olub. Ziyarət nəticəsində tərəflər arasında 
bir neçə müqavilə imzalanıb. MKEK müəssisələrimizdən birinə təmənnasız 
olaraq ov patronları istehsal xəttinin verilməsi haqqında qərar qəbul edib 
və 2008-ci ilin iyulunda bu xətt gətirilərək montaj olunub. Hazırda bu 
xətt məmulat istehsal etməkdə davam edir. Bununla yanaşı, Türkiyənin 
127
Hərbi-texniki sahədə Azərbaycan-Türkiyə əməkdaşlığı (1991-2011)
“ROKETSAN” şirkətinin nümayəndələri Azərbaycana işgüzar səfərdə 
olublar və görüşlər zamanı əməkdaşlıq sahələri müəyyən edilib.
Əməkdaşlıq sahələri genişləndiyindən tərəflər bu prosesin 
əlaqələndirilməsi və səmərəliliyinin artırılması məqsədilə 2007-ci ildə 
Yüksək Səviyyəli Hərbi Dialoq İclasını (YSHDİ) təsis ediblər. YSHDİ 
ildə iki dəfə toplanaraq meydana çıxmış problemlərin həlli və əməkdaşığın 
genişləndirilməsi istiqamətində hərtərəfli fəaliyyət göstərir.
2008-ci il ərzində Türkiyə Mülli Müdafiə Nazirliyi Müdafiə Sənayesi 
Müstərşarlığının rəhbərliyi və nümayəndə heyəti müxtəlif vaxtlarda 
Azərbaycana işgüzar səfərlər ediblər. 2008-ci ilin iyulunda Türkiyənin 
müdafiə sənayesi müstəşarı Murat Bayarın başçılıq etdiyi nümayəndə heyəti, 
həmin ilin sentyabrında isə Beynəlxalq Əlaqələr İdarəsinin rəisi Lütfi Varoğlu 
işgüzar səfərlə Müdafiə Sənayesi Nazirliyini ziyarət ediblər. Qonaqlar, eyni 
zamanda, müəssisələrimizi ziyarət edərək aparılan yenidənqurma işlərini 
dəyərləndiriblər. Bu görüşlər nəticəsində yeni əməkdaşlıq sahələri müəyyən 
olunub. Hər iki səfərin sonunda bir neçə müqavilə imzalanıb. Müqavilələrə 
əsasən müəssisələrimizin Türkiyə müəssisələrindən xammal və dəstləşdirici 
hissələr əldə etmək imkanı yaranıb. Digər bir müqavilə ilə Türkiyə Müdafiə 
Sənayesi Müstəşarlığı Azərbaycan Respublikasının Müdafiə Sənayesi 
Nazirliyini 2008-ci ilin noyabrında Pakistanda keçirilən Beynəlxalq 
Müdafiə Məmulatları Sərgisində iştirak etməyə dəvət edib. Bu dəvətə görə 
Türkiyə icarəyə götürdüyü stenddə Azərbaycan Respublikasının Müdafiə 
Sənayesi Nazirliyi üçün təmannasız guşə ayırıb. Bununla da tarixdə ilk dəfə 
olaraq Azərbaycan istehsal etdiyi milli silahlarını beynəlxalq səviyyəyə 
çıxarmaq imkanı əldə edib. Uğurla keçən bu sərgi iki ölkə arasında qardaşlıq 
əlaqlərinin inkişafının bir nümunəsidir. 
Digər bir müqavilə ilə mütəxəssislərimizin Türkiyədə ixtisasartırma 
kurslarında iştirak etməsi haqqında razılıq əldə olunub. Bu razılığa əsasən, 
2009-cu il ərzində bir neçə müəssisəmizin mütəxəssisləri Türkiyədə 
ixtisasartırma kursları keçiblər. 
Bundan başqa, Türkiyənin “TİSAŞ” şirkəti Müdafiə Sənayesi Nazirliyi 
ilə kiçik çaplı atıcı silahların birgə istehsalı layihəsini həyata keçırib. 
Hazırda layihə bütünlüklə icra edilib və müəssisələrimizdə bu məmulat 
istehsal olunur. 
Müəssisələrimizdə aparılan yenidənqurma işləri və müasir 
texnologiyanın gətirilməsi nəticəsində Müdafiə Sənayesi Nazirliyinin 
128
Hərbi-texniki sahədə Azərbaycan-Türkiyə əməkdaşlığı (1991-2011)
müəssisələri rəqabətədavamlı məmulatlar istehsal edir. Məhz bunun 
nəticəsidir ki, Türkiyə Milli Müdafiə Nazirliyi Azərbaycan Respublikasının 
Müdafiə Sənayesi Nazirliyini istehsal etdiyi məmulatları beynəlxalq 
sərgidə nümayiş etdirmək məqsədilə İstanbulda keçirilən IX Beynəlxalq 
Müdafiə Sənayesi Sərgisinə (IDEF-2009) dəvət edib. MSN sərgidə 27 
adda məmulatı uğurla nümayiş etdirib. Sərginin açılışında Türkiyənin Baş 
naziri cənab Rəcəb Tayyib Ərdoğan Azərbaycan stendini ziyarət edib və 
məmulatlarla, xüsusilə də “İstiqlal” adlı snayper tüfəngi ilə yaxından tanış 
olub. Azərbaycanın qısa müddət ərzində əldə etdiyi uğurlara sevindiyini 
gizlətməyən cənab Baş nazir Müdafiə Sənayesi Nazirliyinə fəaliyyətində 
daha böyük uğurlar qazanmasını arzulayıb. Sərgi zamanı Müdafiə Sənayesi 
Nazirliyi bir neçə müqavilə imzalamağa da müvəffəq olub. Türkiyənin 
“ASELSAN” şirkəti optik sahədə müəssisələrimizlə əməkdaşlıq etmək 
hüququnu əldə edib. Bunun nəticəsində müəssisələrimizdə müasir 
texnologiya ilə istehsal edilən optik cihazlar istehsal olunacaq. Hazırda 
istehsal xəttinin yaradılması prosesi başa çatmaq üzrədir. Bununla 
əlaqədar bir sıra mütəxəssislərimiz “ASELSAN” şirkətində ixtisasartıma 
kursları keçirlər.
2010-cu ildə Türkiyənin “ROKETSAN” şirkəti ilə müzakirələr 
davam etdirilib və əməkdaşlıq haqqında razılıq əldə olunub. Həmin ildə 
mütəxəssislərimiz Türkiyənin tank zavodunu ziyarət edərək təcrübə 
mübadiləsi keçiblər. Bundan başqa, Türkiyənin bir neçə müəssisəsi ilə 
əməkdaşlıq müqavilələri imzalanaraq həyata keçirilib. 2010-cu il avqustun 
16-18-də Azərbaycana rəsmi səfər edən Türkiyə Prezidenti Abdullah Gülün 
başçılıq etdiyi rəsmi heyətin tərkibində olan bu ölkənin müdafiə sənayesi 
müstəşarı Murat Bayar azərbaycanlı həmkarı Yavər Camalovla görüşərək 
əməkdaşlıqdan məmnunluğunu bildirib və gələcək inkişaf planları haqqında 
fikir mübadiləsi aparılıb.
Bu məqsədlə 2011-ci ilin aprelinda MKEK-in Baş direktoru Ünal 
Önsipahioğlu Müdafiə Sənayesi Nazirliyinə işgüzar səfər edərək, gələcək 
planlar haqqında fikir mübadiləsi aparıb.
MSN 2011-ci ilin mayında İstanbulda keçirilən “IDEF-2011” X 
Beynəlxalq Müdafiə Sənayesi Sərgisində 89 adda məmulatla iştirak edib. 
Sərginin açılış günü Türkiyə Prezidenti Abdullah Gül stendimizi ziyarət 
edib və uğurlar arzulayıb. Bu ziyarət Azərbaycana verilən dəyərin və 
əhəmiyyətin təcəssümi idi. 
129
Hərbi-texniki sahədə Azərbaycan-Türkiyə əməkdaşlığı (1991-2011)
Sərgi zamanı Azərbaycanın müdafiə sənayesi naziri Yavər Camalov 
Türkiyənin milli müdafiə naziri Vecdi Gönüllə görüşərək, ölkələrimizə fayda 
gətirəcək perspektiv müqavilələr imzalayıblar. Müqavilələrə əsasən, hər iki 
tərəfin mütəxəssisləri prinsipcə yeni növ silahların işlənib hazırlanmasında 
iştirak edəcək.  Bununla da Azərbaycan Respublikası Müdafiə Sənayesi 
Nazirliyi yeni bir mərhələyə qədəm qoyur. Müdafiə Sənayesi Nazirliyi 
yeni inkişaf səviyyəsinə çatdığını, gələcəyin əsasını bu gün qoya bilən əqli 
potensiala malik olduğunu göstərir. Hər iki tərəfin mütəxəssisləri 2011-ci 
ilin iyununda görüşərək birgə fəaliyyət göstərmələri haqqında qərar qəbul 
edib və layihənin uğurla nəticələnəcəyinə əmin olduqlarını bildiriblər.
Çox az dövlət var ki, müstəqillik əldə etdikdən sonra qısa vaxt 
ərzində inkişaf hesabına başqa ölkələrdən asılılığını azaltsın. Azərbaycan 
Respublikasını məhz bu cür dövətlərə aid etmək olar. Ötən iyirmi il 
ərzində Azərbaycan Respublikası istər iqtisadiyyatda, istər əhalinin sosial 
təminatında, istər dövlət və istərsə də ordu quruculuğunda əldə etdiyi 
uğurlarla müstəqilliyini yeni qazanmış dövlətlərə nümunə ola bilər. 
2011-ci il  iyunun 26-da Azərbaycan Respublikası Silahlı Qüvvələr Günü 
münasibəti ilə keçirilən hərbi nümayişdə dövlətimizin bu istiqamətdə əldə 
etdiyi uğurlar göz qarşısında idi. Hərbi nümayiş sübut etdi ki, Azərbaycan 
xəyallarla yaşamır, sabahı düşünərək gələcəyə inamla gedir. Bu cür əqli 
potensiala, orduya və iqtisadiyyata malik olan dövlət basılmazdır.  
Hazırda Azərbaycanın Müdafiə Sənayesi Nazirliyi ilə Türkiyənin hərbi 
sənaye kompleksləri arasında əməkdaşlıq müxtəlif sahələri əhatə edir və 
sürətlə inkişaf edir. Qardaş Türkiyənin sahib olduğu müasir hərbi sənaye 
Azərbaycan üçün də fəxr mənbəyidir, çünki güclü Türkiyə eyni zamanda 
güclü Azərbaycan deməkdir.
130
AZƏRBAYCAN-TÜRKİYƏ ƏLAQƏLƏRİ SON 20 İLDƏ: UĞURLAR VƏ İMKANLAR
131
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
 Ɔ Giriş
Qloballaşmanın yeni mərhələyə daxil olduğu dünyamızda yalnız siyasi, 
iqtisadi, təhlükəsizlik sahələrində deyil, ictimai, mədəni, tarixi və elmi 
sahələrdə də ortaq nöqtələr mövcuddur. Sovet İttifaqının parçalanması 
ilə Azərbaycan və Orta Asiya türk respublikalarının müstəqillik əldə 
etməsindən sonra türk dünyasının tarixi və elmi dəyərlərinin ortaq nöqtələrdə 
birləşməsinə daha çox ehtiyac duyulur. Bu baxımdan əsrlərdir ortaq tarixi 
paylaşan Azərbaycan və Türkiyə üçün  yeni imkan və fürsətlər  meydana 
çıxıb. Azərbaycan və Türkiyə bəzi dövrlərdə qarşı-qarşıya gəlsələr də, 
zamanla bu anlaşılmazlıqlar dəf edilib və qarşılaşdıqları ortaq problemlərin 
həlli üçün uyğun mühit yaranıb. Xüsusilə Azərbaycan 18 oktyabr 1991-ci ildə 
müstəqilliyini elan etdikdən sonra Türkiyə ilə müxtəlif sahələrdə əməkdaşlıq 
inkişaf edib və əlaqələr yeni səviyyəyə yüksəlib. Əlbəttə, iki ölkə arasında 
inkişaf edən əməkdaşlıq təqdirə layiqdir. Amma bütün türkdilli xalqların bu 
mövzularda ortaq məxrəcə gəlməsi, gələcəkdə siyasi inteqrasiyanın təməlini 
təşkil edəcək strategiya, təhlükəsizlik, iqtisadiyyat, tarix, mədəniyyət, elm 
və texnologiya sahələrində əməkdaşlığın genişlənməsi bu günün həqiqətləri 
və türk dünyası liderlərinin siyasi iradəsi ilə birbaşa əlaqəlidir. 
Dr. Hatəm CABBARLI 
Azərbaycan Respublikası Milli Məclisi 
Analitik informasiya şöbəsinin müdir müavini 
Azərbaycan və Türkiyə 
ortaq tarix doktrinası: erməni iddialarına 
qarşı yeni platformanın yaradılması
132
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
Bu məqalədə hər iki ölkənin qarşılaşdığı tarixi problemlərin həllində 
dövlətlərin dəstəyi ilə xarici işlər, mədəniyyət, təhsil, universitetlər, ictimai 
birliklər və təşkilatlararası əməkdaşlığın inkişafı, ortaq tarix doktrinasının 
yaradılması məsələlərinə toxunulub. Eyni zamanda, Naxçıvanda keçirilən 
Türkdilli Ölkələrin Dövlət Başçılarının IX Sammitinin (2-3 oktyabr 2009-
cu il) qərarlarının tətbiqi, Ermənistanın Azərbaycana qarşı ərazi, Türkiyəyə 
qarşı qondarma soyqırımı iddialarının hüquqi dayağının olmaması və 
bunlarla bağlı həqiqətlərin ictimaiyyətə çatdırılması, hər iki ölkənin və 
xarici dövlətlərin arxivlərində ortaq araşdırmaların həyata keçirilməsi 
imkanları tədqiq edilib .
 Ɔ Azərbaycan və Türkiyə ortaq tarix doktrinasının təşkilatlanma 
infrastrukturu
Türk dünyasının görkəmli xadimlərindən olan İsmayıl Bəy Qaspıralının 
“dildə, fikirdə, işdə birlik” düşüncəsinin XIX əsrin sonu, XX əsrin 
əvvəllərində həyata keçirilmə fürsəti olmasa da, 1991-ci ilin dekabrında Sovet 
İttifaqının parçalanmasından sonra türk dünyasının birlik və bərabərliyini 
təmin etmək üçün yeni imkan yarandı. Bu tarixdən etibarən Cənubi 
Qafqazda Azərbaycan, Orta Asiyada Qazaxıstan, Özbəkistan, Qırğızıstan və 
Türkmənistan müstəqilliklərini elan etdilər. Dünya siyasi xəritəsini yenidən 
formalaşdıran geosiyasi dəyişikliklər fonunda türk dünyasının bir məqsəd, 
bir amal ətrafında birləşməsi üçün uyğun mühit yetişmişdi. 100 ildən artıq 
tarixin qaranlıq keçmişində qalmış türk birliyi – “dildə, fikirdə, işdə birlik” 
düşüncəsi yenidən canlanmış, türksoylu millətlərin ortaq platformasını 
meydana gətirəcək tarixi fürsət əldə edilmişdi. Bu işin liderliyini Türkiyə 
öhdəsinə götürdü və türk birliyinin meydana gəlməsinə imza atan mərhum 
Turqut Özalın təşəbbüsü  ilə ilk dəfə 1992-ci il oktyabrın 30-31-də Ankarada 
zirvə görüşü keçirildi. Sonrakı sammitlər 1994-cü ildə İstanbulda, 1995-ci 
ildə Bişkekdə, 1996-cı ildə Daşkənddə, 1998-ci ildə Astanada, 2000-ci ildə 
Bakıda, 2001-ci ildə İstanbulda, 2006-cı ildə Antalyada və 2009-cu ildə 
Naxçıvanda təşkil olunub. 
Ankara sammiti böyük hədəflərlə başlasa da, ilk dəfə keçirildiyindən 
daha çox tanışlıq və ortaq problemləri öyrənmək xüsusiyyəti daşıyıb. Buna 
baxmayaraq, bu sammitdə “TÜRKSOY”un yaradılması, türk dünyasının 
elm və mədəniyyət sahəsində tanınmış nümayəndələrinin ortaq xatırlanması 
mövzusunda qərarlar qəbul edilib.
1996-cı ildə Daşkənddə keçirilən IV Zirvə Görüşünə qədər “Türk 
133
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
Zirvəsi” olaraq keçirilən görüşlərin adı “Türk Respublikaları Dövlət 
Başçıları Zirvəsi”, 1998-ci ildə Astanada keçirilən sammitdə “Türkdilli 
Ölkələrin Dövlət Başçıları Zirvəsi” olaraq dəyişdirilib. 1992-ci ildən 
etibarən müəyyən fasilələrlə təşkil edilən zirvələrdə türk dünyasının 
problemləri gündəmə gətirilib. 
Türkdilli Ölkələrin Dövlət Başçıları Zirvəsinin IX Sammiti 2009-
cu il oktyabrın 2-3-də Naxçıvanda keçirilib. Bu sammitdə  imzalanan 
müqavilənin şərtlərinə görə, Türk Şurası adlanan daimi katiblik qurulub. 
Müqaviləyə uyğun olaraq, Türk Şurasının təşkilati mərkəzi İstanbul, 
akademik mərkəzi Qazaxıstan, Parlament mərkəzi (TÜRKPA) Bakı olub. 
“TÜRKSOY” da birbaşa bu şuraya daxil edilib.
Türkdilli Ölkələrin Dövlət Başçıları Zirvəsinin əsas məqsəd və vəzifəsi 
türk dövlətləri arasındakı siyasi, iqtisadi, mədəni, ictimai, ortaq tarixi və 
mədəni bağları dərinləşdirmək, qarşılıqlı əməkdaşlığı genişləndirmək və 
ortaq tarixi mirasa sahib çıxmaqdır.
Buna əsasən aşağıdakılar aiddir:
Ortaq mədəni dəyərlər baxımından:
- türk xalqları arasındakı mövcud əlaqələri daha da inkişaf etdirmək; 
- türk respublikaları arasındakı dostluq və təşkilati əlaqələri gücləndirmək;
- türk dünyasının ortaq əlifbasını hazırlamaq; 
- türk ləhcələrinin müqayisəli lüğətini hazırlamaq;
- türk tarixini tədqiq edəcək Ortaq Türk Tarixi İnstitutu qurmaq; 
- ortaq mədəniyyət mirası olan tarixi əsərlərin qorunması, təmir edilməsi 
və tanıdılması ilə əlaqədar layihələr hazırlamaq və tətbiq etmək. 
Ortaq təhsil baxımından:
-  təhsil nazirlikləri və universitetlər arasındakı əməkdaşlığa səy 
göstərmək; 
-  qarşılıqlı təqaüdlü tələbə mübadiləsini inkişaf etdirmək; 
-  lisey və universitetlərarası şagird/tələbə mübadilə və sirkulyasiya 
sistemini qurmaq; 
-  ortaq türk tarixi kitabı və ortaq tarix tədris planı hazırlamaq.
Regional və beynəlxalq  təhlükəsizliyin təmin edilməsi baxımından:
-  beynəlxalq sülh və təhlükəsizliyin təmin edilməsinə xidmət edən müsbət 
təşəbbüsləri artırmaq; 
- terrorizm, qaçaqmalçılıqla mübarizə və təhlükəsizlik sahəsində 
134
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
əməkdaşlığı genişləndirmək;
-  Avrasiyada türk varlığı və əməkdaşlıq potensialını daha da artırmaq; 
-  müstəqillikdən sonra türkdilli ölkələrin siyasi, iqtisadi və təhlükəsizlik 
sahəsində ortaq hərəkət etməsinə səy göstərmək; 
-  ortaq hərbi fəaliyyətləri həyata keçirmək.
İqtisadi baxımdan:
- türk coğrafiyasını əməkdaşlıq, sabitlik və barış bölgəsinə çevirmək; 
- beynəlxalq və regional platformalarda ortaq hərəkət edərək siyasi və 
iqtisadi fəaliyyətlərini artırmaq; 
- türk dünyasını bir-birinə bağlayacaq enerji siyasətləri meydana gətirmək; 
- İstanbul-Almatı qatar və ümumi nəqliyyat şəbəkəsinə Bişkeki daxil 
etmək və Bakı-Tbilisi-Axalkələk-Qars dəmiryolunun inşasına dəstəyi 
artırmaq; 
- İpək Yolunun tarixi əhəmiyyət və funksionallığını canlandırmaq; 
- müxtəlif sahələrdə çoxtərəfli və ikitərəfli əməkdaşlığı inkişaf etdirmək; 
- türk dünyasının iqtisadi inteqrasiya olunmasını təmin etmək məqsədilə 
ortaq gömrük müqaviləsi  imzalamaq;
- nəqliyyat və informasiya layihələri tətbiq etmək, biznes və iqtisadi 
əlaqələri inkişaf etdirmək. 
Təşkilatlanma baxımından:
- daimi bir katiblik yaratmaq;
- digər sahələrdə əməkdaşlıq koordinasiyasını təmin etmək məqsədilə 
müxtəlif alt komitə və komissiyalar qurmaq.
Siyasi baxımdan:
-  Parlamentlərarası Şura və Parlamentlərarası Əlaqələr İnstitutu qurmaq; 
- ölkələr arasındakı regional və beynəlxalq problemlər haqqında fikir 
mübadiləsi aparmaq və ortaq strategiyanı inkişaf etdirmək.
Türkdilli Ölkələrin Dövlət Başçıları Zirvəsinin mövcud potensialını 
daha da artıraraq Avropa Birliyi modelində “Türk Dövlətləri Birliyi”nin 
qurulması üçün fəaliyyətə başlamaq lazımdır.
Bu görüşlərin davamı olan Naxçıvan Sammiti təşkilatlanma, 
ölkələr arasında əməkdaşlığın inkişaf etdirilməsi, xarici siyasətlərinin 
koordinasiyası, regional və beynəlxalq problemlərin müzakirəsi, türk 
dünyasının gələcəyinin hazırlanması və uzunmüddətli əməkdaşlıq 
135
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
sahələrinin müəyyən olunması və prioritet mövzulara görə təsnif edilməsi 
baxımından böyük əhəmiyyət kəsb edir.1
Naxçıvan Sammitində ikitərəfli görüşlər keçirilib və regional əməkdaşlıq 
mövzuları ilə qlobal məsələlər müzakirə olunub. Bu sammitdə Azərbaycan 
Prezidenti İlham Əliyev və Türkiyə Prezidenti Abdullah Gül arasında 
birbaşa aparılan görüşlərin Ermənistan məsələsi və Türkiyə-Ermənistan 
protokollarının imzalanmasından əvvələ təsadüf etməsi xüsusi əhəmiyyət 
kəsb edib. Naxçıvan Sammitində qəbul edilən mühüm qərarlardan biri də 
dövlətlər arasında qarşılıqlı əməkdaşlığı təmin edəcək Türkdilli Ölkələrin 
Əməkdaşlıq Şurasının qurulmasına dair müqavilənin imzalanmasıdır. 
Müqaviləyə uyğun olaraq, Türkdilli Ölkələrin Dövlət Başçıları Şurası, 
Türkdilli Ölkələrin Xarici İşlər Nazirləri Şurası, Təcrübəli Məmurlar 
Komitəsi, Ağsaqqallar Heyəti və mərkəzi İstanbulda olacaq Katiblikdən 
ibarət olan nizamlı bir məşvərət mexanizmi yaradılıb.
IX Sammitin Naxçıvanda təşkilinin başqa xüsusiyyəti də son zamanlarda 
Ermənistanın Naxçıvana yönəlik ərazi iddiaları olub. Zirvə görüşünün 
Naxçıvanda keçirilməsi Azərbaycanın siyasi və mədəni mərkəzinin sadəcə 
Bakıdan ibarət olmaması və Ermənistanın əsassız ərazi iddialarına qarşı 
türk dünyasının ortaq şəkildə cavab verməsi baxımından böyük əhəmiyyət 
daşıyır.
Türk respublikaları arasında əməkdaşlığın ticarət, iqtisadi, mədəni və 
ictimai sahələrdə reallaşması ehtimalı daha yüksəkdir. Bu əməkdaşlığın 
genişlənməsində Xəzər hövzəsi xüsusi əhəmiyyətə malikdir. Bu sahədə 
Transxəzər neft və təbii qaz boru xətləri layihələrinin müzakirəsi və ortaq 
mənfəətlərin qorunması daha perspektivlidir.
Türk respublikaları arasında xarici siyasətin koordinasiyası, mövcud 
olan problemlərin həlli, beynəlxalq təşkilatlarda əməkdaşlıq üçün ciddi 
addımlar atmaq mümkündür. Hələlik bu mövzuda dövlətlər təkliflərini 
bildirsə də, konkret addımlar atılmayıb. 
Bir başqa problem digər türk respublikalarının Azərbaycan torpaqlarının 
Ermənistan tərəfindən işğal edilməsi məsələsinə Türkiyə qədər və 
eyni zamanda Türkiyənin beynəlxalq sahədə qarşılaşdığı qondarma 
erməni soyqırımı təbliğatı və Kipr probleminə Azərbaycan qədər həssas 
olmamalarıdır. 
Bütün bu mənfi cəhətlərə baxmayaraq, türk respublikaları arasında 
1  Rövşən İbrahimov, “Türkdilli Dövlətlərin Sammiti: Simvolik toplantımı, yoxsa işlək bir qurum?”, 
http://www.caspianweekly.org/turkce-makale/turk-dis-politikasi/3054-turk-dili-konusan-dövlətlerin-
zirvesi-sembolik-toplanti-mi-yoksa-calisan-bir-kurum.html
136
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
yaşanan bəzi problemlər əlaqələri zədələyəcək amillər kimi deyil, daha 
da gücləndirəcək amillər olaraq qiymətləndirilməli və ortaq həll yolları 
tapılmalıdır. Üzv ölkələr arasındakı problemlərə, bölgə və bölgə xaricindəki 
dövlətlərin bu tipli birliyin yaranmasını istəməməsinə baxmayaraq, 
Türkdilli Ölkələrin Dövlət Başçılarının Sammitinin davamlı olması 
böyük bir müvəffəqiyyət kimi qiymətləndirilməlidir. Mühüm olan türk 
respublikalarının bu mövzuda siyasi iradəyə sahib olması və zamanla daha 
da təşkilatlanan birliyin türk dünyası, regional və beynəlxalq problemlərin 
həllində iştirakına inanmalarıdır. 
Türk dünyasının birlik və bərabərlik içində olması onların təbii haqqıdır 
və dünyada son zamanlarda inkişaf edən geosiyasi dəyişikliklər bunu zəruri 
edir. Əhəmiyyətli olan bu siyasi iradə və potensialı gerçəyə çevirməkdir.
Azərbaycan və Türkiyənin həm Türkdilli Ölkələrin Dövlət Başçılarının 
Sammiti çərçivəsində, həm də ikitərəfli müqavilələr formasında siyasi, 
iqtisadi, hərbi, mədəni, təhsil və elm sahələri üzrə əlaqələri inkişaf etdirmək 
imkanları var. Lakin bu imkanlardan faydalanmaq üçün yaxın, orta və uzun 
müddətli strategiya planı hazırlanmalıdır. 
Azərbaycan və Türkiyə arasında mütəxəssis kadrların hazırlanması, 
təhsil, elmi akademiyalar arasında əməkdaşlığın qurulması, idman, 
mədəniyyət və digər sahələrdə ortaq fəaliyyət sahələrinin təməlini aşağıdakı 
protokollar və müqavilələr təşkil edir:
- “Azərbaycan Respublikası Hökuməti ilə Türkiyə Respublikası Hökuməti 
arasında mütəxəssis kadrların hazırlanması haqqında” Protokol 
(2 noyabr 1992-ci il);
- “Azərbaycan Respublikası ilə Türkiyə Respublikası arasında təlim, təhsil, 
texniki və elmi  əməkdaşlıq haqqında” Müqavilə (3 may 1992-ci il);
- “Azərbaycan Respublikasının Elmlər Akademiyası ilə Türkiyə Elmi 
və Texnoloji Araşdırma Qurumu (TUBİTAK) arasında elmi və texniki 
əməkdaşlıq haqqında” Müqavilə (2 noyabr 1992-ci il);
- “Azərbaycan Respublikası Dövlət Televiziya və Radio Komitəsi ilə 
Türkiyə Respublikası Radio və Televiziya Qurumu arasında əməkdaşlıq 
haqqında” Protokol (2 noyabr 1992-ci il);
- “Azərbaycan Respublikası ilə Türkiyə Respublikası arasında idman 
sahəsində əməkdaşlıq haqqında” Protokol (9 fevral 1994-cü il);
- “Azərbaycan Respublikası ilə Türkiyə Respublikası arasında mədəniyyət 
və incəsənət sahələrində əməkdaşlıq haqqında” Protokol (9 fevral 1994-
cü il);
- “Azərbaycan Respublikası ilə Türkiyə Respublikası arasında təhsil və 
137
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
elm sahələrində əməkdaşlıq haqqında” Protokol (9 fevral 1994-cü il);
- “Azərbaycan Respublikası ilə Türkiyə Respublikası arasında elm, 
texnika, sosial, mədəniyyət və iqtisadi sahələrdə əməkdaşlıq haqqında” 
Müqavilə (30 may 1994-cü il);
- “Azərbaycan Respublikası ilə Türkiyə Respublikası arasında Televiziya 
Yayımları haqqında” Müqavilə (8 dekabr 1995-ci il);
- “Azərbaycan Respublikası Mədəniyyət Nazirliyi ilə Türkiyə 
Respublikası Mədəniyyət və Turizm Nazirliyi arasında mədəniyyət 
sahəsində əməkdaşlıq haqqında” Protokol (13 aprel 2004-cü il).2
 Ɔ  Erməni iddialarına qarşı yeni platformanın yaradılması
 Erməni probleminin ortaya çıxması, üsyanlar, Nemesis intiqam 
təşkilatı və ASALA
Erməni probleminin ortaya çıxması 93 döyüşü ilə yaddaşlarda qalan 
1877-1878-ci illərdəki Osmanlı-Rus müharibəsinə son qoyan Yeşilköy (31 
mart 1878-ci il) müqaviləsinə əsaslanır. Osmanlı dövləti bu müharibə ilə 
təkcə ərazi itirməyib, eyni zamanda daxili işlərinə müdaxilə edilməsinə 
icazə verəcək qədər zəifləyib. Osmanlı dövləti və Rusiya arasında 31 mart 
1878-ci ildə aparılan sülh danışıqlarında ermənilər müzakirə mövzusu 
olmayıb. Lakin razılaşma mətni hazırlandığı zaman ruslar ermənilərlə 
əlaqəli bir maddənin qəbul edilməsinə nail ola biliblər. Belə ki, Yeşilköy 
müqaviləsinin 16-cı maddəsinə əsasən, Osmanlı dövləti ermənilərin can və 
mal təhlükəsizliyini qorumağı öhdəsinə götürüb. Yeşilköy müqaviləsinin 
şərtləri İngiltərənin mənfəətlərinə zidd olduğu üçün Osmanlı rəhbərliyi 
ilə görüşərək Rusiyaya qarşı onu müdafiə edəcəyini bildirib və yeni sülh 
konfransının təşkilini təklif edib. Uzun müzakirələrdən sonra konfransın 
Berlində keçirilməsi qərarlaşdırılıb. Berlin konfransında erməni məsələsi 
61-ci maddədə qeyd olunub. Beləliklə,  erməni problemi ilk dəfə beynəlxalq 
sənəddə yer alır və indiki  dövrə qədər gəlib çatan bir mərhələ başlanır. 
Ermənilərin ilk dəfə 1890-cı ildə Ərzurumda qiyam etmələri və daha 
sonra çıxardıqları üsyanlar Osmanlını çox çətin bir vəziyyətə gətirib çıxarır, 
I Dünya müharibəsinin başlaması isə hadisələrin istiqamətini tamamilə 
dəyişdirib. Müharibənin başlaması daşnakları seçim qarşısında qoyur: 
ya Osmanlıya bağlı qalaraq hökumətin yanında olacaq, ya da Rusiya ilə 
2  Bu haqda geniş məlumat üçün baxın: http://www.mfa.gov.az/index.php?option=com_content&task=vi
ew&id=348&Itemid=68, (24 oktyabr 2011-ci il)
138
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
əməkdaşlıq edərək hədəflədikləri müstəqilliyi əldə etmək üçün Osmanlıya 
qarşı müharibə edəcəklər. Daşnaklar 1914-cü ilin iyul ayında keçirdikləri 
qurultayda rusların yanında olmayacaqları haqqında qərar qəbul ediblər, 
ancaq hələ Osmanlı dövləti I Dünya müharibəsinə girmədən partiyanın şərq 
bürosu “Qərbi Ermənistan”da ermənilərin “yox edilmə təhlükəsi” ilə qarşı-
qarşıya qaldığını iddia edərək ikinci yolu seçib ruslarla birlikdə Osmanlıya 
qarşı döyüşmək məqsədilə silahlı birliklər yaradıblar.3 
Müharibə  başladığı zaman Zeytunda yaşayan ermənilər hökumətə itaət 
etməyib və vergi ödəməyiblər. Ermənilər bölgələrini mühafizə etmək üçün 
komandir və zabitləri özlərindən olması şərtilə “Zeytun Fədai alayı” adlı bir 
milis təşkilatı yaratmaq barədə hökumətdən icazə istəyiblər, ancaq müsbət 
cavab almadıqda, 30 avqust 1914-cü ildə silahlı üsyana başlayıblar.4 Zeytun 
üsyanından sonra Kayseri, Bitlis, Ərzurum, Mamuratil Əziz, Diyarbəkir, 
Sivas, Trabzon, Ankara, Adana və Hələb erməniləri də üsyan ediblər.
Erməni silahlı birliklərinin Şərq cəbhəsində rus ordusu ilə əməkdaşlıq 
edərək, yerli xalqa qarşı qırğınlar, terror hadisələri törətmələri, ölkə 
daxilində üsyan çıxarmaları daxili və xarici təhlükəsizliyə mənfi təsir 
göstərib. Belə bir çıxılmaz vəziyyət qarşısında qalan Osmanlı hökuməti 
24 aprel 1915-ci ildə ermənilərin daha çox gücə sahib olduğu 14 
qubernatorluq və 10 əyalətə erməni komitə və dərnəklərinin bağlanması 
və liderlərinin həbs olunması haqqında əmr göndərib.5 Bu əmrdən sonra 
komitə üzvlərindən 2345 erməni həbs olunub. Ancaq ermənilərin dövlətə 
qarşı hərəkətlərinin qarşısını almaq mümkün olmadıqda hökumət 27 may 
1915-ci ildə “Təhcir (Köçürülmə) qanunu” adlandırılan “Hökumətə 
qarşı fəaliyyətdə olanlar üçün görüləcək lazımi tədbirlər haqqında qanun 
(Vakt-ı Seferde İcraat-ı Hükümete karşı gelenler için cihet-i askeriyece 
ittihaz olunacak tedabir hakkında kanun-ı muvakkat)” adlı dörd maddəlik 
müvəqqəti köçürülmə haqqında qanun qəbul edib. Bu qanuna uyğun 
olaraq, Şərq cəbhəsində olan ermənilərin ruslarla əməkdaşlığının qarşısının 
alınması və dinc əhalinin təhlükəsizliyinin təmin edilməsi məqsədilə 
ermənilər müvəqqəti olaraq başqa bölgələrə köçürülüblər. 
Tərəflər arasında müharibə davam edərkən, 1919-cu ildə Daşnaksütyun 
Partiyasının iclasında ermənilərə qarşı “soyqırımı” icra etmiş türk dövlət 
adamlarının cəzalandırılması üçün “Nemesis” adlı xüsusi bir qrup 
3  Ованнес Качазнуни, Дашнакцутюн больше нечего делать!, Баку, Эль, 1990, стр.10.
4  Hüsamettin Yıldırım,  Kafkaslarda Türk-Rus-Ermeni Münasebetleri (1914-1918), Ankara Üniversitesi 
Sosyal Bilimler Enstitüsü,  Ankara, 1990, Yayınlanmamış Yüksek Lisans Tezi,  s.  68.
5  Yavuz Ercan, “Ermeniler ve Ermeni sorunu”, Osmanlıdan Günümüze Ermeni Sorunu, Ankara, 2001, 
Yeni Türkiye yayınları, ss.75-104. 
139
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
yaradılıb.6 Bu silahlı qrup qondarma erməni soyqırımından məsul olan türk 
dövlət adamlarını və ermənilərin milli iddialarına “xəyanət” edən erməniləri 
öldürüb. 
Ermənistanın 1920-ci ildə Bolşevik Rusiyası tərəfindən işğal 
edilməsindən sonra daşnaklar və hınçaklar ölkədən sürgün edilib, Sovet 
Ermənistanı Türkiyəyə qarşı müstəqil siyasət həyata keçirə bilmədiyi 
üçün erməni məsələsi və qondarma soyqırımı iddiaları 1960-cı illərə qədər 
gündəmə gətirilməyib. Ancaq yenə də Avropa və ABŞ erməni diaspor 
təşkilatları bu mövzuda təbliğatlarını davam etdiriblər.
1965-ci ildə Ermənistan hökuməti qondarma soyqırımı qurbanlarını 
anmaq məqsədilə  aprelin 24-də mərasim təşkil edib və Çiçernakabert 
şəhərində soyqırımı abidəsi ucaldıb. Bu tarixdən sonra Ermənistan hökuməti 
xaricdə yaşayan ermənilərin soyqırımı təbliğatı fəaliyyətlərini koordinasiya 
etməyə başlayıb, diaspor erməniləri Daşnaksütyun Partiyasının liderliyi 
altında yenidən təşkilatlanıb. İki il sonra Daşnaksütyun Partiyasının 
1967-ci ildə Beyrutda keşirilən XIX qurultayında Avropa dövlətlərinin 
qondarma erməni soyqırımını gündəmə gətirməyə cəhd göstərməmələri 
ciddi şəkildə tənqid olunub və Türkiyə ilə birgə Avropa dövlətləri də erməni 
“soyqırımı”ndan məsul tutulub. 
1972-ci ilin dekabr ayında Vyanada keçirilən XX qurultayda isə 
partiyanın inqilab ənənəsinin yenidən canlandırılmasına qərar verilib. 
Bu qurultayda “Erməni məsələsinin, daha doğrusu, erməni soyqırımının 
hansı səbəbə görə mənəvi və siyasi səhnədə olmadığı” müzakirə edilib. 
Müzakirələr iki ayrı problem üzərində aparılıb:
- Dünya 1915-ci ildə ermənilərə qarşı tətbiq edilmiş “soyqırımı” bilmir. 
Dünya ictimaiyyətinin ermənilərə qarşı həyata keçirilən “vəhşilik”dən 
xəbərdar olmaları məqsədilə arxiv sənədlərini axtarmaq, tapmaq və 
ictimaiyyətə çatdırmaq kifayətdir. Belə olan halda ziyalılar, insan haqlarının 
müdafiə təşkilatları, hökumətlər və parlamentlər ermənilərin qorunmamış 
haqlarını geri almaq üçün onları müdafiə edəcək;
- Dünya 1915-ci ildə nələrin baş verdiyini çox yaxşı bilir, ancaq siyasi 
səbəblərə görə bu mövzuda səssiz qalmağa üstünlük verir. 
Bu suallara cavab axtarmaq üçün “Erməni Məsələsi Təşkilatı” təsis 
edilib. Təşkilatın mövzu ilə əlaqəli son rəyi bu şəkildə olub:
- Müxtəlif ölkələrin arxivlərində erməni “soyqırımı” haqqında çoxlu 
sayda sənəd vardır. Dünya mətbuatı 1915-ci ildə bu mövzuda saysız 
xəbərlər verib. Bu xəbərləri və arxiv sənədlərini dərc etmək çətin deyil (bu 
6  Оганесян, Век Борьбы, cтр. 193.  
140
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
iş sonralar icra edilib). Amma bu gün dünya mətbuatı erməni məsələsi ilə 
məşğul deyil və kimsə bu işlə maraqlanmır. Ermənilər və erməni məsələsi 
çoxdan arxivlərə və muzeylərə qoyulub, buna görə də müasir dünyada 
heç bir təsirləri yoxdur. Avropa dövlətləri NATO-da əməkdaşlıq etdikləri 
Türkiyəni siyasi və təhlükəsizlik səbəbilə narahat etmək istəmir. Ermənilərin 
məsələlərinə və problemlərinə dünya mətbuatının diqqətini çəkmək lazımdır. 
Dünya ictimaiyyətinə ermənilərin beynəlxalq diplomatiyada özünəməxsus 
yeri olduğunu sübut etmək və beləcə Türkiyəyə qarşı təzyiq etmələrini 
təmin etmək lazımdır. Soyqırımın tanınması üçün deyil, erməni məsələsinin 
yenidən beynəlxalq gündəmdə olması üçün Türkiyəyə təzyiq edilməlidir. 
Daşnaklar Avropa və ABŞ-da erməni məsələsini yenidən gündəmə gətirmək 
məqsədilə eynilə XIX əsrin sonu, XX əsrin əvvəllərində olduğu kimi gizli 
şəkildə silahlı hərəkətlərə başlamağa qərar verib.7 Beləliklə, Daşnaksütyun 
Partiyasının qurduğu ASALA (Ermənistanın qurtuluşu üçün gizli erməni 
ordusu - Armenian Secret Army for the Liberation of Armenia) terror 
təşkilatı fəaliyyətə başlayıb və türk diplomatlarını, ailələrini və səfirlik 
əməkdaşlarını yaralayıb və qətlə yetirib.
Azərbaycan və Türkiyənin erməni iddialarına qarşı ortaq fəaliyyət 
planı 
Eyni soydan gəldiklərindən Azərbaycan və Türkiyə, təbii olaraq, 
ortaq tarixi paylaşır. Amma tarixin bəzi dövrlərində iki ölkə arasında 
bəzən qopmalar olub. Azərbaycan təxminən 200 il Rusiyanın tərkibində 
olduğundan, tarixi və mədəni dəyərlərin fərqli istiqamətdə inkişafına 
məruz qalsa da, əsasən, kökündən qopmayıb. Azərbaycan və Türkiyə, 
ümumiyyətlə isə digər türk respublikaları qədim çağlardan günümüzə 
qədər olan tarix salnaməsinin tədqiqində ortaq hərəkət etməli, tədqiqatlar 
aparmalı, ortaq türk tarixinin yazılması istiqamətində səy göstərməlidirlər. 
Türk respublikaları tarix və arxeologiya institutları bir araya gələrək, 
prioritetli mövzuları müəyyən etməli və bu istiqamətdə layihələr həyata 
keçirməlidirlər.
Son iki yüz ildə Azərbaycan və Türkiyə fərqli inkişaf yolu keçsələr də, 
XX əsrin əvvəllərindən etibarən hər iki dövlət erməni problemi ilə üzləşib. 
Bu problem indiki dövrə qədər davam edir və böyük bir ehtimalla bundan 
sonra da davam edəcək. Ermənistan son yüz ildə Türkiyəni qondarma 
soyqırımda ittiham edib, apardığı təbliğat ilə dünyanın müxtəlif dövlətlərində 
7  Оганесян, Век Борьбы, Tom 2, cтр.  454-455.
141
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
qondarma soyqırımın tanınması istiqamətində müxtəlif qərarlar qəbul 
olunub. Türkiyənin bütün xoşməramlı cəhdlərinə baxmayaraq, Ermənistan 
“soyqırımı” təbliğatına davam edir. Azərbaycan və Türkiyə XX əsrin 
əvvəllərində Ermənistan ilə müharibə vəziyyətində olub, Ermənistan Dağlıq 
Qarabağda yaşayan, Azərbaycan vətəndaşları olan ermənilərin separatçı 
fəaliyyətlərinə dəstək verib və 1991-1994-cü illər arasında Azərbaycan 
torpaqlarının 20%-ni işğal edib. Problemin həlli üçün beynəlxalq təşkilatlar 
çərçivəsində bu günə qədər müzakirələr davam etsə də, tərəflər arasında son 
sülh müqaviləsı imzalanmayıb. Azərbaycan və Türkiyənin qarşılaşdıqları 
bu problemlər onları Ermənistana qarşı ortaq məxrəcə gətirib və prioritet 
sırasına görə qısa, orta və uzunmüddətli strateji fəaliyyət planı hazırlamağa 
və tətbiqinə fürsət verib. Bu fürsətlər düzgün şəkildə qiymətləndirilərsə, 
Ermənistan qarşısında ciddi müvəffəqiyyətlər əldə etmək mümkün ola bilər. 
Bu fürsətləri aşağıdakı kimi təsnif etmək mümkündür:
- Ermənilər qondarma soyqırımı mövzusunda təxminən 100 ildir fasiləsiz 
şəkildə təbliğat aparır. Amma 1980-ci illərdə bu mövzuda müvəffəqiyyət 
qazana biliblər. Bu baxımdan Azərbaycan və Türkiyə tarixçiləri Erməni 
təbliğat tarixini tədqiq etməli, onların hansı mövzulara üstünlük verdiklərini 
müəyyən etməli, zəif nöqtələrini tapmalı və ümumiyyətlə, bu istiqamətdə 
əks-təbliğat işləri prioritet olmalıdır. 
- Ermənistan beynəlxalq aləmdə əlinə düşən hər fürsətdə Türkiyəni 
arxivləri bağlı saxlamaqda günahlandırır, halbuki arxivlər açıqdır. Türkiyə 
isə Ermənistan və Daşnaksütyun Partiyasının arxivlərinin bağlı olduğunu 
nə daxildə, nə də beynəlxalq arenada kifayət qədər gündəmə gətirib. Bu 
mövzuda Türkiyə Ermənistan ilə çox rahat bir şəkildə mübahisəyə girə bilər. 
- Türkiyədə qərbi və şərqi erməni dilini bilən mütəxəssislərin sayı çox 
azdır və bu mütəxəssislər erməni dilini yüksək səviyyədə bilmirlər. Türkiyə 
son zamanlarda bu çatışmazlığı aradan qaldırmaq üçün bəzi addımlar ataraq 
Ankara Universitetində erməni dili kursları və Ərciyəs  Universitetində 
erməni dili və əsəbiyyatı ixtisası açsa da, Türkiyədə erməni dili 
qrammatikasını və erməni dilini mükəmməl bilən müəllim olmadığından 
problem hələ də qalmaqdadır. Türk mətbuatında dərc olunan xəbərlərə 
görə, erməni dili müəlliminin Ermənistandan gətirilməsi məsələsi müzakirə 
olunub. Bu, strateji cəhətdən yanlış addımdır və təhlükəsizlik baxımından 
gələcəkdə ciddi problemlərə səbəb ola bilər. Azərbaycanda bu mövzuda 
vəziyyət fərqlidir. Erməni dilini mükəmməl bilən insanlar var, Azərbaycan 
Dövlət Radiosu və ATV İnternational televiziya kanalı hər gün erməni 
dilində proqram nümayiş etdirir. Azərbaycanda erməni dilini mükəmməl 
142
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
bilən şəxslər Ankara və Ərciyəs universitetlərində bu dili tədris edə bilər. 
Beləliklə, mövcud problem aradan qaldırılar.
- Rusiya, Fransa, ABŞ, İngiltərə və Vatikan arxivlərində qondarma 
erməni soyqırımı ilə əlaqəli gizlilik müddəti bitmiş arxiv sənədlərinin 
öyrənilməsi mövzusu da xüsusi əhəmiyyət kəsb edir. Çünki Ermənistan və 
bəzi xarici tarixçilər sadalanan dövlətlərin arxivlərində türklərin soyqırım 
törətdiyini sübut edən rəsmi sənədlərin olduğunu iddia edirlər. Bu, 
dezinformasiyadan başqa bir şey deyil. Əgər bu dövlətlərin arxivlərində, 
həqiqətən də, türkləri soyqırımla günahlandıracaq mahiyyətdə sənədlər 
olsaydı, çoxdan tədqiqatçılar üçün açıq olar və Türkiyə ittiham edilərdi. 
Əksinə, bu dövlətlərin arxivlərində XIX əsrin sonlarından XX əsrin 
əvvəllərinə qədər onların Osmanlı ermənilərinin təşkilatlanması və üsyan 
çıxarmalarına kömək etmələri, ASALA terror təşkilatına və Ermənistanın 
qondarma soyqırımı iddialarına verdikləri dəstək haqqında Türkiyənin 
lehinə olan bir çox sənədlər mövcuddur. İşlər bu mövzu istiqamətində 
aparılmalıdır. 
-  Azərbaycan və Türkiyə Ermənistana qarşı həyata keçirəcəkləri 
fəaliyyətdə dünyaca məşhur BBC, CNN, Amerikan FOX News, ABC, 
CBS, NBC, Əl Cəzirə və başqa televiziya kanallarında fikirlərini əks etdirən 
proqramların, sənədli filmlərin yayımlanması, “National Geographic”, 
“History Review”, “Political Science Quarterly”, “Foreign Affairs”, 
“Journal of American History” və “Journal of Defence and Diplomacy” 
jurnallarında məqalə və tədqiqatların  dərc olunması yollarını tapmalıdırlar. 
Bu mövzuda xüsusilə ictimai birliklərin regional və beynəlxalq sahədə 
işlərini Xarici İşlər Nazirlikləri koordinasiya etməlidir. 
- İnternet vasitəsilə erməni təbliğatına qarşı Azərbaycan və Türkiyənin 
həqiqətlərini əhatə edən arxiv sənədləri, türk və xarici elm adamlarının 
əsərləri ingilis, alman, fransız dillərinə tərcümə edilərək yayılmalı, xüsusi 
saytlar hazırlanmalıdır.
- Müasir dünyada regional və beynəlxalq terrorizmlə mübarizənin 
yeni dövrə girdiyi nəzərə alınaraq xarici dillərdə erməni terroru haqqında 
elektron məlumatlar hazırlanmalı, dünyanın bütün dövlətlərinin Xarici İşlər 
Nazirliklərinə, arxivlərinə, universitetlərinə göndərilməlidir.  Burada yazılı 
və vizual medianın imkanlarından faydalanmaqla, 1919-cu ildə Osmanlı 
dövlət adamlarını öldürmək məqsədilə qurulan “Nemesis”, 1970-ci illərdə 
türk diplomatlarına qarşı terror törədən ASALA terror təşkilatı, ermənilərin 
öz dövlət adamlarına qarşı təşkil etdikləri terror hərəkətləri, ermənilər 
tərəfindən Azərbaycanın Dağlıq Qarabağ bölgəsində Azərbaycan türklərinə 
143
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
qarşı həyata keçirdikləri Xocalı soyqırımı haqqında məlumatlar verilməlidir.
-Ermənistan və erməni diasporu qondarma soyqırım haqqında çoxlu 
sayda sənədli və bədii filmlər çəksə də, bu günə qədər Türkiyənin bu 
mövzuda fikirlərini dəstəkləyən bir neçə sənədli film istisna olmaqla (bu, 
çox azdır) sənədli və bədii film çəkilməyib. Rejissorluğu Natuk Baytana, 
ssenarisi Mim Kamal Ökeyə aid olan “Divardakı qan” filmi tarixi 
həqiqətlərin ictimaiyyətə çatdırması baxımından əhəmiyyətlidir, amma 
bu film beynəlxalq cəmiyyətdə nümayiş etdirilməlidir. Teodor Jivkov 
dövründə Bolqarıstanda türklərə qarşı həyata keçirilən zülmü əhatə edən, 
Osman F.Sedenin rejissoru olduğu, ssenarisini Sevinc Çoxum yazdığı 
“Yenidən doğulmaq” filminin nümayiş etdirilməsindən sonra bolqar 
mövqelərinin verdiyi reaksiya nəzərə alınarsa, bu cür təbliğatın necə nəticə 
verdiyi anlaşılır. Bu baxımdan son illərdə ciddi inkişafda olan “Yeşilçam” 
“Hollywood” ilə birlikdə qondarma erməni iddialarını əhatə edən filmlər 
çəkə bilər. Təbliğatın istənilən nəticəyə çatması baxımından “Yeşilçam”ın 
adının keçmədiyi müstəqil xarici studiyaların Türkiyənin tezisini 
dəstəkləyən sənədli və bədii filmlər çəkməsi daha məqsədəuyğundur.
- İndiki dövrdə dövlətlərdən daha çox qeyri-hökumət təşkilatlarının 
apardığı təbliğatın inandırıcı olması və daha ciddi nəticələr verə bilir.  Bu 
baxımdan Avropa, Rusiya və ABŞ-dakı Azərbaycan və Türkiyə diaspor 
qurumlarının fəaliyyətlərinin istiqamətləndirilməsi və koordinasiya 
edilməsi olduqca əhəmiyyətlidir. Hər iki ölkənin dünyada fəaliyyət göstərən 
diaspor nümayəndələrinin sayı təxminən 10 milyon nəfərdir. Bu, olduqca 
ciddi rəqəmdir. Onlar doğru şəkildə təşkilatlansa, istənilən müvəffəqiyyəti 
əldə etmək mümkün ola bilər. Bu diaspor qurumlarının fəaliyyəti mövsümi 
olmamalıdır; müntəzəm şəkildə həyata keçirilən fəaliyyətlə nəticəyə çatmaq 
daha asan olar. Amma bu diaspor qurumları, ümumiyyətlə, qondarma 
erməni soyqırımının gündəmə gəldiyi 24 aprel və Xocalı soyqırımının 
gündəmə gəldiyi 26 fevral tarixlərində daha gərgin fəaliyyət göstərir, 
sonra isə arxa planda qalırlar. Şübhəsiz, müntəzəm olmayan təbliğat işləri 
istənilən nəticəni verməyəcək.
-Azərbaycan və Türkiyənin fikirlərinə yaxın olan Avropa və ABŞ elm 
adamlarını müəyyən edərək onlarla görüşmək, Azərbaycan və Türkiyəyə 
dəvət edərək gerçəkləri tanıtmaq, arxivlərdə tədqiqat aparmalarına imkan 
vermək, onlara köməklik göstərmək, yaşadıqları ölkələrdə və başqa 
dövlətlərdə simpozium və ya konfraslar keçirmələrinə dəstək olmaq, 
yazdıqları məqalə və kitabları digər dillərə tərcümə etmək daha ciddi 
nəticələr üçün imkan yaradacaq.
144
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
- Avropa və ABŞ-da elm, sənət və idman sahəsində tanınmış Azərbaycan 
və  Türkiyə türklərinin yaşadıqları ölkələrdə televiziya və radio kanallarında 
mövzu ilə əlaqədar proqramlar hazırlayaraq onların çıxışını təşkil etmək 
mümkündür.
- Din-islam mövzusundan faydalanaraq son zamanlarda terrorla islamı 
yanaşı gətirənlərə qarşı arqumentlər göstərmək və islam dininin Qərbdə 
bilindiyi kimi şiddəti təmsil etmədiyini məntiqli bir şəkildə açıqlamaq 
lazımdır. Avropada və ABŞ-da qondarma erməni soyqırımını tanıyan və ya 
tanımağa yaxın olan dövlətlərdə və ya şəhərlərdə Azərbaycan və Türkiyə 
tarixini, sənətini, mədəniyyətini, folklorunu tanıdan sərgilərin təşkil 
edilməsi ictimaiyyətə təsir edən amillər kimi qiymətləndirilə bilər.
Yuxarıda qeyd edilənlər çərçivəsində aparılacaq təbliğat fəaliyyəti 
vəziyyəti tamamilə dəyişdirməsə də, Azərbaycan və Türkiyəyə bir çox 
baxımdan üstünlük qazandıracaq. Bu istiqamətdə işlərin başlanılması, Türk 
Tarix Qurumu, Azərbaycan Milli Elmlər Akademiyasının Tarix İnstitutu, 
Bakı Dövlət Universiteti və Azərbaycan Türkiyə İş Adamları Birliyinin 
(ATİB) ortaq fəaliyyət göstərərək 2006-cı il mayın 15-də Bakı Dövlət 
Universitetində “Azərbaycan və Türkiyə tarixində erməni məsələsi” adlı 
konfrans keçirmələri müsbət haldır. Konfransın yekun sənədində sadalanan 
dörd təşkilatın imzası ilə Bakı Bəyannaməsi qəbul olunub. Bu təşkilatların 
2008-ci il fevralın 27-də Ankarada keçirilən iclasında planlanan işlərin daha 
sistematik şəkildə icrası üçün ATİB-in təşkilatçılığı ilə Azərbaycan Türkiyə 
Tarixi Araşdırmaları Fondu (ATAF) ictimai birliyinin qurulması qərara 
alınıb. 2008-ci il mayın 14-də Türk Tarix Qurumunda ATAF-ın Himayəçilər 
Şurasının ilk iclası təşkil edilib. İclasda Azərbaycan və Tükiyədən olan 
dövlət adamları, elm xadimləri, ictimai birliklərin nümayəndələri, iş 
adamları iştirak ediblər. İclasda Himayəçilər Şurası üzvlərinin sayı 11 
nəfərdən 52 nəfərə qədər artırılıb, Türkiyə Respublikasının IX Prezidenti 
Süleyman Dəmirəl Himayəçilər Şurasının sədri, Prof. Dr. İhsan Doğramacı, 
Azərbaycan Milli Məclisinin üzvü, Səməd Seyidov və ATİB-in fəxri sədri 
Ahmet Erentok sədr müavinləri seçiliblər. Bu iclasda Azərbaycan və 
Türkiyə prezidentlərinə ATAF-ın fəxri sədrləri olmaları üçün məktubla 
müraciət edilməsi barədə qərar qəbul olunub, ATAF Ali Məsləhət Şurasının 
nizamnaməsi təsdiq edilib. Himayəçilər Şurası tərəfindən Azərbaycan 
Respublikası Milli Məslisinin sədri Oqtay Əsədov və Türkiyə Böyük 
Millət Məclisinin o vaxtkı sədri Köksal Toptan Ali Məsləhət Şurasının 
həmsədrləri, Azərbaycan Milli Məclisinin millət vəkili Nizami Cəfərov 
və Türkiyə Böyük Millət Məclisinin millət vəkili Mustafa Kabakçı Ali 
145
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
Məsləhət Şurasının sədr müavinləri seçiliblər. 
İclasda ATAF Yüksək Elm Şurasının nizamnaməsi təsdiqləndikdən 
sonra Türk Tarix Qurumunun o vaxtkı sədri Yusuf Halaçoğlu sədr, 
Azərbaycan Milli Elmlər Akademiyasının Tarix İnstitutunun direktoru, 
millət vəkili Yaqub Mahmudov, Bakı Dövlət Universitetinin rektoru, millət 
vəkili Abel Məhərrəmov, Azərbaycan Milli Arxiv İdarəsinin sədri Ataxan 
Paşayev, Türkiyə Dövlət Arxivləri müdiri Yusuf Sarınay sədr müavinləri 
seçiliblər. İclasda eyni zamanda ATAF Təftiş Komissiyası və ATAF İdarə 
Heyəti Şurasının üzvləri seçiliblər.8 
ATAF bu istiqamətdə fəaliyyətinə davam edərək 2008-ci il sentyabrın 
27-28-də Ankarada Azərbaycan, Türkiyə və ABŞ-dan gələn qonaqların 
iştirakı ilə konfrans təşkil edib. Konfransda beynəlxalq hüquq, Azərbaycan 
və Türkiyə baxımından erməni məsələsi müzakirə olunub və ATAF-ın 
gələcək fəaliyyəti və hədəfləri, 2009-2015-ci illərdə ATAF-ın fəaliyyət 
strategiyası müəyyən edilib.9
ATAF 2008-ci ildə Türkiyədə bəzi “ziyalıların” türklərin ermənilərə qarşı 
törətdikləri “soyqırımına” görə başladıqları “üzr istəmə kampaniyası”na da 
biganə qalmayıb, bu kampaniyada iştirak edənləri qınayıb.10 Ermənistan 
ordusunun 1992-ci il fevralın 26-da Xocalıda törətdiyi soyqırımının 17-ci 
ildönümündə ATAF ilk dəfə Korhan Yurtseverin rejissorluğu ilə türk dilində 
“Hocalı Katliamı.  Bu, Son Olsun” adlı film çəkib. Film azərbaycan, ingilis 
və rus dillərinə tərcümə edilərək ictimaiyyətə çatdırılıb.11 
 Ɔ Nəticə
Azərbaycan və Türkiyənin ortaq tarix doktrinasının yaradılması 
istiqamətində gördüyü və ya görəcəyi işlər günümüzün geosiyasi 
həqiqətlərinin tələbidir. İki ölkə arasında və ümumiyyətlə, türk 
coğrafiyasında ilk növbədə birliyi təmin etmək, bəlkə, çətin ola bilər. Amma 
bu istiqamətdə əminliklə atılan hər kiçik addım Azərbaycan və Türkiyə 
arasında və ümumiyyətlə, türk coğrafiyasında daha bir kərpicin yerinə 
qoyulması kimi qiymətləndirilməlidir. Təqribən 100 ildir davam edən 
erməni təbliğatı nəticəsində Avropanın bir çox dövlətləri və ABŞ Türkiyəni 
8  Ankarada Azərbaycan-Türkiyə Tarix Araşdırmaları Fondunun (ATAF) Himayəçilər Şurasının ilk iclası 
keçirildi. ATAF-ın rəsmi sənədləri. No: 08.01.01, 16.08.2008
9  Ankarada Azərbaycan-Türkiyə Tarix Araşdırmaları Fondunun (ATAF) araşdırma konfransı keçirildi. 
ATAF-ın rəsmi sənədləri. No: 08.02.02, 03.10.2008
10  Tarix xəyanətkarların və qondarma iddiaların ömrünün uzun olmayacağını göstərəcəkdir. ATAF-ın 
rəsmi sənədləri. No: 08.04.04, 18.12.2008.
11  “Hocalı Katliamı. Bu, Son olsun”, ATAF-ın rəsmi sənədləri. No: 08.01.05, 25.02.2009.
146
Azərbaycan və Türkiyə ortaq tarix doktrinası: 
erməni iddialarına qarşı yeni platformanın yaradılması
qondarma erməni soyqırımı ilə günahlandırıb, Azərbaycan torpaqlarının 
Ermənistan tərəfindən işğal edilməsi xalqların öz müqəddəratını təyin 
etmək kimi qiymətləndirilib. Bu, Türkiyə və Azərbaycan ilə müqayisədə 
hər baxımdan olduqca kiçik olan Ermənistanın uğurudur. Ermənistanın 
tarixi həqiqətlərdən məhrum olan, yalnız böhtan və yalanlar üzərində 
qurulmuş təbliğatı bu gün daha da genişlənir. Erməni təbliğatının nəticə 
verməsində təsirli olan iki faktor var: xarici dövlətlərin Azərbaycan və 
Türkiyəyə düşmən mövqedə olması  (bura din faktorunu da əlavə etmək 
mümkündür) və erməni təbliğatının davamlılığı. Azərbaycan və Türkiyə 
erməni təbliğatına qarşı fəaliyyətdə ciddi nəticələr əldə etmək istəyirsə, 
Türkiyə yerləşdiyi geosiyasi mövqeyindən, Azərbaycan sahib olduğu 
enerji mənbələrindən bəhrələnərək xarici dövlətlərin düşmən mövqedən 
yanaşmasını minimuma endirməli  və erməni təbliğatının nəticələrini 
aradan qaldırmağı bacarmalıdır. Əks-təqdirdə Azərbaycan və Türkiyə yenə 
də erməni təbliğatını arxadan izləməyə məcbur olacaq. Təbliğat dünyamızın 
ən son texnoloji silahından daha təsirlidir. Bu həqiqəti anlamadan, qısa, orta 
və uzunmüddətli təbliğat planlarını tərtib etmədən arzuolunan nəticəyə 
çatmaq qeyri-mümkün olacaq. Azərbaycan və Türkiyənin insan resursları, 
maliyyə və digər parametrlər üzrə ciddi təbliğat potensialı var. Bu potensialı 
planlı şəkildə hərəkətə keçirmək, əməkdaşlıq etmək və siyasi iradə ortaya 
qoymaq lazımdır.
147
Azərbaycan və Türkiyə QHT-ləri arasında əlaqələr
 Ɔ Giriş
Azərbaycan-Türkiyə münasibətləri haqqında yazmaq həm çox asan, 
həm də kifayət qədər çətindir. Çünki “hər kəsin haqqında hər şeyi bildiyi”, 
lakin bəzən də “əslində daha bilmədiyimiz nə qədər mövzu varmış” deyərək 
qiymətləndirdiyi münasibətlərdən yazmaq elə də asan deyil. Digər tərəfdən, 
ikitərəfli münasibətlər haqqında ümumi xarakterli çoxlu sayda məqalə, 
kitab, hətta magistr və doktorluq dissertasiyaları da yazılıb. 
Azərbaycan-Türkiyə münasibətləri  baxımından çox az tədqiq edilmiş 
bir sahə də var: iki ölkənin qeyri-hökumət təşkilatları (QHT) arasındakı 
əlaqələr və yaxud ümumi olaraq ikitərəfli əlaqələrdə qeyri-hökumət 
təşkilatlarının yeri mövzusu. 
Qeyri-hökumət təşkilatlarının xarici siyasətdə, o cümlədən Azərbaycan-
Türkiyə münasibətlərindəki yeri, ümumiyyətlə, az (Türkiyədə digərlərinə 
nisbətlə, Azərbaycanda isə bütün mənalarda) araşdırılıb. Vətəndaş 
cəmiyyətinin əhəmiyyətinin get-gedə artdığı bir dünyada Azərbaycan və 
Türkiyədə istər vətəndaş cəmiyyəti – xarici siyasət kontekstində, istərsə 
də birbaşa hər iki ölkənin vətəndaş cəmiyyətləri arasındakı münasibətlər 
kontekstində tədqiqatların  sayının ciddi dərəcədə artmaması böyük 
Araz ASLANLI
Qafqaz Beynəlxalq Münasibətlər və 
Strateji Araşdırmalar Mərkəzinin sədr müavini, 
Xəzər Universitetinin müəllimi
Azərbaycan və Türkiyə 
QHT-ləri arasında əlaqələr
148
Azərbaycan və Türkiyə QHT-ləri arasında əlaqələr
çatışmazlıq kimi xüsusi diqqət çəkir. Eyni zamanda, onu da qeyd etmək 
lazımdır ki, bu  mövzuda  elmi  araşdırmaların sayının az olmasının təbii 
səbəbləri də mövcuddur. Son illəri nəzərə almasaq,  Azərbaycan-Türkiyə 
münasibətlərində çatışmazlığı ən çox vurğulanan  məqamlardan biri də 
məhz münasibətlərin rəsmi orqanlarla məhdudlaşması olmuşdur. 
Bu  məqalə qeyd olunan mövzu barədə ilk araşdırmalardan biri olduğu 
üçün  burada çatışmazlıqların və səhvlərin olması mümkündür. Məqalədə 
qarşıya qoyulan əsas məqsədlərdən biri ən azı mövcud vəziyyətin 
öyrənilməsi və gələcək tədqiqatlarda daha geniş toxunulacaq istiqamətlərin 
müəyyənləşdirilməsidir. 
Bu çərçivədə xarici  siyasətdə  QHT-lərin  oynadığı rol ümumi şəkildə 
nəzərdən keçirilir,  bundan  sonra Azərbaycan-Türkiyə münasibətlərinin 
ümumi xüsusiyyətlərindən bəhs edilir, daha sonra isə ikitərəfli əlaqələrdə 
qeyri-hökumət təşkilatlarının yeri müzakirə olunur. Bu məqsədlə məqalədə 
QHT-lərin təsnifatı aparılır, dövlətlərin QHT-lər vasitəsilə həyata keçirilən 
fəaliyyətlərə dair mövqeyinə aydınlıq gətirilir, ictimai təşkilatların qarşılıqlı 
əlaqələrə töhfəsi baxımından bəzi nümunələrdən bəhs edilir. 
 Ɔ Xarici siyasət və qeyri-hökumət təşkilatları
Klassik mənada beynəlxalq münasibətlər beynəlxalq sistemdəki 
elementlərin, xüsusilə də beynəlxalq münasibətlərin əsas oyunçusu 
kimi qəbul edilən dövlətlərin digər dövlətlər və qeyri-dövlət qurumları 
(beynəlxalq/regional/hökumətlərarası təşkilatlar) ilə münasibətlərini əhatə 
edirdi. Sonradan bu tərifə beynəlxalq şirkətlər, beynəlxalq normalar və 
beynəlxalq ictimaiyyət də əlavə olundu. “İkitərəfli münasibətlər” ifadəsi 
ilə nəzərdə tutulan məna da, əsasən, bir dövlətin digər dövlət, ya da 
dövlətlər tərəfindən yaradılan strukturlar ilə əlaqələri idi. Lakin vətəndaş 
cəmiyyətinin siyasi və ictimai həyatda rolunun artması ilə bu ifadə bir az da 
dəyişib. Siyasi ədəbiyyatda “iştirakçılıq”, “idarəetmə” (daha sonra “yaxşı 
idarəetmə”) terminlərini tez-tez eşitməyə başladıq. Zaman keçdikcə bu iki 
ifadə beynəlxalq  təşkilatlar tərəfindən milli dövlətlərə “ev tapşırığı” kimi 
verilməyə  başlandı.  
İştirakçılıq və idarəçiliyin əsas dəyər halına gəlməsi prosesi ilə birlikdə 
bəzən də ondan müəyyən qədər müstəqil şəkildə vətəndaş cəmiyyətinin 
təşkilati  formada dövlət idarəçiliyində klassik demokratiya vasitələri ilə 
birbaşa təmsil olunmaqdan başqa yeni vasitə və üsullarla təsir gücünə 
malik olduqları da müşahidə edildi. Bütün bu dəyişikliklər ortaya çıxdıqca, 
149
Azərbaycan və Türkiyə QHT-ləri arasında əlaqələr
şübhəsiz, xarici siyasət və eyni zamanda dövlətin digər dövlətlərlə 
ikitərəfli münasibətləri də qeyri-hökumət təşkilatları (QHT) adlandırılan 
strukturların təsir sahəsinə daxil olmağa başladı. Əvvəlki mərhələyə dair 
az sayda nümunələr olsa da, qeyri-hökumət təşkilatlarının xarici siyasətdə 
iştirak etməsi daha çox II Dünya müharibəsindən sonrakı dövrə təsadüf 
edir. Bu prosesi iki mərhələyə ayırmaq mümkündür. Birinci mərhələ soyuq 
müharibənin başladığı, ikinci mərhələ isə soyuq müharibənin sona çatdığı 
dövrdür. II Dünya müharibəsindən sonra (soyuq müharibənin başladığı 
dövrdə) beynəlxalq qurumların və QHT-lərin beynəlxalq münasibətlərin 
yeni elementi kimi ortaya çıxması ənənəvi diplomatiya anlayışının 
dəyişməsinə səbəb olub. QHT-lərin xarici siyasətdəki rolunun müasir 
səviyyəyə çatması isə birbaşa soyuq müharibədən sonrakı mərhələyə aiddir. 
Bu, bir tərəfdən beynəlxalq münasibətlərin təbiətinin dəyişməsi ilə əlaqəli 
olub, digər tərəfdən ölkələrin yaşadıqları dəyişikliklərdən və ehtiyaclardan 
qaynaqlanıb. Yuxarıda da qeyd edildiyi kimi, demokratik transformasiyalar, 
iştirakçılıq və yaxşı idarəetmə qeyri-hökumət təşkilatlarının siyasi 
qərarvermə mexanizmində və eyni zamanda, xarici siyasətdə iştirakını 
zəruri edib. Dövlətlər yalnız digər hökumət və ya beynəlxalq təşkilatları 
deyil, xarici ictimai rəyi də nəzərə alan siyasətləri inkişaf etdirmək 
məcburiyyətində qalıb. Bunun nəticəsində klassik diplomatiya anlayışından 
və terminlərindən əlavə olaraq ictimaiyyətin, medianın, informasiyanın, 
ictimai rəyə təsirin və gündəmin müəyyənləşdirilməsinin əhəmiyyətinin 
artması QHT-lərə yeni imkanlar yaratmışdır. Ümumiyyətlə, bu qeyd 
olunanlar nəticəsində xarici siyasətdə sadəcə dövlətlər deyil, ictimai 
rəy, media, QHT-lər, ictimai xadimlər, elm adamları və ziyalılar, iqtisadi 
güclər (milli və beynəlxalq/beynəlmiləl şirkətlər), dövlətin üzvü olduğu və 
olunmasını hədəflədiyi beynəlxalq qurumlar, imzalanan və imzalanması 
planlaşdırılan beynəlxalq və regional anlaşmalar, dini liderlər və qurumlar 
xarici siyasətdə təsir və təzyiq vasitəsi kimi iştirak etməyə başlayıb. 
QHT-lər fəaliyyətlərini xarici siyasət kontekstində müxtəlif formalarda 
həyata keçirməyə çalışıblar. Onlar dövlətlə əməkdaşlıq edərək, rəsmi 
siyasətin tamamlayıcısı kimi bəzi sahələrdə fəaliyyət göstərirlər. QHT-
lər, xüsusilə, dövlətin xarici siyasətində boş saxladığı, ya da çox maraq 
göstərmədiyi sahələr üzrə fəaliyyət göstərirlər. Onlar xarici siyasət 
mövzularında qərar qəbul edən orqanlarla əməkdaşlıq edir, bu orqanlara 
mütəxəssis dəstəyi verir, ictimaiyyəti istiqamətləndirmə mövzusunda 
köməklik göstərirlər. QHT-lər rəsmi dövlət siyasətinin təsirinin az olduğu 
ölkəyə bu və ya digər yollarla təsir göstərməyə çalışırlar. Məsələn, QHT-
150
Azərbaycan və Türkiyə QHT-ləri arasında əlaqələr
lər xarici siyasətin hədəfinə (digər ölkənin ictimaiyyəti, siyasətçiləri və 
mediasına) xitab edərək, bu yolla təsir etməyə cəhd göstərirlər. QHT-lər 
beynəlxalq qurumlar vasitəsilə də (birlikdə layihələr həyata keçirməklə və 
s.) effektiv fəaliyyət göstərməyə çalışırlar. Vurğulamaq istərdik ki, bəzi 
dövlətlər QHT-ləri digər ölkələrin daxili siyasətinə müdaxilə vasitəsi kimi 
istifadə edir, nəticədə bəzi dövlətlər də bu mövzuda ciddi narahatlıqlar 
keçirirlər. Xüsusilə, postsovet  məkanında bu mövzuda ciddi narahatlıqlar 
dilə gətirilir. Demokratiyadan çəkinən  və QHT-lərin xarici ölkələr tərəfindən 
birbaşa olmayan təsir vasitəsi kimi istifadəsi barədə məlumatlara sahib olan 
idarəçilər ictimai qurumlarla sərt rəftar edirlər. 
QHT-lər Türkiyə və Azərbaycanın xarici siyasətlərində yuxarıda 
qeyd edilənlər çərçivəsində, xüsusilə, gözlənilməz proseslər baş verdiyi 
zaman daha çox əhəmiyyət qazanmışlar. Məsələn, Türkiyənin ətrafındakı 
regionlarda baş verən proseslər bu ölkədəki müxtəlif təbəqələri, yəni 
fərqli etnik, dini, dil, mədəni, coğrafi (məsələn, qafqazlı və s.), ideoloji 
və s. icmaları hərəkətə keçirib. Türkiyədə yaşayan müxtəlif təbəqələrin 
özlərini yaxın hiss etdikləri  coğrafiyalarda baş verənlər, yaşanan 
müxtəlif problemlər (Bosniya-Herseqovinada yaşananlar, Ermənistanın 
Azərbaycan ərazilərini işğal etməsi, Fələstin problemi, Çeçenistan 
müharibəsi, Kosova problemi, Abxaziya problemi, İraqda yaşananlar və 
xüsusilə türkmənlərin vəziyyəti, uyğurlarla əlaqədar problemlər, Kəşmir 
problemi, Krım türklərinin və Ahıska türklərinin vəziyyəti və s.) və 
müxtəlif hədəflər (AB üzvlüyü, türk dünyasının inteqrasiyası, müsəlman 
dünyasının birliyi, avrasiyaçılıq və s.) ötən əsrin 90-cı illərində Türkiyədə 
xarici siyasətin “ictimailəşməsinə”, cəmiyyətin xarici siyasət mövzularına 
marağının artmasına və müxtəlif vasitələrlə xarici siyasətdə qərar qəbuluna 
təsir etməsinə səbəb olub.
Bununla yanaşı, bir az qlobal, bir az da milli səbəblərə görə xarici siyasət 
soyuq müharibə dövrünün standart qəlibindən kənara çıxıb. İqtisadi, ictimai 
və siyasi liberallaşmanın təsirləri də hiss edilib. Xarici siyasətdə rəsmi 
olmayan vasitələrin öhdəçilik daşıması dövlətdən rol “oğurlama” kimi şərh 
olunur və düşünmək olar ki, bu, xarici siyasətdə yeni kanalların açılmasını 
təmin edir. QHT-lər Türkiyənin qardaş toplumlarla əlaqələrində - Qarabağ, 
Çeçenistan və Bosniya-Herseqovina nümunələrindən göründüyü kimi 
müharibələrdə, Abxaziyada olduğu kimi dövlətin rəsmi siyasətinə paralel 
siyasətin inkişaf etdirilməsində əhəmiyyətli bir vasitə funksiyası daşıyıb. 
Hazırda beynəlxalq əlaqələr o qədər ictimailəşib ki, bir ölkə (o cümlədən 
Türkiyə) ikinci bir ölkə ilə əlaqələrini müəyyən edərkən yalnız daxili və 
151
Azərbaycan və Türkiyə QHT-ləri arasında əlaqələr
ünsiyyətdə olacağı ölkənin cəmiyyətlərini deyil, digər əlaqədar ölkələrin də 
ictimaiyyətini nəzərə almaq məcburiyyətində qalır.
Azərbaycanda QHT-lərin ictimai həyatda, xüsusən də xarici siyasətdə 
yer alması kifayət qədər yeni mövzudur və peşəkar mərhələyə, demək 
olar ki, keçə bilməyib. Türkiyədə TİKA, Azərbaycanda QHT-lərə Dövlət 
Dəstəyi Fondunun yaradılması, həm bu iki qurum, həm də digər vətəndaş 
cəmiyyəti təşkilatları vasitəsilə ölkə daxilində və onun xaricində layihələr 
təşkil edilməsi bu sahənin güclənməsinə ciddi təsir göstərib. 
 Ɔ Ümumilikdə Azərbaycan-Türkiyə əlaqələri
Türkiyə və Azərbaycan türkləri eyni millətin övladları kimi uzun illər 
boyunca eyni bölgədə yaşayıblar. Lakin tarixin müəyyən dövrlərindən 
etibarən bu iki cəmiyyət ayrı-ayrı dövlətlər qurub. Xüsusilə Osmanlı və Səfəvi 
dövründə bu iki türk cəmiyyəti arasında ciddi qopma, ictimai səviyyədə 
olmasa da dövlət səviyyəsində qarşıdurma yaşanıb. Səfəvi dövlətinin 
dağılmasından sonra Azərbaycanda meydana çıxan xanlıqlar ilə Osmanlı 
dövləti arasında əlaqələr mövcud olub. Osmanlı dövləti ilə çar Rusiyası 
arasında yaşanan döyüşlərdə digər Qafqaz xalqları kimi Azərbaycan türkləri 
də cəmiyyət olaraq Osmanlıya yaxın olublar. Azərbaycan və Anadolu 
türkləri arasındakı əlaqələr XIX əsrin sonları, XX əsrin əvvəllərində yüksək 
səviyyəyə çatıb. Sovet işğalı altında olarkən Azərbaycanın Türkiyə cəmiyyəti 
ilə əlaqəsi tam kəsilməsə də, çox məhdudlaşıb. 1991-ci ildə Azərbaycanın 
müstəqillik əldə etməsindən sonra iki cəmiyyət arasında əlaqələr yenidən 
inkişaf etməyə başlayıb. Azərbaycan müstəqilliyinə qovuşduğu zaman onu 
ilk olaraq Türkiyə tanıyıb. Rusiyadan dəstək alan Ermənistan ona hücum 
edən zaman Türkiyə Azərbaycanın yanında olub. Müstəqillikdən bu günə 
qədər keçən müddətə nəzər saldığımızda iki ölkə arasındakı əlaqələrin 
əhəmiyyətli mərhələlər qət etdiyini söyləyə bilərik.
Bu əlaqələr başlanğıcda hisslərə və ideologiyaya əsaslanan dövr keçib. 
Çünki həm Türkiyədə, həm də Azərbaycanda müstəqilliyə qovuşmadan öncə 
milliyyətçi bir seqment formalaşıb. İkinci mərhələdə fərdi əlaqələr ön plana 
çıxıb. Azərbaycan Prezidenti Heydər Əliyev ilə Türkiyə Respublikasının 
Prezidenti Süleyman Dəmirəl arasındakı şəxsi əlaqələr ikitərəfli əlaqələrin 
təməlini təşkil edib. Üçüncü isə əlaqələrin təşkilatlanması mərhələsidir. 
Bünövrəsi əvvəlki idarəçilər tərəfindən qoyulan münasibətlərin inkişafı 
Azərbaycanda İlham Əliyevin, Türkiyədə Ədalət və İnkişaf Partiyası (AK 
Parti) hökumətinin vəzifədə olduğu dövrlərdə diqqəti cəlb edir. 
152
Azərbaycan və Türkiyə QHT-ləri arasında əlaqələr
Sahib olduqları tarixi keçmiş, dövlət ənənələri və təşkilatanma 
səviyyələri arasındakı fərqliliklər, I və II Dünya müharibələrinə və soyuq 
müharibə dövrünə bağlı fərqli qəbul etmələr, soyuq  müharibə dövrü sonrası 
mərhələ ilə əlaqəli, ümumiyyətlə, ortaq müşahidələrə baxmayaraq, məruz 
qaldıqları fərqli faktorlar Azərbaycan və Türkiyənin xarici siyasətlərinin 
formalaşma müddətləri arasında ciddi fərqliliklər ortaya çıxarmışdır. Yenə 
də, ümumiyyətlə, 1991-2011-ci illərdəki dövrün siyasi əlaqələrini daima 
güclənən dövrlər olaraq xarakterizə etmək mümkündür. Bu müddətdə 
ikitərəfli münasibətlərdə qısa, davamlı və nisbi, lakin əhəmiyyətli iki 
gərginlik məqamından bəhs etmək mümkündür. Bunlardan ilki 1995-
ci ilin mart ayında Azərbaycandakı hərbi çevriliş cəhdinin Türkiyə ilə 
əlaqələndirilməsi ilə başlayan və Heydər Əliyev ilə Süleyman Dəmirəl 
arasındakı şəxsi əlaqələrin dəstəyi ilə ortadan qaldırılan gərginlik olmuşdur. 
İkincisi, Türkiyə-Ermənistan əlaqələrinin son dövrlərdəki inkişafı ilə 
bağlı (protokolların imzalanması və sərhədlərin açılması barədə müzakirələr) 
Azərbaycanla “dərdini qardaşına izah edə bilməmə” və ya “doğru çatdıra 
bilməmə” kimi xarakterizə olunan problemlər meydana çıxmışdı. Bu dövr 
ikitərəfli əlaqələrdə QHT-lərin rolu baxımından, bəlkə də, ən sıx dövr olub. 
Liderlər bir-birinə və ictimaiyyətə daha çox xitab etməyə başladıqdan 
sonra isə ikitərəfli əlaqələrdə zirvə sayıla biləcək dövr başlayıb və iki ölkə 
arasında Strateji Əməkdaşlıq Razılaşması (2010-cu ildə) imzalanıb və Ali 
Strateji Əməkdaşlıq Şurası yaradılıb. Daha sonra Azərbaycan-Türkiyə Ali 
Strateji Əməkdaşlıq Şurasının ilk toplantısı keçirilib və Türkiyənin Baş 
naziri Rəcəb Tayyib Ərdoğan bu görüşü “sanki iki ölkənin ortaq kabinet 
toplantısı” kimi xarakterizə edib.
 Ɔ Azərbaycan-Türkiyə əlaqələrində qeyri-hökumət təşkilatları
 
Azərbaycan-Türkiyə əlaqələrinin təşkilatlandığı bir dövrdə cəmiyyətin 
bütün təbəqələrini əhatə edəcək şəkildə münasibətlərin genişlənməsinin 
vacibliyi, bu istiqamətdə mövcud ciddi çatışmazlığın aradan qaldırılması 
zəruriliyi QHT-lər üçün xüsusi rol müəyyən edir . 
QHT-lərin rolu baxımından ifadə ediləcək cəhətlərdən biri iki ölkənin 
qeyri-hökumət təşkilatları arasında yüksək səviyyəli əlaqələrin olmasıdır. 
Bu münasibətlər ikitərəfli əlaqələrə töhfə vermək məqsədilə göstərilən 
fəaliyyətlərin geniş sahəsini əhatə edir. Bu, arzu olunan səviyyədə olmasa da, 
ictimai, hərbi, təhsil, iqtisadi, idman, hüquq (insan haqları), sağlamlıq, ətraf 
mühit, media, peşə və digər sektorlar üzrə əməkdaşlıqları inkişaf etdirib. 
153
Azərbaycan və Türkiyə QHT-ləri arasında əlaqələr
Son illərdə bu sahələrə araşdırma mərkəzləri arasındakı əməkdaşlıqlar da 
əlavə olunub.
İki ölkə arasındakı əlaqələrdə QHT-lərin rolunu bir neçə qrupa 
ayırmaq mümkündür. Bunların içərisində ən əhəmiyyətlisi Türkiyədəki 
Azərbaycan dərnəklərinin bu ölkədəki tanıtma işləri, Azərbaycandakı 
bəzi türk dərnəklərinin tanıtma fəaliyyətləri, Azərbaycandakı bəzi qeyri-
hökumət təşkilatlarının Türkiyədəki işləri, Türkiyədəki bəzi qeyri-hökumət 
təşkilatlarının Azərbaycandakı işləridir. Bundan başqa, Azərbaycan və 
Türkiyə QHT-lərinin ortaq bir mövzu və ya problemlə bağlı üçüncü ölkədəki 
birgə fəaliyyətləri, habelə ATƏT, NATO və digər beynəlxalq təşkilatlara, 
müsəlman, ya da türk şəxsiyyətinə istiqamətlənmiş işləri mövcuddur.
Azərbaycandakı QHT-lər ikili əlaqələrdə rəsmi siyasətin tamamlayıcısı 
rolunda çıxış edirlər. Bəzi QHT-lər dövlətin xarici siyasətdə nisbətən daha 
az maraq göstərdiyi sahələrdə fəaliyyət göstərirlər. Türkiyə ilə Azərbaycanın 
daha çox inteqrasiyasına istiqamətlənən səylər, yaxud Şimali Kipr Türk 
Respublikasının (SKTR) tanınmasında Türkiyənin fəaliyyətini dəstəkləmək 
üçün görülən işlər bu çərçivədə qiymətləndirilə bilər. 
Türkiyədəki vətəndaş cəmiyyəti təşkilatları içərisində araşdırma 
mərkəzi kimi fəaliyyət göstərənlərin bəziləri dövlətlə əməkdaşlıq edərək, 
rəsmi siyasətin tamamlayıcısı rolunda ciddi işlər görüblər. Məsələn, 
SETAV, TASAM, USAK, ORSAM kimi strateji araşdırma mərkəzlərinin 
və digər bəzi qeyri-hökumət təşkilatlarının təşkil etdikləri toplantılarda hər 
iki ölkənin səlahiyyətli şəxsləri iştirak edib, toplantılar daha çox mövcud 
idarəçilərin siyasətlərini izah etməyə, əsaslandrmağa və mövcud əlaqələrə 
töhfə verməyə istiqamətlənib. Rəsmilərin siyasətinə daha çox USAK-ın 
peşəkarlıq və ictimaiyyəti istiqamətləndirmə mövzusunda dəstək verdiyi 
də müşahidə edilib. Uzun müddət ərzində Avrasiya Strateji Araşdırmalar 
Mərkəzinin (ASAM) çox ciddi işlər gördüyünü xatırlatmaq lazımdır. 
ASAM Türkiyə və Azərbaycanda ikitərəfli əlaqələrə və ümumi mövzulara 
aid çoxlu sayda toplantı təşkil edib.
Türkiyə dövlətinin xarici siyasətdə çox maraq göstərmədiyi sahələr üzrə 
işləyən və Azərbaycan ilə əlaqələrə ciddi töhfələr verən QHT-lər arasında 
Türk Ocağı, Azərbaycan Mədəniyyət Dərnəyi, Mərmərə Qrupu, TÜDEV 
ciddi işlər görüblər.
Azərbaycan və türk ictimai rəyinə, siyasətçilərinə, mediasına xitab 
edərək, ikitərəfli əlaqələrin inkişafı üçün ciddi çalışmalar aparan QHT-lərdən 
biri TÜRKSAM-dır. TÜRKSAM həm də Azərbaycan və Azərbaycanın 
maraq göstərdiyi əsas mövzulara dair davamlı işlər (araşdırma, nəşr, 
154
Azərbaycan və Türkiyə QHT-ləri arasında əlaqələr
fəaliyyət, şərh və s.) aparan azsaylı QHT-lər arasında yer alır.
Hələ ötən əsrin 90-cı illərində adında “Azərbaycan” sözü keçən, türk və 
müsəlman coğrafiyasında marağı olan dərnək və vəqflər Türkiyədə müəyyən 
işlər görüblər. Türk Ocağı, Azərbaycan Kültür Dərnəyi, Azərbaycan 
Dayanışma Dərnəyi, Türkiyə-Azərbaycan Dostluq və Dayanışma 
Dərnəyi, KÖKSAV və digər dərnək və vəqflər Türkiyədə, ümumiyyətlə, 
Azərbaycanın Qarabağ problemi başda olmaqla digər problemlərinin, 
həmçinin Azərbaycan mədəniyyətinin tanınmasına, qarşılıqlı əlaqələrin 
müxtəlif sahələrdə inkişafına ciddi töhfələr veriblər. 
Xüsusilə 2000-ci illərdə Türkiyədə bu cür dərnəklərin sayında ciddi 
artım müşahidə edilib. Bu, həm münasibətlərin inkişafındakı sürət, həm 
Türkiyədəki müvafiq qanunvericilikdəki dəyişikliklər, həm də Azərbaycanın 
Diasporla İş üzrə Dövlət Komitəsinin fəaliyyətinin nəticəsi idi. Əlbəttə, 
kəmiyyət artımı keyfiyyət artımında arzuolunan şəkildə əks olunmasa da və 
tənqid edilsə də, bu QHT-lərin sadəcə təsis toplantısı ilə əlaqədar xəbərlərin 
mediada və ictimaiyyətdə yaratdığı effekt vurğulanmalıdır. Türkiyənin 
müxtəlif şəhərlərində həmin şəhərin adı və “Azərbaycan” sözünü daşıyan 
dərnəklərin yaradılması iki ölkənin köklü şəkildə yaxınlaşma potensialından 
xəbər verir. İzmir Azərbaycan Mədəniyyət və Dayanışma Evi Dərnəyi, 
Çanaqqala Azərbaycan Evi Dərnəyi, Kocaeli Azərbaycan Evi Dərnəyi, 
Ankara Azərbaycan Evi Dərnəyi, İstanbul Türk-Azərbaycan Dostluq 
Mədəniyyət və Dayanışma Dərnəyi, Əskişəhər Azərbaycanlıları Dərnəyi, 
Antalya Azərbaycan Evi Dərnəyi, İstanbul Azərbaycan Mədəniyyət və 
Sənət Dərnəyi kimi təşkilatları buna misal göstərə bilərik. Bu dərnəklərin 
bir qismi Türkiyə-Azərbaycan Dərnəkləri Federasiyası adı ilə ortaq bir 
platformada birləşib.
Türkiyədə “Azərbaycan” adlı dərnəklərin ilki olan Azərbaycan Kültür 
Dərnəyi 1949-cu il fevralın 1-də yaradılıb və 1952-ci il aprelin 1-dən 
etibarən “Azərbaycan” adlı jurnal da nəşr etməyə başlayıb. Dərnək eyni 
zamanda Azərbaycanın tarixini, sənətini və siyasi həyatını əhatə edən 56 
ədəd kitab nəşr edərək ölkənin Türkiyədə daha yaxşı tanınmasına ciddi səy 
göstərib.
Son illərdə qurulan dərnəklər içərisində isə Türkiyə-Azərbaycan Dərnəyi 
daha çox diqqəti cəlb edir. 2010-cu il iyulun 31-də Ankarada yaradılan 
dərnək qısa müddət ərzində ciddi fəaliyyətlərə imza atıb. 24 sentyabr 2011-
ci ildə dərnəyin İstanbul şöbəsi açılıb ki, bu mərasimdə millət vəkilləri və 
Azərbaycanın səlahiyyətli nümayəndələri də iştirak edib. 
Azərbaycanda daha ciddi işlər görən təşkilatlardan Azərbaycan Türkiyə 
155
Azərbaycan və Türkiyə QHT-ləri arasında əlaqələr
İş Adamları Birliyi (ATİB), Türkiyə Sənayeçi və İş Adamları Birliyi 
(TÜSİAB) və Gəncliyə Yardım Fondunun adları da mütləq qeyd edilməlidir. 
Bu qurumlar müxtəlif ictimai, akademik, mədəni fəaliyyətlər təşkil edir və 
Türkiyə adına yardımları həyata keçirirlər. 
İkitərəfli əlaqələrə töhfə verən ən əhəmiyyətli qurumlardan biri də 
Azərbaycandakı “İrəli” İctimai Birliyidir. Bu ictimai birlik ikitərəfli 
əlaqələrdə orijinal sayıla biləcək fəaliyyətləri həyata keçirib. Birlik 2010-
cu il 27 yanvar - 06 dekabr arasında Ərzurumda təşkil edilən 25-ci Dünya 
Universitetlərarası Qış Olimpiadalarında 20 nəfərlik bir qrupla iştirak 
edərək xarici heyətlər üçün təmənnasız əlavə tərcüməçi dəstəyini göstərib. 
Buna bənzər fəaliyyət 2011-ci il 23-30 iyul tarixində Trabzonda keçirilən XI 
Avropa Gənclər Yaz Olimpiadalarında da təşkil olunub. Hər iki iş Türkiyə 
və Azərbaycan mediasının diqqətini yaxından çəkib və “İrəli”nin addımları 
ikili əlaqələrdə qarşılıqsız dəstək nümunəsi olaraq müsbət qarşılanıb.
“İrəli” İctimai Birliyi 2009-cu ildən etibarən hər yaz Türkiyədə 
(Karabük) və Azərbaycanda (Lənkəran) hər iki ölkədən 20 nəfər olmaqla 
cəmi 40 şagird üçün “Türkiyə və Azərbaycan Gənclərinin Dostluq 
Düşərgəsi” adlı yaz proqramı təşkil edir. Bundan başqa, 56-cı Avroviziya 
Mahnı Müsabiqəsinin yarımfinalında Türkiyənin müsabiqədən kənarda 
qalmasından sonra “İrəli” Bakıda bir qrup türk və azərbaycanlı tələbələrlə 
Türkiyənin Azərbaycanı dəstəkləməsi istiqamətində fəaliyyət həyata 
keçirib. Bəzi QHT-lərin dəstəyi nəticəsində Türkiyənin yardımı ilə 
Azərbaycan bu yarışmada birincilik əldə edib.
Son dövrlərdə göründüyü kimi, Türkiyə-Ermənistan və Azərbaycan-
İsrail əlaqələrində dövlətlər bəzən yalnız daxili ictimaiyyətin rəyini deyil, 
bir-birlərinin ictimai rəyini də diqqətə almaq məcburiyyətindədirlər. 
Türkiyə-Ermənistan əlaqələrindəki protokollar müddətində, Türkiyədə 
terror hücumlarının artdığı dövrlərdə, ŞKTR-ə dəstək mövzularında və son 
Van zəlzələsi əsnasında bir daha müəyyən oldu ki, hər iki ölkənin vətəndaş 
cəmiyyəti təşkilatları inanılmaz qarşılıqlı dəstək nümunəsi göstərir. Xüsusilə 
protokollar müddətində Azərbaycan və Türkiyədəki çoxlu sayda QHT ortaq 
hədəf üçün ikitərəfli əlaqələrin əsl potensialını ortaya qoydu. Eyni zamanda 
ikitərəfli əlaqələrdə QHT-lərin fəaliyyətinin inkişafına daha çox ehtiyac 
olduğu aydınlaşıb.  
Protokollara qədər Türkiyə-Ermənistan əlaqələrinin inkişafını müdafiə 
edən QHT-lər daha ön planda olublar. Bu təşkilatlar media üzərindən çox 
ciddi işlər həyata keçirməklə dövlət orqanlarını istiqamətləndirmək və 
ictimai fikri yönəltmək üçün addımlar atıblar. Protokollar müddətində hər 
156
Azərbaycan və Türkiyə QHT-ləri arasında əlaqələr
iki ölkədəki QHT-lərdə “həssaslığı bir kənara buraxaq, Ermənistan ilə daha 
yaxşı əlaqə yaradaq” deyənlər və dövlətin rəsmi siyasətinin bir parçası 
olanlar mövcud idi, həmçinin rəsmi siyasəti tənqid edərək fərqli görüşlər 
ortaya qoyanlar da var idi. Bu zaman Azərbaycanda Türkiyənin mövqeyi 
sərt şəkildə tənqid edilmişdi (tənqidin böyük hissəsi Türkiyə rəhbərliyinə 
yönəlmişdi). Bu dövrdə QHT-lərin çoxsaylı qarşılıqlı ziyarətləri baş 
tutub və birgə toplantılarda inanılmaz yaxınlaşma müşahidə olunub. 
Azərbaycandan edilən ziyarətlər içərisində QHT Milli Forumu və QHT 
Dövlət Dəstəyi Fondu nümayəndələrinin etdikləri səfərlər və keçirdikləri 
tədbirlər ictimaiyyət arasında ciddi əks-səda doğurub.
Azərbaycan və Türkiyənin iqtisadi sahədə araşdırma aparan QHT-
ləri layihələr əsasında əməkdaşlıqlar ediblər. Bu sahədə daha intensiv 
işləyən dərnəklərdən biri olan Azərbaycan İqtisadi Araşdırmalar Mərkəzi 
Türkiyədəki İqtisadi Araşdırmalar Vəqfi ilə əməkdaşlığı inkişaf etdirmək 
üçün qarşılıqlı ziyarətlər həyata keçirib və toplantılar təşkil edib. 
Toplantılarda belə qərara alınıb ki, iki ölkə arasındakı iqtisadi əlaqələrin 
inkişafı haqqında elmi konfransın təşkili üçün birgə fəaliyyətə start verilsin.
Azərbaycan İqtisadi Tədqiqatlar Mərkəzi (İTM) Türkiyə-Ermənistan 
protokolları ilə bağlı Azərbaycan-Türkiyə əlaqələrində gərginlik yaşandığı 
dövrdə prosesləri qiymətləndirmək məqsədilə Bakıda Qafqaz Beynəlxalq 
Əlaqələr və Strateji Araşdırmalar Mərkəzi (QAFSAM) ilə ortaq şəkildə bir 
konfrans da həyata keçirib. Konfransda ikitərəfli əlaqələrin iqtisadi ölçüləri 
ətraflı müzakirə mövzusu olub.
QAFSAM həmçinin Türkiyənin iki QHT-si - TÜRKSAM və Azərbaycan 
Birlik Təşkilatı (ABT) ilə ortaq şəkildə Türkiyənin çoxsaylı universitet 
tələbəsi üçün təqdimat layihəsi reallaşdırıb.
İki ölkənin QHT-ləri arasında səhiyyə sahəsində əməkdaşlıq az 
sayda olsa da mövcuddur. Səhiyyə Mənsubları Dərnəyi (SAMEDER) ilə 
Beynəlxalq Qeyri-Hökumət Təşkilatlarını Dəstəkləmə və İnkişaf Etdirmə 
Dərnəyi (USİDER) tərəfindən reallaşan əməkdaşlıq istiqamətində Türkiyə 
ilə Azərbaycan arasında şəfa körpüsü qurulub. Bu layihəyə Azərbaycandan 
Səhhətimiz Naminə Təbiblər Dərnəyi (SNT) də qoşulub. Layihə 
çərçivəsində Bakıya səfər edən türkiyəli həkimlər dörd min Azərbaycan 
vətəndaşını ödənişsiz müayinə ediblər. Bu sahədə nümunə sayıla biləcək 
digər bir fəaliyyət mərkəzi Ankarada olan Avrasiya Gastroenteroloji Dərnəyi 
tərəfindən həyata keçirilib. Dərnək davamlı olaraq Azərbaycan QHT-ləri ilə 
ortaq şəkildə fəaliyyətlər reallaşdırır, tibb sahəsində ortaq elmi işlərə ciddi 
töhfələr verir.
157
Azərbaycan və Türkiyə QHT-ləri arasında əlaqələr
Avrasiya Metal İşçiləri Konfederasiyası çərçivəsində, həmçinin birbaşa 
Azərbaycan Həmkarlar Təşkilatı Konfederasiyası ilə Kamu-Sen arasındakı 
əməkdaşlıq çərçivəsində həyata keçirilən fəaliyyətlər həmkarlar ittifaqı 
sahəsində, Avrasiya İnsan Hüquqları Federasiyası çərçivəsində həyata 
keçirilən fəaliyyətlər isə insan hüquqları sahəsindəki qeyri-hökumət 
təşkilatlarının fəaliyyətlərinə nümunələr təşkil edir. Bundan başqa, media 
sahəsində işlər görən Azərbaycan Parlament Müxbirləri Dərnəyinin 
Türkiyədəki çoxsaylı milli və yerli jurnalist dərnəkləri ilə imzaladığı 
razılaşmalar və həyata keçirilən fəaliyyətlər, türk dünyası jurnalistlərini bir 
araya gətirmə səyləri QHT əlaqələrinin nəticəsi kimi diqqəti cəlb edir.
QHT-lərin Azərbaycan-Türkiyə əlaqələrində nisbətən az yer tutduğunu 
söyləyə bilərik. Lakin bu fəaliyyət sahələrinin gün keçdikcə daha da inkişafı 
və QHT-lərin ikitərəfli əlaqələrdə oynadığı rolun hər keçən gün artdığı da 
müşahidə edilir. QHT-lərin xüsusilə həssas mövzularda (Qarabağ problemi, 
ŞKTR, PKK terroru) və mühüm proseslərdə (protokollar, Mavi Mərmərə 
hücumu və s.) möhkəm bir körpü funksiyası daşıdığı və ciddi bir potensiala 
sahib olduğı artıq sübut edilib. Bu sahənin inkişafı və dərinləşməsi üçün 
müsbət cəhdlərin intensivliyinin artması faydalı olacaq.  
158
AZƏRBAYCAN-TÜRKİYƏ ƏLAQƏLƏRİ SON 20 İLDƏ: UĞURLAR VƏ İMKANLAR
Redaktor:
Mübariz CƏFƏRLİ
Korrektor:
Aqşin MƏMMƏDOV
Tərcüməçi:
Könül MUXTAR
Dizayner:
İntiqam MƏHƏMMƏDLİ
Tiraj: 1000 (min) ədəd
Nəşriyyat:
CBS
