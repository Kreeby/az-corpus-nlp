1 
 
AZƏRBAYCAN SSR ELMLƏR AKADEMĠYASI TARĠX ĠNSTĠTUTU 
 
 
 
 
F. M. ƏLĠYEV 
 
 
 
 
 
 
 
 
 
 
 
XVIII ƏSRĠN BĠRĠNCĠ YARISINDA 
AZƏRBAYCANDA TĠCARƏT 
 
 
 
 
 
 
 
 
 
 
 
 
 
 
 
 
Azərbaycan SSR Elmlər Akademiyası Nəşriyyatı 
Bakı - 1964  
2 
 
 
 
 
 
 
 
 
 
 
 
 
 
Azərbaycan SSR Elmlər Akademiyası 
Redaksiya-Nəşriyyat Şurasının qərarı ilə 
 çap olunur. 
 
 
 
 
 
 
 
 
 
 
Redaktorları: tarix elmləri doktoru, H. B. Abdullayev. 
Tarix elmləri namizədi Ə. Ə. Rəhmani 
 
 
 
 
3 
 
GĠRĠġ 
 
XVIII əsrin birinci yarısı Azərbaycan tarixinin ən az öyrənilmiş 
sahələrindən biridir. Doğrudur, həmin dövrün ayrı-ayrı məsələlərinə bir sıra elmi-
tədqiqat əsərlərində toxunulmuşdur
1
. Lakin bu məsələlərin əksəriyyəti ümumi 
şəkildə qoyulmuş, bu və ya digər məsələnin ayrılıqda həllinə xüsusi yer 
verilməmişdir. XVIII əsrin birinci yarısında Azərbaycan şəhərlərinin iqtisadi 
vəziyyəti, daxili və xarici ticarəti haqqında hələ çox az yazılmışdır. Halbuki XVIII 
əsrin birinci yarısında Azərbaycanın başqa ölkələrlə, xüsusilə Rusiya dövləti ilə 
ticarət əlaqələri gələcəkdə Azərbaycan xalqının taleyində mühüm rol oynayan 
amillərdən biri olmuşdur. 
Qeyd etmək lazımdır ki, XVIII əsrin birinci yarısı bu günə kimi Azərbaycan 
tarixində «dərin tənəzzül dövrü»
2
 kimi qələmə verildiyi üçün, görünür, bir çox 
tədqiqatçılar bu tənəzzül dövrünün iqtisadi həyatını, o cümlədən Azərbaycanın 
başqa ölkələrlə ticarət münasibətlərinin öyrənilməsini lazım bilməmişlər. 
İlk baxışda, həqiqətən, iqtisadi tənəzzül və siyasi böhran keçirən bir ölkənin 
iqtisadiyyatından, xüsusilə ticarətindən ayrılıqda danışmağa dəyməz. Lakin həmin 
dövrə aid olan bir sıra arxiv sənədlərini və digər mənbələri dərindən öyrəndikdə 
əyani surətdə müşahidə etmək mümkündür ki, bu dövrün nəinki ticarətini, hətta bir 
çox ictimai-iqtisadi xarakterli məsələlərini ayrılıqda tədqiq etmək mümkündür və 
bu məsələlər tədqiqat gündəliyində əsas yerlərdən birini tutmalıdır. 
Oxuculara təqdim edilən bu əsərdə XVIII əsrin birinci yarısında 
Azərbaycanın sənətkarlıq və ticarət mərkəzlərindən, daxili, xarici və tranzit 
ticarətinin xarakterindən, habelə Azərbaycan ticarətinin beynəlxalq 
əhəmiyyətindən danışılır. Lakin qeyd etmək lazımdır ki, əsərdə mövzu ilə əlaqədar 
olan ticarətin bütün məsələlərini əhatə etmək məqsədi qarşıya qoyulmamışdır. 
Onları geniş tərzdə, belə kiçik həcmli əsərdə toplamaq da mümkün deyildir. 
Məlum olduğu kimi, XVIII əsrin birinci yarısında Azərbaycan uğrunda 
Rusiya, Türkiyə və İran dövlətləri arasında aparılan mübarizə ən nəhayət ölkə 
daxilinə hərbi müdaxilə ilə nəticələnmiş və Azərbaycan ərazisi həmin dövlətlər 
arasında bölüşdürülmüşdür
3
. Bu dövlətlərdən İran və Türkiyə Azərbaycana 
soxulduqları zaman şəhər və kəndləri xaraba qoyub, xalqın var-dövlətini qarət 
                                                          
1 И. П. Петрушевский. Очерки по истории феодальных отношений в Азербайджане и Армении в 
XVI - нач. XIX вв., Л., 1949; В. Н. Левиатов. Очерки из истории Азербайджана XVIII в., Баку, 
1948. 
2 И. П. Петрушевский. Очерки по истории феодальных отношений в Азербайджане и Армении в 
XVI - нач. XIX вв., Л., 1949; səh. 86. 
3  Bu barədə ətraflı surətdə bax: А. Абдуррахманов. Азербайджан в русско-иранско-турецких 
отношениях в первой половине XVIII в., Баку, 1964 г,; В. П. Лысцов. Персидский поход Петра I 
(1722—1723 гг.), М., 1951; В. Н. Левиатов. Göstərilən əsəri, səh. 74 və b. 
 
4 
 
edərək taladıqları halda, Rusiya höküməti qoşunlarına qarətlə məşğul olmağı qəti 
surətdə qadağan etmişdi. 
Şübhəsiz, bu da təsadüfi deyildi. Doğrudur, Rusiya Xəzər boyu vilayətləri 
çoxdan ələ keçirmək niyyətində idi. I Pyotr Azərbaycanın Xəzər boyu əyalətlərinə 
yürüş təşkil edərkən rus qoşunlarının daxil olduqları şəhərlərdə əhalini sıxışdırmaq 
və narazı salmamaq haqqında rus zabit və soldatlarına əvvəlcədən ciddi təlimat 
vermişdi. I Pyotr Xəzər boyu əyalətləri tutmaqla əslində başlıca olaraq iki məqsəd - 
həm siyasi və həm də iqtisadi məqsəd güdürdü. Odur ki, Rusiya tərəfindən zəbt 
edilən yerlərdə vaxtı ilə feodal müharibələri zamanı dağıdılmış  bir çox tikintilər - 
karvansara va qala divarları rus qoşunlarının iştirakı ilə bərpa olunmuş, yerli 
tacirlərlə ticarət əlaqələri davam etmiş və hətta bu əlaqələrin daha da 
möhkəmləndirilməsi üçün bir sıra tədbirlər həyata keçirilmişdir. Məhz buna görə 
də təsadüfi deyildir ki, rus arxivlərində öyrənilən dövrə aid olan bir çox sənədlərdə 
Azərbaycanla Rusiya arasındakı münasibətlərdən bəhs olunarkən başqa məsələlərə 
nisbətən, ticarət məsələlərinə daha çox yer verilmişdir. Həmin arxiv sənədləri 
Azərbaycanın qonşu ölkələr və xüsusilə rus dövləti ilə ticarət əlaqələrini 
işıqlandırmaq sahəsində zəngin mənbə kimi qiymətləndirilməlidir. Rus 
arxivlərində saxlanılan bəzi sənədlər, hətta daxili ticarəti tədqiq etməkdə də 
müəyyən elmi əhəmiyyət kəsb edir. Azərbaycanın XVIII əsr ticarət məsələlərinə 
aid olan materiallarının əksəriyyəti Həştərxan Vilayət Dövlət arxivindo (QAAO), 
Rusiyanın xarici siyasət arxivində (AVPR), qismən də Qədim aktların Mərkəzi 
Dövlət arxivində (ÇQADA), Mərkəzi Dövlət hərbi-tarixi arxivində (ÇTVİA) və 
digər arxivlərdə saxlanılır. Təəssüf ki, respublikamızın arxivlərində həmin dövrün 
ticarət məsələlərinə aid olan sənəd demək olar ki, hələ əldə edilməmişdir. 
Azərbaycanın XVIII əsr xarici və tranzit ticarətinə dair materiallarının 
mərkəzi rus arxivlərində və həmçinin Həştərxan arxivində olmasını nə ilə izah 
etmək olar? 
Məlum olduğu kimi, XVIII əsrdə Rusiya dövlətinin Xəzər dənizində 
fəaliyyətinin artması bilavasitə həm hərbi strateji nöqteyi-nəzərdən böyük 
əhəmiyyət kəsb edir, həm də ticarət məsələləri ilə sıx surətdə bağlı idi. Artıq XVIII 
əsrin 20-ci illərindən başlayaraq Rusiya dövləti İranda
4
 ticarət edən və buradan 
böyük gəlir və mənfəət əldə edən, eyni zamanda yerli hakimlər tərəfindən 
sıxışdırılan rus tacirlərinin mənafeyini qorumaq və ticarət əlaqələrini qaydaya 
salmaq və möhkəmlətmək məqsədi ilə İranda öz konsulxanasını təsis etmişdi
5
. 
                                                          
4Həmin dövrdə Azərbaycan inzibati cəhətdən Səfəvi İran dövlətinin vilayətlərindən birini təşkil edirdi. 
Buna görə də Qərbi Avropa dövlətləri və eləcə də Rusiya Azərbaycanı İran adlandırırdı.  
5 В. А. Уляницкий. Русские консульства за границей в XVIII, I hissə, М., 1899, səһ. 205; В. 
Комаров. Персидская война 1722— 1725 гг. приложение, «Русский Вестник», т. 68, 1867, səһ. 
553. 
 
5 
 
Belə konsulxanalardan biri də filial şəklində 20-ci illərdə Şamaxı şəhərində 
təsis edilmişdi
6
. Həmin vaxtdan etibarən Azərbaycan şəhərlərində olan rus 
məmurları ticarətin vəziyyəti haqqında Rusiya Xarixi İşlər və Ticarət 
Kollegiyalarına, Həştərxanın qubernatoruna bir sıra siyasi məsələlərlə yanaşı, 
Azərbaycanda ticarətin nə kimi vəziyyətdə olması haqqında da tez-tez məlumat 
verirdilər. Digər tərəfdən 1722-ci ildən başlayaraq Azərbaycanın Xəzər dənizi 
boyunca yerləşən əyalətləri Rusiya dövlətinin himayəsi altına keçdikdən sonra 
Azərbaycanın vəziyyətinə dair Rusiyaya göndərilən yazılı məlumatların sayı daha 
da çoxaldı. Məhz buna görə də Moskva, Leninqrad və Həştərxan şəhərlərinin 
arxivlərindən Azərbaycana aid olan bir çox dəyərli faktik materiallar tapmaq 
mümkündür. Bəlkə də siyasi və iqtisadi məsələlərə dair Rusiyadan da Azərbaycana 
müxtəlif xarakterli məktub və s. yazılar göndərilmişdir. Lakin o zaman Azərbaycan 
vahid dövlət olmadığı üçün onun vahid siyasi mərkəzi də yox idi. Çox güman ki, 
həmin məktublar da belə bir şəraitdə itib batmışdır. 
Azərbaycana aid olub Həştərxan arxivində saxlanılan materiallardan ilk 
dəfə elm aləmində prof. H. B. Abdullayev «XVIII əsrin ikinci yarısında Şimali-
şərqi Azərbaycan  və  Rusiya»  adlı irihəcmli  monoqrafiyasını yazarkən istifadə 
etmişdir. Prof. H. B. Abdullayev bu materialların bir qismini, yəni XVIII əsrin 
ikinci yarısına aid olan materialları təhlil etmişdir. Həştərxan arxivinin XVIII əsrin 
birinci yarısına aid olan materiallarından ilk dəfə olaraq bu kitabda istifadə olunur. 
Doğrudur, həmin arxivdən rus-erməni ticarət münasibətlərinə dair namizədlik 
dissertasiyası yazan A. Yuxt da istifadə etmişdir. Lakin A. Yuxtun çap olunmuş 
məqaləsindən müəyyən etmək olar ki, o, əsas etibarı ilə Həştərxan şəhərində ticarət 
edən erməni tacirlərindən və Həştərxandakı erməni koloniyasından bəhs etmişdir
7
. 
Burada isə Həştərxan arxivinin bilavasitə Azərbaycana aid olan materiallarından 
istifadə etməklə həm xarici və həm də tranzit ticarətə aid olan məsələləri 
işıqlandırmağa cəhd edilmişdir. 
Həştərxan Vilayət Dövlət arxivindən əldə edilmiş materiallardan daha 
xarakterik sənədlər kimi aşağıdakıları göstərmək olar: «Həştərxan quberniya və 
dəftərxanasından Rusiyanın yuxarı şəhərlərində ticarət etmək üçün gedən Bakı və 
Salyan tacirlərinin siyahısı. 1729-cu il»
8
, «Əvvəllər Rusiyada saxlanılmış 
bakılıların və farsların Bakı və Gilan əyalətlərinə buraxılması haqqında imperator 
II Pyotrun fərmanı»
9
, «Gilan karvansarasında yaşayıb rus təbəəliyinə keçmək 
arzusunda olan tatarların (azərbaycanlıların - F. Ə.) sayı haqqında məlumat»
10
 və s. 
Axırıncı sənəd həmçinin rus-Azərbaycan münasibətlərini tədqiq etmək sahəsində 
                                                          
6 В. А. Уляницкий. Русские консульства за границей  в XVIII -. I һissə, М., 1899, səһ. 205. 
7 А. Юхт. Восточная торговля России в 30 – 40-х годах в. и роль в ней армянских купцов, «Изв. 
АН Арм. ССР», № 8, 1956. 
8 QAAO, fond 394, iş 163. 
9 QAAO, fond 394, iş 163, vərəq 87-88. 
10 QAAO, fond 394, iş 1025. 
6 
 
böyük elmi əhəmiyyət kəsb edir. Sənəddən məlum olur ki, Azərbaycanın müxtəlif 
şəhərlərindən öz ailələri ilə birlikdə Həştərxana ticarət üçün gəlmiş azərbaycanlılar 
tez-tez İran qoşunlarının hücumuna məruz qalmış Azərbaycana bir daha qayıtmaq 
istəməyərək, Rusiya təbəəliyinə keçmək üçün yerli hakimlərə müraciət etmişlər. 
Rusiyanın xarici siyasət arxivində, habelə Qədim aktların Mərkəzi Dövlət 
arxivində mühafizə olunan və sonradan bəzi elmi əsərlərdə əlavələr şəklində və 
yaxud sənədlər külliyyatında çap olunan sənədlərdən - «İranda nə qədər və hansı 
yerlərdə gömrük və ya bunun əvəzində rahdarilərin alınması haqqında cədvəl», A. 
P. Volınskinin və eləcə də A. İ. Lopuxinin jurnallarını və bir çox başqa dəyərli 
sənədləri göstərmək olar. 
Ticarətə aid olan arxiv sənədlərindən bəhs etdikdə V. A. Ulyanitskinin 
«XVIII əsrdə xaricdə rus konsulxanaları» adlı ikicildlik əsərini qeyd etməmək 
olmaz. Müəllif həmin əsərin I cildində Rusiyanın başqa ölkələrlə yanaşı, İranda 
təsis olunan konsulxanalarından və yerlərdəki ticarətin vəziyyətindən bəhs edir. II 
cilddə isə konsul və konsul müavinlərinin yerlərdən Peterburqa göndərdikləri və 
mərkəzdən konsullara göndərilən məktubları dərc edilmişdir. Həmin məktubların 
əsli Rusiyanın xarici siyasət arxivində və qismən də Qədim aktların Mərkəzi 
Dövlət arxivində saxlanılır. 
«Rusiya imperiyasının qanunlarının tam külliyyatı», «Rusiya imperatorunun 
tarix cəmiyyətinin külliyyatı» adlı çoxcildli məcmuələrində də bir sıra qiymətli 
arxiv sənədləri çap edilmişdir. 
XIX əsrdə rus tarixçiləri tərəfindən yazılmış bir çox kitablarda «əlavələr» 
şəklində XVIII əsrin birinci yarısında Azərbaycanın iqtisadi məsələlərinə aid bir 
çox rəsmi sənədlər verilmişdir. Bu cəhətdən V. Komarovun «1722-1723-cü illərdə 
Rusiyanın İranla müharibəsi» əsərini (əlavələrdə I Pyotrun Bakı şəhəri və nefti 
haqqında yazdığı şəxsi məktubları verilir), A. N. Popovun «Rusiyanın I Pyotrun 
dövründə Xivə və Buxara ilə münasibətləri» əsərini (əlavələrdə rus səfiri F.  
Beneveninin 1719-1720-ci illərdə Şamaxı şəhərindən Peterburqa Azərbaycanın 
siyasi və iqtisadi tarixinə dair yazdığı məktubları çap edilmişdir), Q. Ezovun 
«Böyük Pyotrun erməni xalqı ilə əlaqələri» əsərini (burada 1709-cu ildə Şamaxıda 
olmuş İzrail Orinin yerli vəziyyət haqqında Peterburqa göndərdiyi məktubları çap 
edilmişdir) və s. göstərmək olar. 
XVIII əsrin birinci yarısında Azərbaycanda olmuş bir çox rus məmurları, 
tacir və səyyahlarının xatirələrində də Azərbaycanın iqtisadi vəziyyəti, o cümlədən 
daxili və xarici ticarəti haqqında çoxlu məlumat vardır. Belə əsərlərdən F. 
Soymonovun, B. Bratişşevin və başqalarının əsərlərini xüsusilə qeyd etmək 
lazımdır. 
Tədqiq etdiyimiz dövrün bəzi siyasi və iqtisadi məsələlərinə XVIII əsrin 
birinci yarısında yazıb-yaratmış bir sıra Şərq müəlliflərinin, o cümlədən Şeyx 
7 
 
Məhəmməd Əli Həzinin, Məhəmməd Kazımın, Mirzə Mehdi xan Astrabadinin 
əsərlərində toxunulmuşdur
11
. 
XVIII əsrin ikinci yarısının müəlliflərindən M. Çulkovun «Rus ticarətinin 
tarixi təsviri» adlı əsərində də dövrün birinci yarısına aid Azərbaycanın ticarəti 
haqqında bir sıra qiymətli məlumat və faktiki materiallar vardır. Lakin qeyd etmək 
lazımdır ki, M. Çulkov XVIII əsrin birinci yarısına aid materialların demək olar ki, 
hamısını İ. Qerberdən və başqa müasirlərdən iqtibas etmişdir. 
İ. Qerber 1723-cü ildə rus qoşunları tərəfindən Bakı qalası alınarkən rus 
topxanasının komandanı olmuş və şəhərin alınmasında fəal iştirak etmişdir. Bakı 
alındıqdan sonra İ. Qerber bir neçə il şəhərdə yaşamış və eyni zamanda rus 
qoşunlarının tutduqları Xəzər boyu əyalətlər və qonşu vilayətlərdəki vəziyyətlə 
yaxından tanış olmuşdur. İ. Qerber öz təəssüratını ilk dəfə almanca yazmışdır. 
Sonra onun əsəri rus dilinə tərcümə olunmuşdur
12
. Bu əsər ayrı-ayrı şəhərlərin 
siyasi və iqtisadi vəziyyəti haqqında konkret məlumat verən yığcam bir əsərdir. 
XVIII əsrin birinci yarısında tacir və missioner sifəti ilə Azərbaycan 
şəhərlərində olmuş bir çox Qərbi Avropa ölkə nümayəndələrinin xatirələrində də 
maraqlı məlumat vardır. Həmin xatirələrin bir hissəsi Abezquz və tarix elmləri 
namizədi S. Aşurbəyli tərəfindən tərcümə edilmiş və hazırda Azərbaycan SSR EA 
Tarix İnstitutunun elmi arxivində saxlanılmaqdadır. Qərbi Avropa ölkə 
nümayəndələrindən holland rəssamı Korneli de Bruinin, Şotlandiya həkimi Con 
Belin, alman İ. Lerxin, ingilis C. Hanveyin əsərlərindəki məlumatlar daha dolğun  
və qiymətlidir. 
XIX əsrdə və inqilabdan əvvəl yazıb-yaratmış bir sıra tarixçilərin əsərləri də 
diqqətəşayandır. Həmin müəlliflərdən P. Zubov, S. Bronevski, F. F. Veselaqo, fon 
Qrebner, A. Bakıxanov və başqalarının əsərlərində XVIII əsrin birinci yarısına dair 
Azərbaycanın siyasi və iqtisadi vəziyyəti haqqında bir sıra mühüm məlumat vardır. 
Ümumiyyətlə, Azərbaycanın orta əsr tarixinə aid olan bir çox tədqiqat 
əsərlərində iqtisadi məsələlərə çox az yer verilmişdir. Bu cəhətdən, şübhəsiz, 
akademik Ə. Ə. Əlizadənin zəngin mənbələr əsasında Azərbaycanın XIII—XIV 
əsrlərdə ictimai-iqtisadi və siyasi tarixinə həsr edilmiş monoqrafiyası
13
, habelə 
prof. İ. P. Petruşevskinin «XVI-XIX əsrlərin əvvəllərində Azərbaycan və 
Ermənistanda feodal münasibətləri tarixinin oçerkləri»
14
 müstəsna təşkil edir. 
                                                          
11 Lakin həmin müəlliflər bir sıra tarixi hadisələri təhrif etmişlər. 
12  И. И. Гербер. Известия о находящихся с Западной стороны Каспийского моря между 
Астраханыо и рекой Курой народах и землях, и о их состояний в 1728 г., журн. «Сочинения и 
переводы», № 2,   1760. 
13 А. А. Ализаде. Социально-экономическая и политическая история Азербайджана XIII—XIV 
вв., Баку, 1956. 
14 И. П. Петрушевский.  Очерки по истории феодальных отношений в Азербайджане и Армении 
в XVI — нач. XIX вв„ Л., 1949. 
 
8 
 
İqtisadi məsələlər arasında şəhər təsərrüfatı, sənətkarlıq və ticarət məsələlərinə 
tarixi ədəbiyyatda feodal münasibətlərinə nisbətən daha az yer verilmişdir. 
Doğrudur, E. S. Zevakin vaxtı ilə Azərbaycanın XVII əsr ticarəti haqqında əsər 
yazmışdır. Lakin bu əsər çap edilməmiş və yalnız əlyazması hüququnda 
Azərbaycan SSR EA Tarix İnstitutunun elmi arxivində saxlanılır
15
. H. B. 
Abdullayev özünün «XVIII əsrin ikinci yarısında Şimal-şərqi Azərbaycan və 
Rusiya» monoqrafiyasında XVIII əsrin birinci yarısında Azərbaycanda baş vermiş 
bir sıra siyasi hadisə və iqtisadi məsələlərə toxunmuşdur. Lakin müəllifin tədqiqatı 
əsasən XVIII əsrin ikinci yarısına aid olduğu üçün o, XVIII əsrin birinci yarısına 
dair məsələləri ayrıca və dərindən tədqiq etməyi lazım bilməmişdir. Azərbaycan 
Dövlət tarix muzeyində Ə. Hüseynov tərəfindən çapa hazırlanmış «XV—XVII 
əsrlərdə rus Azərbaycan münasibətləri»  əsərində də  ticarət məsələlərinə geniş yer 
verilmişdir. 
Azərbaycanın orta əsrlər tarixi ilə məşğul olan tədqiqatçılarından M. Şərifli, 
M. Nemətova, Z. Bünyadov, Ə. Rəhmani, O. Əfəndiyev, S. İbrahimov və 
başqalarının əsərlərində Azərbaycanın iqtisadi tarixinin bəzi məsələlərinə 
toxunulmuşdur. 
XVIII əsrin birinci yarısında Azərbaycanın iqtisadi tarixi xüsusi tədqiqat 
məsələsi kimi öyrənilməmişdisə də, bu barədə ayrı-ayrı tədqiqat əsərlərində ümumi 
şəkildə də olsa bir sıra məlumat vardır. Bunlardan mərhum A. Əbdürrəhmanovun 
«XVIII əsrin birinci yarısında Azərbaycan rus-İran-türk münasibətlərində» adlı 
monoqrafiyasını
16
, M. Arunovanın K. Əşrəfyanla birlikdə yazdıqları «Nadir şah 
Əfşarın dövləti» əsərini, M. M. Altmanın Azərbaycan SSR EA Tarix İnstitutunun 
elmi arxivində olan «1606-cı ildən 1804-cü ilə qədər "Gəncə şəhəri» əsərini, M. 
Vəliyevin «Azərbaycan» və V. N. Leviatovun «XVIII əsr Azərbaycan tarixindən 
oçerkləri» adlı əsərlərini, habelə E. S. Zevakinin məqalələrini göstərmək olar. 
Müəllif əsərin yazılışında bir sıra qiymətli elmi məsləhətlər verdiklərinə 
görə Azərbaycan SSR EA akademiki Ə. Ə. Əlizadəyə, prof. İ. P. Petruşevskiyə və 
prof. H. B. Abdullayevə öz minnətdarlığını bildirir. 
 
 
 
 
 
 
 
                                                          
15 Е. С. 3евакин. Русская торговля в Азербайджане в XVII в,. ТИЕА, инв. 521. 
16 А. Абдуррахманов. Азeрбайджан в русско-иранско-турецких отношениях в первой половине 
XVIII в., Баку, 1904. 
 
9 
 
I FƏSĠL 
XVIII ƏSRĠN BĠRĠNSĠ YARISINDA AZƏRBAYCANDA 
VƏZĠYYƏT 
 
XVI əsrin əvvəllərində Səfəvi dövlətinin tərkibinə daxil edilmiş Azərbaycan 
XVIII əsrin əvvəllərində hələ də İran şahlarının təyin etdikləri feodal-bəylərbəyilər 
tərəfindən idarə olunurdu. 
Azərbaycanın ərazisi inzibati cəhətdən əsasən üç böyük bəylərbəyiliyə 
bölünmüşdü: Şirvan bəylərbəyiliyi, mərkəzi - Şamaxı şəhəri; Qarabağ 
bəylərbəyiliyi, mərkəzi — Gəncə şəhəri; Təbriz bəylərbəyiliyi, mərkəzi — Təbriz 
şəhəri
17
, Naxçıvan şəhəri və əyaləti XVIII əsrin əvvəllərində Çuxursəd 
bəylərbəyiliyinin tərkibində idi. 
XVII əsrin axırlarından başlayaraq Səfəvi dövlətində baş verən iqtisadi 
tənəzzül
18
 ölkəni siyasi cəhətdən də sarsıtmışdı. Məhz buna görə də təsadüfi 
deyildir ki, vaxtı ilə İrana qılınc gücü ilə birləşdirilmiş əyalətlərdə, xüsusilə 
Azərbaycan bəylərbəyiliklərində feodallar bəzi hallarda mərkəzi hökumətlə 
hesablaşmadan bəylərbəyiliyi sərbəst idarə edir, paytaxtdan gələn əmr və 
fərmanlara laqeyd yanaşır və hətta toplanılan vergiləri mənimsəyərək xəzinəyə 
təhvil verməkdən imtina edirdilər. 
Lakin bəylərbəyilərin müstəqilliyi heç də zəhmətkeş kütlələrin feodal 
istismarından azad olmaları demək deyildi. Şəhərlilər və kəndlilər əvvəllərdə 
olduğu kimi, yenə də amansızcasına istismar olunurdular
19
. 
Səfəvi dövlətinin tənəzzül etmə səbəblərini bir sıra tarixçilər tədqiq etmiş və 
əsasən düzgün qənaətə gəlmişlər
20
. Lakin həmin tədqiqatçıların əsərlərindəki 
faktlar əsasən İrana və qismən də Ermənistana aiddir. Halbuki Səfəvi dövləti 
Azərbaycanın şəhər və kəndlərindən başqa vilayətlərə nisbətən daha çox gəlir əldə 
edirdi və buna görə də ehtimal etmək olar ki, burada istismar, şübhəsiz, daha 
                                                          
17 Tadhkirat al-mulun. A. manyel of Safavid adminisration (circa 1137/1725). Persian text in facsimile. 
Translated and explained by v. Minorsky, London. 1943. p. 164-167; L. Lockart. The fale of the Safavid 
dynasty and the afghan occupation of Persia, London, 1958,  p. 4-5. 
18 И. П. Петрушевский. Упадок феодального общества в Иране в XVIII в. См.: Н. В. Пигулевская, 
А. Ю). Якубовский, И. П. Петрушевский, Л. М. Строева. История Ирана с древнейших времен до 
конца XVIII в., Л., 1958, səһ. 300; М. Apyнова и К.Ашрафян. Государство Надир-шаха Афшара, 
М., 1959, səһ. 35-65;  L. Lokhart. Göstərilən əsəri, səһ. 40 və b. 
19 Е. С. Зевакин. Азербайджан в нач. XVIII в., Журнал посланника Волынского 1715-1718 гг., 
Баку, 1929, səh. 6 (sonralar А. P. Volinskinin jurnalı). 
20 В. В. Бартольд. Место прикаспийских областей в истории мусульманского мира, Баку, 1925, 
səh. 112; И. П. Петрушевский. Азербайджан в XVI-XVIII вв., Сборник статей по истории 
Азербайджана, Баку, 1949, səh. 295-298; И. П. Петрушевский. «Очерки по истории феодальных 
отношений в Азербайджане и Армении в XVI начале XIX вв., səh. 82-84; П. М. Иванов. Очерки 
истории Ирана, М., 1952;  L. Lokhart. Göstərilən əsəri. Səh. 17. 
 
10 
 
şiddətli idi. Digər tərəfdən qeyd etmək lazımdır ki, XVIII əsrin birinci rübündə 
Azərbaycanın müxtəlif yerlərində baş vermiş xalq azadlıq hərəkatı və üsyanlar İran 
dövlətini sarsıdan başlıca səbəblərdən biri olmuşdur. Buna görə də Azərbaycanla 
əlaqədar olan bir sıra məsələlərin üzərində dayanmaq lazımdır. 
Hələ XVII əsrin axırlarında Səfəvi dövlətində başlanmış iqtisadi tənəzzül 
XVIII əsrin əvvəllərində daha da kəskinləşmişdi. Bu prosesin qarşısını almaq üçün 
ölkənin iqtisadiyyatında dönüş yarada bilməyən və heç bir ciddi tədbir həyata 
keçirməyi bacarmayan Şah Soltan Hüseyn (1694-1722) dövlətin müqəddəratını baş 
vəziri Etimad-üd-Dövlə Fətəli xana həvalə edərək, gününü məscid və yaxud 
hərəmxanada keçirirdi. 
1715-ci ildə I Pyotr tərəfindən Səfəvi dövlətinə göndərilən səfir A. P. 
Volınski yazırdı ki, «hazırki İran dövlətinin başçısı kimi axmağı heç harda 
tapmazsan, özü əlini ağdan qaraya vurmur, bütün dövlət işlərini Etimad-üd-Dövlə 
kimi səfehə etibar etmişdir»
21
. 
A. P. Volınski daha sonra dövlətin vəziyyəti və gəliri haqqında bəhs 
edərkən yazır ki, İranın əvvəllər çoxlarından eşitdiyim şöhrəti haqqında hazırda 
nəyə əsasən söz getdiyinə təəccüb edirəm. Ölkənin əvvəl 15 milyon və daha çox 
gəliri olduğu halda, hazırda cəmi 6 milyondur. Bütün bunların səbəbini A. P. 
Volınski «...dövlətin xeyirindən çox öz mənafeyini güdən və nalayiq hərəkətləri ilə 
xalqın qəzəbinə səbəb olan hakimlərin...»
22
 davranışında görürdü. 
A. P. Volınski Səfəvi dövlətinin tənəzzül etmə səbəblərini daha sonra şərh 
edərək yazır: «Şah və divan məmurlarının ağıllarına nə gəlirsə, düşünmədən onu da 
edirlər. Beləliklə, onlar öz dövlətlərini elə dağıtmışlar ki, heç Makedoniyalı 
İskəndər sağ olsaydı belə müharibə ilə buranı bu cür xaraba qoya bilməzdi»
23
. A. 
P. Volınski bu işdə ən çox şahı təqsirləndirərək yazırdı: «Əgər şah dəyişməsə, 
mənə elə gəlir ki, bu dövlət tamamilə dağılıb gedəcəkdir»
24
. 
Şübhəsiz, dövlətin belə bir acınacaqlı vəziyyətə düşməsində şahın rolu 
böyük idi
25
. Lakin bu əsil səbəb ola bilməzdi. Vaxtı ilə Şərqin ən qabaqcıl 
dövlətlərindən biri olan Səfəvi dövlətinin belə bir tənəzzülə uğramasının səbəbini 
ayrı-ayrı şəxsiyyətlərin fəaliyyəti ilə izah etmək, ictimai və iqtisadi faktları 
görməmək - məsələyə birtərəfli yanaşmaq deməkdir. Səfəvi dövlətinin 
tənəzzülünün əsil səbəbini ümumi təsərrüfat geriliyində, kəndlilərin və şəhərlilərin 
amansızcasına istismarında və onların var-yoxdan çıxmasında, hakim sinfin 
                                                          
21 Sitat S. M. Solovyovun əsərindən götürülmüşdür. Bax: С. М. Соловьев.   История России, т. XVIII, 
səh. 665. 
22 A. P. Volınskinin jurnalı, səh. 6. 
23 S. M. Solovyov. Göstərilən əsəri, səh. 665. 
24 Yenə orada. 
25 Извлечение из путешествия г-на Оливье (окончание), «Вестник Европы», т. XXXV, М., 1807, 
səһ. 11-26. 
 
11 
 
daxilində gedən çəkimşələrdə, iri feodalların öz müstəqillikləri uğrunda apardıqları 
mübarizədə, kənd və şəhərlərdən toplanılan vergilərin çox kiçik bir qisminin 
dövlətə verilməsində və ya saray əyanları tərəfindən mənimsənilməsində və bu 
kimi məsələlərin izahında axtarıb tapmaq lazımdır. Şah Soltan Hüseynin 
fəaliyyətsizliyi isə bütün dövlət aparatının çürümə prosesini yalnız sürətləndirə 
bilərdi. 
Saray əyanlarının xəzinəni talan etmələri, dövlət gəlirini mənimsəmələri və 
bu kimi özbaşınalıqlar, ən nəhayət, ərzaq mallarının gündən-günə bahalaşması, 
kəndlilərin, şəhər əhalisinin, xüsusilə tacir və sənətkarların vəziyyətinin daha da 
pisləşməsi ilə nəticələnirdi. 
1703-cü ildə Şamaxıda olmuş holland rəssamı, səyyah Korneli de Bruin 
şəhərdəki bahalıqdan bəhs edərək belə yazır: «Şamaxıda hər şey həddindən artıq 
bahalaşmışdır. Çörək yüz ildən artıq bir müddətdə 2 soldoya
26
 satıldığı halda, indi 
10 soldoya satılır. Başqa mallar da bir o qədər bahalaşmışdır»
27
. 
Daxildən çürümüş İran dövlətini iqtisadi böhrandan çıxarmaq və boşalmış 
dövlət xəzinəsini doldurmaq üçün bir çıxış yolu tapmayan şah hökuməti onsuz da 
ağır olan vergiləri daha da artırmağı və bu məqsədlə də əhalini yenidən siyahıya 
almağı qərara aldı. Tezliklə bütün şəhər, mahal və əyalətlərə yüzlərlə dövlət 
məmuru və nümayəndəsi ezam olundu. Yeni qərara görə 15 yaşından yuxarı bütün 
şəxslər vergi siyahısına daxil edildi
28
. 
Azərbaycanda əhalinin siyahıya alınmasının şahidi olan qarabağlı Yesay 
Həsən Cəlalyan bu barədə çox maraqlı məlumat verir. O yazır ki, Azərbaycan və 
eləcə də Ermənistanda əhalinin təkcə özü deyil, hətta əmlakı da siyahıya alınırdı
29
. 
Yeni vergi siyasəti xalqın əlindən axırıncı tikəni almaq demək idi. Odur ki, 
Azərbaycanda əhali buna cavab olaraq ya malını şah məmurlarından gizlədir və 
yaxud da baş götürüb ailəsi və var-yoxu ilə birlikdə öz yurdundan qaçmalı olurdu. 
Görünür, tərtib olunub mərkəzə göndərilən siyahılar dövləti təmin etməmişdi, 
çünki tezliklə İsfahandan şahın adından yeni fərman verildi. Bu fərmana əsasən 
«hər kəs gizlənəni tapsa və şaha bildirsə, gizlənənin başı şaha, əmlakı isə onu tapan 
adama veriləcəkdir»
30
. 
Şəhər əhalisi, xüsusilə sənətkar və tacirlər külli miqdarda toplanılan 
vergilərdən əlavə, şahın sərbazları tərəfindən də amansızcasına qarət olunurdular. 
Səyyah Korneli de Bruin yazır ki, Şamaxıdakı qoşun hissələrinə uzun müddət 
                                                          
26 Soldo (italyanca Soldo) italyan mis puludur, 1/20 lirədir. 
27 Корнели де Вруин. Извлечеиие из путeшествия Корнелия де Бруина (fransız dilindən tərcüməsi 
Abezquzundur), Azərbaycan SSR EA Tarix İnstitutunun elmi arxivi, inv. 480, səh. 16 (sonralar həmin 
arxiv TİEA kimi göstəriləcəkdir). 
28 Есай Хасан Джалалян. Краткая история страны Агвайской  (qədim erməni dilindən tərcüməsi 
Ter-Qriqoryanındır), TİEA, inv. 2009, səh. 29. 
29  Y. H. Cəlalyan. Göstərilən əsəri, səh. 29; V. N. Leviatov. Göstərilən əsəri, səh. 64; И. П. 
Петрушевский. Упадок феодального обшества в Иране в XVIII B., səһ. 307. 
30 Y. H. Cəlalyan. Göstərilən əsəri, səh, 29. 
12 
 
məvacib verilmədiyinə görə onlar yalnız əhalini qarət etmək hesabına 
dolanırdılar
31
. 
Dövlət isə öz növbəsində xalqı istismar etməkdə davam edirdi. Vergilərin 
biri yığılıb qurtarmamış, digəri ilə əvəz olunurdu
32
. 
Toplanılan vergilərin əksəriyyətini saray əyanları və dövlət məmurları 
mənimsədikləri üçün xəzinəyə verilən gəlir dövləti qane edə bilmirdi. Odur ki, 
hökumət yeni gəlir mənbələri axtarmağa başladı. Tezliklə şahın fərmanına əsasən 
bütün mahal, kənd və yaşayış yerlərindəki torpaq, su, bağlar, çəmənlər, əkin yerləri 
və hətta ağaclar belə, bir sözlə, insanın yaşayışı üçün zəruri olan hər bir şey 
siyahıya alındı. Hətta köçəri maldarların da var-yoxları nəzərdən qaçmadı. 
Şah hökumətinin həyata keçirdiyi tədbirlər bir tərəfdən zəhmətkeş kütlələri 
var-yoxdan çıxarırdısa, digər tərəfdən yerli hakimlərin daha da varlanmaları üçün 
geniş imkanlar yaradırdı. Belə ki, yerli feodallar şahın fərmanını bəhanə gətirib 
xalqı amansızcasına istismar edərək öz ciblərini doldururdular. Səyyah Korneli de 
Bruin Şirvan hakimlərinin nə kimi yolla varlanmalarını belə təsvir edir: «Şamaxı 
quberniyası
33
 İranın ən zəngin quberniyalarındandır; oranın qubernatorları çox asan 
və yüngül yolla, ətraf vilayətlərdən külli miqdarda topladıqları vergilərin sayəsində 
varlanırlar»
34
. Təqribən 13-14 il sonra Şirvanda olan A. P. Volınski də, demək olar 
ki, belə bir səhnənin şahidi olmuşdur. O yazır ki, Şirvanın hakimləri əhalidən ildə 
iki və ya üç dəfə artıq vergi toplamaq yolu ilə öz ciblərini doldururdular. A. P. 
Volınski təkcə Şamaxı şəhərindən bəylərbəyi Key-Xosrovun 200.000 tümən pul 
yığması haqqında məlumat verir
35
. Mənbələrdən alınan məlumata görə, Abşeron 
əhalisindən yalnız neftə görə şah hökuməti tərəfindən 150.000 ekü
36
 gömrük 
alınırmış. 
Maraqlı burasıdır ki, şahın özü, vəziri və bu kimi vəzifə sahibləri ciblərini 
dövlət xəzinəsindən üstün tutaraq, ilk növbədə öz şəxsi mənafelərini güdürdülər. 
Misal üçün, rus səfiri F. Benevenin Tehrandan Peterburqa göndərdiyi məktubu 
göstərmək kifayətdir. F. Beneveninin yazdığına görə, baş vəzir Etimad-üd-Dövlə 
Fətəli xanın səkkiz yüz min çervonu, külli miqdarda qaş-daşı, iyirmi min dəvəsi, 
saysız-hesabsız ilxısı və mal-qarası vardı və ölkənin elə yeri yox idi ki, onun orada 
dəllalları və at ilxısı olmasın. O, başına gələn bədbəxtçilikdən
37
 iyirmi  gün əvvəl 
Hindistana böyük ticarət karvanı yola salmış və əlavə satmaq üçün 200 at 
                                                          
31 Korneli de Bruin. Göstərilən əsəri, səh. 50. 
32 Y. H. Cəlalyan. Göstərilən əsəri, səh. 30. 
33 Çox güman ki,  müəllif burada  Şirvan bəylərbəyiliyini nəzərdə tutmuşdur. 
34 Korneli de Bruin. Göstərilən əsəri, səh. 22. 
35 A. P. Volınskinin jurnalı, səh. 12. 
36Ekü qədim fransız qızıl və gümüş puludur. Донесения французского консула в Петербурге Лави и 
полномоченного министра при русском дворе Кампредона с 1722 по 1724 г. от г. де Кампредона 
к королю, Петербург, 20 сентябра 1723, СИРИО. т. 49, səһ. 380. 
37 Onun şah Soltan Hüseyn tərəfindən gözləri çıxartdırılmışdır.  Bax: Н. Попов.   В. Н. Татишев и егo 
время, СПб, 1896, səһ 300. 
13 
 
göndərmişdi
38
. Xalqın var-yoxdan çıxdığı bir zamanda və dövlət xəzinəsinin, 
demək olar ki, tamamilə boşaldığı bir dövrdə baş vəzirin bu qədər mal-dövlətə nə 
yolla malik olduğunu izah etməyə, göründüyü kimi, ehtiyac qalmır. 
Yeri gəlmişkən qeyd etmək lazımdır ki, bir tərəfdən yeni vergi siyasətinin 
həyata keçirilməsi başlamış olan iqtisadi tənəzzüldən doğurdusa, digər tərəfdən bu 
siyasətin özü şəhər və kəndlərin daha artıq xarabalaşmasına, əhalinin daha çox 
yoxsullaşmasına, bir sözlə, tənəzzül prosesinin daha da sürətlənməsinə səbəb 
olmuşdu. Xəzinənin pula ehtiyacı artdıqca, feodallar da bir o qədər azğınlaşır, xalqı 
daha amansızcasına istismar edirdilər. Müflisləşmiş məmurlar xalqın qanını sorur, 
çəkinmədən və heç bir məsuliyyət hiss etmədən əhalini soyurdular. «Ədalət isə 
açıqdan-açığa imperiyanın paytaxtında satılırdı»
39
. 
Dövlət gəlirinin azalması ilə əlaqədar olaraq şah hökuməti təkcə zəhmətkeş 
kütlələrə deyil, həmçinin hakim sinfin bəzi təbəqələrinə, xüsusilə sünni təriqətinə 
mənsub olan ruhanilərlə xristian ruhanilərinə ağır iqtisadi təzyiq göstərirdi
40
. 
XVIII əsrin əvvəllərində tətbiq olunan yeni vergi sistemi hələ I şah Abbasın 
vaxtında kilsə və monastırlara verilmiş bəzi güzəştləri tamamilə ləğv etdi
41
. Artıq 
sünni və xristian ruhaniləri də digər təbəələr kimi vergi verməli və mükəlləfiyyət 
daşımalı idilər. Hətta ziyarətə gedənlər də baş və rahdari gömrüyü verməli idilər. 
Halbuki həmin gömrüklər əvvəllər yalnız ticarət məqsədi ilə bir şəhər və 
vilayətdən digərinə getdikdə alınırdı. Məhz buna görə də xristianlar arasında böyük 
narazılığa səbəb oldu. Bir çox ziyarətçilər baş və rahdari vergisinin ağırlığından 
ziyarətə getməkdən imtina edirdilər. Bu isə kilsə və monastırlara maddi cəhətdən 
böyük zərbə endirirdi. Buna görə də keşişlər şikayətlə şaha müraciət etməli 
oldular
42
. Bu barədə «Matenadarandan» əldə etdiyimiz (ərizedaşt) çox 
xarakterikdir. Həmin ərizə İrəvanın üç kilsə (üç müəzzin - Eçmiadizin) 
keşişlərindən olan Qəzər tərəfindən şaha yazılmış bir şikayətdir. Ərizədə xahiş 
olunur ki, şahın bacdar və rahdarları ziyarətçilərdən əvvəllərdə olduğu kimi, indi 
də gömrük almasınlar
43
. 
Lakin qeyd etmək lazımdır ki, şah hökumətinin həyata keçirdiyi bütün bu 
tədbirlər, yəni maksimum istismar yolu ilə boşalmış dövlət xəzinəsini doldurmaq 
                                                          
38 Реляция Ф. Беневени из Тегерана 25-го мая 1721; Bax: N. Popov. Göstərilən əsəri, səh. 362. 
39 J. Hanway. An  historisal Account of the British Trade over the Caspian Sea... London, 1762, vol. 2. 
p. 104. 
40 J. H. Cəlalyan. Göstərilən əsəri, səh. 29. 
41 Yenə orada. 
42 Ф. М. Алиев. Города и городская торговля в Азербайджане во второй половине XVIII в., 
Azərbaycan SSR EA Tarix İnstitutunun əsərləri, XIII cild, səh. 156; F. M. Əliyev. Şimali Azərbaycan 
şəhərləri, Bakı, 1960, səh. 110. 
43 Matenadaran, sənəd 482. 
 
14 
 
cəhdləri gözlənilən nəticəni vermədi. Əksinə, gündən-günə artan istismar dövləti 
daha da zəiflətdi və sinfi mübarizənin daha da kəskinləşməsinə səbəb oldu. 
XVIII əsrin əvvəllərində Azərbaycanda İran zülmünə və yerli feodallara 
qarşı qalxan mübarizələr ilk mərhələdə qeyri-fəal xarakter daşıyırdı. Feodalizm 
dövründə qeyri-fəal mübarizə aparmaq - xalqın öz ev-eşiyini atıb qürbət ölkələrə 
qaçması demək idi. 
XVIII əsrin əvvəllərində belə hallara tez-tez təsadüf edilirdi. Bir çox 
yerlərdə bu vəziyyət kütləvi şəkil aldığına görə, bəzi kəndlərdə işçi qüvvəsinin 
çatışmamazlığı üzündən əkin sahələri uzun zaman becərilməmiş qalmış, vergi 
verəcək kəndlilərin sayı miqdarca xeyli azalmışdı
44
. Belə bir vəziyyətin yaranması 
dövlətin iqtisadi uçuruma yuvarlanması demək idi. Şah hökuməti bunun qarşısını 
almaq üçün yeni tədbirlər gördü. Şah Soltan Hüseynin 1711-ci ildəki fərmanına 
əsasən qaçqın kəndlilər 12 ilin ərzində axtarılıb tapılmalı və zorla öz yerlərinə 
qaytarılmalı idilər. Həmin müddət ərzində tapılması mümkün olmayan rəiyyət 
üçün daha axtarış elan edilmirdi
45
. 
İran zülmünə qarşı aparılan qeyri-fəal mübarizə tədricən açıq silahlı 
mübarizəyə çevrildi. Bu mübarizənin alovları birinci növbədə Səfəvi dövlətinə 
zorla tabe edilmiş xalqları bürüdü. 
1715-ci ildə A. P. Volınski Azərbaycanın ərazisindən keçib İrana gedərkən 
burada İran dövlətinin əleyhinə qalxan üsyanların şahidi olmuşdur. Məhz buna 
görə də o, öz təəssüratında yazırdı: «Səfəvi dövlətində çox az yer tapmaq olar ki, 
orada hökumətə qarşı üsyan baş verməmiş olsun»
46
. 
Lakin bu əsərdə həmin dövrdə Azərbaycanda baş verən xalq azadlıq 
hərəkatının mahiyyətindən, xarakterindən, gedişindən və onu doğuran səbəblərdən 
ətraflı surətdə danışılmayacaqdır. Çünki bu məsələlərin işıqlandırılmasının özü 
xüsusi bir tədqiqat işidir. Lakin Azərbaycanda baş verən xalq azadlıq hərəkatı və 
üsyanların ölkənin daxili vəziyyətinə, ticarətin gedişinə böyük təsir göstərdiyi 
üçün, ötəri də olsa, bunun üzərində dayanmaq lazım gəlir. 
Səfəvi dövlətində baş verən xalq azadlıq mübarizəsi və üsyanlar ikiqat 
istismarın dini təqiblərlə şiddətləndiyi yerlərdə özünü daha artıq göstərirdi. Səfəvi 
dövlətinə qarşı ilk açıq mübarizə əhalisi fars olmayan sərhəd vilayətlərində daha 
sürətlə genişlənməyə başlamışdı. 1709-cu ildə İranın cənubunda əfqan 
qəbilələrindən olan qilzailər Qəndahar şəhərini zəbt edib, hakimiyyəti öz əllərinə 
aldılar
47
. 
                                                          
44 И.   П.  Петрушевский. Упадок феодального обшества в Иране в XVIII в., səһ. 307. 
45 С. Ереванци. Джамбр, М., 1958, səh. 34; M. Arunova, K. Əşrəfyan. Göstərilən əsəri, səh. 47. 
46 S. M. Solovyov. Göstərilən əsəri, səh. 665; АВПР, ф. Сношения России с Персией. siyahı 77/1, iş 
(1722), vərəq 103; Грамоты императрицы Екатерины I к пурсидскому шаху Тахмасибу о причине 
занятия Российскими воисками некоторых провинций персидских, там же, iş 17 (1725), vərəq 1. 
47  И. П. Петрушевский. Упадок феодального обшества в Иране в XVIII в.; М. С. Иванов. 
Göstərilən əsəri, səһ. 21; L. Lokhart. Göstərilən əsəri, səh. 80 və b. 
15 
 
1709-cu ildə İran zülmünə qarşı Təbrizdə də xalq hərəkatının başlanması 
haqqında tarixi ədəbiyyatda məlumat vardır
48
. 1709-cu il sentyabr ayının 20-də 
Şamaxı şəhərində olmuş İzrail Ori knyaz P. M. Qaqarinə yazdığı məktubda  
feodalların «kəndləri qarət edib yandırdıqları» haqqında xəbər verir
49
. 
İran zülmü və yerli feodalların istismarına qarşı qalxan xalq hərəkatı XVIII 
əsrin 10-cu illərində daha da genişləndi. Bu mübarizənin hərəkətverici qüvvəsini 
əsasən kəndlilər təşkil edirdilər. C. Hanveyin yazdığına görə, 1719-cu ildə 
Şirvanda kəndlilər Molla Abdulla və Qanlı Savanın (Kanly Savan) başçılığı altında 
vergi toplayanları və digər şah məmurlarını qovaraq, öz ətraflarına 30.000 qədər 
adam toplamağa müvəffəq olmuşdular
50
. 
Lakin kortəbii və bir-biri ilə əlaqə yaratmadan silaha əl atan üsyançılar 
tezliklə yerli feodalların fırıldaqlarının qurbanı oldular. Bir çox feodallar, xüsusilə 
əhalisi sünni olan əyalətlərdə onlara endiriləcək zərbəni vaxtında duyub, 
riyakarlıqla bir sıra güzəştə gedərək, xalqın acınacaqlı vəziyyətdə yaşaması 
günahını başında «şiə» şahlar duran İranın üzərinə atdılar. Onlar ustalıqla üsyana 
dini rəng verərək üsyançıları feodal zülmünə qarşı aparılan mübarizənin əsil 
məqsədlərindən yayındırmağa, şiə İranın əleyhinə mübarizə aparmağa çağırdılar. 
Belə feodalların ən görkəmli nümayəndəsi kimi müşkürlü Hacı Davud və 
qazıqumuxlu Surxay xanı göstərmək olar. 
İran dövlətinin Azərbaycandakı inzibati mərkəzləri əsasən şəhərlərdə 
yerləşirdi. Məhz buna görə də adları çəkilən feodallar üsyançıları ilk növbədə 
şəhərlərə basqın etməyə çağırdılar. Əslində üsyan başçılarının niyyətləri dövlətlə 
təkcə siyasi haqq-hesab çəkmək deyildi. Məlum olduğu kimi, Azərbaycanın bir çox 
şəhərləri ticarət mərkəzi olduğu üçün zəngin bazara malik idi. Buna görə də orada 
çoxlu qənimət ələ keçirmək olardı. Hacı Davud və Surxay xanın əsas məqsədi də 
məhz elə bu idi. 
Azərbaycanda İran hakimiyyətinə vurulan zərbənin ağırlığını hiss edən Şah 
Soltan Hüseyn özünün qüdrəti çatmadığı üçün yerlərdəki nümayəndələrinə 
müraciət edib, təhlükənin qarşısını almağa çalışırdı. Lakin şahın ümüdi boşa çıxdı. 
İran dövlətinin dayağı sayılan bir çox feodallar nəinki ətraflarına qoşun toplaya 
bilmədilər, əksinə, olan-qalan qoşun hissələri ilə məğlubiyyətə uğradılar. Bu 
barədə Yesay Həsən Cəlalyan belə yazır: «Şah nə qədər Şamaxı, Gəncə və (bu 
şəhərlərin) ərazilərindəki qoşun hissələrinə əmr etdi ki, onların (üsyançıların) 
əleyhinə çıxsınlar, lakin bu şəhərlərdə olan xanlar (üsyançıların) qarşısını ala 
bilmədilər və özləri məğlubiyyətə uğradılar...
51
. 
                                                          
48 И. П. Петрушевский. Упадок феодального обшества в Иране в XVIII в., səh. 311. 
49 Письмо Ория из Шемахи князю Петру Матвеевичу Гагарину о бывшем в Шемахе возмушении 
и о приготовлении его Ория возвратиться весною через Астрахань от 2 сентября 1709 г., Bах: Г.   
А. Эзов. Сношения Петра Великого с армянским народом, СПб, 1898, səh. 140. 
50 C. Hanvey. Göstərilən əsəri, II cild, səh. 140. 
51 Y. H. Cəlalyan. Göstərilən əsəri, səh. 35. 
16 
 
Qeyd etmək lazımdır ki, üsyan təkcə İran dövlətinə qarşı deyil, eyni 
zamanda bütün şiələrə qarşı mübarizə bayrağı altında aparıldığından üsyançılara 
qoşulmuş feodal cığırdaşlar və öz şəxsi mənfəətlərini güdənlər qarşıya çıxan şiə 
kəndlərini dağıdır, əhalinin varidatını talan edir, özlərini isə qılıncdan keçirirdilər. 
Onlar əhalini və yaşayış yerlərini talan edə-edə zəngin ticarət mərkəzlərindən biri 
sayılan Şabran şəhərinə yaxşılaşdılar. Şəhər hazırlıqsız olduğu üçün müqavimət 
göstərə bilmədi
52
. Şabrana daxil olan üsyançılar şəhəri qarət etdikdən sonra onu 
büsbütün dağıtdılar. A. Bakıxanov yazır ki, bu hadisədən sonra Şabran bir şəhər 
kimi daha özünə gələ bilmədi. Şəhərin adı ilə sonralar yalnız ətraf mahal 
adlandırılmağa başlandı
53
. 
Üsyançılar Şabrandan sonra Xudad qalasını ələ keçirtdilər
54
. 
Bir qədərdən sonra üsyan başçıları dəstələrini Şamaxı şəhərinə tərəf 
çəkdilər. Çox güman ki, üsyançılar hərəkət etdikcə onların sıraları kəndlilərin 
hesabına günbəgün çoxalırmış. Onlar Şamaxıya tərəf gedərkən dəstələrin 
tərkibində artıq 30 mindən artıq üsyançı var idi
55
. 
Üsyançıların dəstələri Şamaxıya yaxınlaşarkən burada ciddi müqavimətə 
rast gəldilər. Lakin qışın yaxınlaşması ilə əlaqədar olaraq şəhərin mühasirəsini 
müvəqqəti olaraq təxirə salaraq Hacı Davud və Surxay xan öz dəstələrini geri 
çəkdilər. 
Qış qurtardıqdan sonra Surxay xan və Hacı Davud yenidən Şamaxı üzərinə 
hücum etdilər. 
Üsyançılar Şamaxıda yenə də ciddi müqavimətə rast gəldilər. On beş 
günlük mühasirədən sonra şəhər əhalisinin bir hissəsinin köməyi sayəsində Şamaxı 
şəhəri 1712-ci ildə üsyançıların əlinə keçdi
56
. Üsyançılar şəhərə daxil olan kimi 
qarətə başladılar. Şəhərdə olan istər azərbaycanlı, xristian və istərsə də xarici ölkə 
tacirlərinin hamısının mal-dövləti qarət olundu. Məxəzlərin verdiyi məlumata görə, 
Şamaxıda o zaman təkcə ruslardan 300 nəfər tacirin 400.000 tümənlik malı qarət 
olunmuş, özləri isə öldürülmüşdü
57
. P. Butkov bu məbləği rus puluna çevirib, rus 
                                                                                                                                      
 
52 P. Butkov yanlış olaraq Şabranın Hacı Davud və Surxay xan tərəfindən dağılmasını 1720-ci ilə aid 
edir. Bax: Материалы для новой истории Кавказа с 1722 по 1804 и., СПб, 1869, səһ. 8. Lakin 
məlum olduğu kimi, Hacı Davud  1719-cu ildə həbs edilmişdi. 
53 A. Bakıxanov. Gülüstani-İram, Bakı, 1926, səh. 102. 
54 A. Bakıxanov. Yenə də orada; L. Brossenin P. Butkovun göstərilən əsərinin 9-cu səhifəsindəki qeydi. 
55 A. Bakıxanov. Göstərilən əsəri, səh. 102; Q. Alkadari. Asari Daqestan, Maxaçkala, 1929, səh. 55. 
56  A. Bakıxanov. Göstərilən əsəri, səh. 103; H. Əlqədari. Göstərilən əsəri, səh. 55; П. Бутков. 
Материалы по новой истории Кавказа с 1722 по 1804 г„ СПб, 1869, səһ. 3. 
57 A. Bakıxanov. Göstərilən əsəri, səh. 103; H. Əlqədari. Göstərilən əsəri, səh. 55; Е. Козубский. 
Истории города Дербента. Темир хан Шура, 1906, səh 71; Зейдлиц. Исторический обзор 
Бакинской губернии. Библиотека  ин-та  истории АН азерб.  ССР, А/7286. səһ. 22. 
17 
 
tacirlərinin 4 milyon manatlıq mal itirdiklərini xəbər verir
58
. Həmin hadisə dövrün 
rus sənədlərində «Şamaxı hadisəsi» kimi qələmə verilir. 
Tezliklə üsyançılar Şamaxını tərk etməli oldular. V. N. Leviatov bunun 
səbəbini həm yerli əhalinin narazılığı və həm də Hacı Davud və Surxay xanın 
Səfəvi
59
 ordusunun Şamaxıya yaxınlaşacağından ehtiyat etmələri ilə izah edir. 
Bizsə, 1712-ci ildə nə Hacı Davud, nə də Surxay xan hələ öz qarşılarında 
Şamaxıda möhkəmlənmək məqsədini qoymamışdılar. Yuxarıda qeyd edildiyi kimi, 
onları birinci növbədə qarət maraqlandırırdı. Odur ki, lazımınca qənimət əldə 
etdikdən sonra üsyançılar şəhəri tərk etdilər. 
Şamaxıdan sonra Hacı Davud və Surxay xanın dəstələri Bakıya tərəf 
hərəkət etdilər. Lakin onlar şəhərə yaxınlaşarkən Dərgah Qulu bəyin başçılığı 
altında darmadağın edilib geri dönməyə məcbur oldular. 
XVIII əsrin onuncu illərində Səfəvi dövlətində başlamış xalq azadlıq 
hərəkatı ölkənin siyasi zəifləmə və iqtisadi tənəzzül prosesini daha da 
sürətləndirirdi. 1712-ci il hadisəsindən sonra Şamaxı ticarəti bir müddət tamamilə 
öz əhəmiyyətini itirdi. Dövlətə böyük gəlir verən xarici ölkələrin, xüsusilə Rusiya 
tacirləri Səfəvi dövlətinin ərazisinə gəlməkdən ehtiyat edirdilər. Şah Soltan Hüseyn 
ölkənin hər tərəfini bürüyən üsyanların qarşısını almaq, həm Rusiya dövləti ilə 
ticarət əlaqələrini bərpa etmək və həm də rusların köməyi ilə İran taxtında öz 
mövqeyini möhkəmləndirmək məqsədi ilə 1713-cü ildə Peterburqa öz səfirini 
göndərərək Rusiya dövləti ilə dostluq və ticarət müqaviləsi bağlamağı təklif etdi
60
. 
Zaqafqaziyanı çoxdan ələ keçirmək və eləcə də Xəzər dənizini Rusiyanın 
«daxili gölünə» çevirmək niyyətində olan I Pyotr o zaman İsveçlə müharibə 
apardığı üçün eyni zamanda cənuba qoşun çəkə bilməzdi. Lakin buna baxmayaraq, 
o, Şah Soltan Hüseynin təklifinə cavab olaraq 1715-ci ildə İran dövləti ilə 
danışıqlar aparmaq üçün podpolkovnik A. P. Volınskini İrana göndərdi
61
. A. P. 
Volınskini cənuba 13 nəfər dvoryan, 1 nəfər katib, 2 nəfər mütərcim, 2 nəfər 
dəftərxanaçı, 1 nəfər həkim, 32 nəfər səfarətxana işçisi və 20 nəfər qulluqçu - cəmi 
71 nəfər müşayiət edirdi
62
. 
A. P. Volınski Peterburqdan 1715-ci il iyul ayının 8-də çıxmış, Həştərxan - 
Nizabad - Şamaxı - Təbriz - Sultaniyyə, Qum şəhərlərini keçib 1716-cı ilin mart 
ayının ortalarında İsfahan şəhərinə çatmışdı. A. P. Volınski burada baş vəzir Fətəli 
xanla hər iki dövlət arasında dostluq və ticarət əlaqələrinin yaradılması haqqında 
                                                          
58 P. Butkov. Göstərilən əsəri, səh 3. 
59 V. N. Leviatov. Göstərilən əsəri, səh. 70. 
60 P. Butkov. Göstərilən əsəri, səh. 4. 
61 A. P. Volınskinin jurnalı, səh. 6-23; S. M. Solovyov. Göstərilən əsəri, səh. 665; P. Butkov. Göstərilən 
əsəri, səh. 4; L. Lokhart. Göstərilən əsəri, səh. 103. 
62 В. Н. Лебедев. Посольства А. П. Волынского в Персию, «Изв. AH CCCP, серии истории и 
философии», V, № 6, 1948, səһ. 532. 
18 
 
danışıqlar aparmış və bu barədə Rusiya hökuməti adından İranla müqavilə 
bağlamışdır
63
. 
A. P. Volınski 1717-ci il dekabr ayının 1-də Rusiyaya yola düşmüş və 1718-
ci il dekabr ayının 12-də Peterburqa qayıtmışdır
64
. 
A. P. Volınskinin dəstəsinin üzvləri Azərbaycanın ərazisindən keçərkən çox 
yerlərdə, o cümlədən Təbrizdə, Muğanda, Salyanda, Qubada, Şamaxıda İran 
zülmünə və yerli feodallara qarşı qalxan üsyanların canlı şahidi olmuşlar
65
. 
Gündən-günə genişlənən xalq hərəkatı və üsyanlar təkcə feodal 
malikanələrini deyil, eyni zamanda karvan yollarını da təhlükə altına almışdı. 
Üsyançılar həmin yollar vasitəsi ilə gedən ticarət karvanlarını qarət edir, tacirləri 
isə adətən öldürürdülər. Belə hallarda çox zaman ticarətlə heç bir əlaqəsi olmayan 
səyyahlar, siyasi nümayəndələr, bəzən dini ocaqlar və pirlərə ziyarətə gedənlər də 
qarətin qurbanı olurdular. Bunu A. P. Volınskinin İran hökümətinə etdiyi 
müraciətindən də görmək olar. A. P. Volınski geri dönərkən İran hökümətindən 
onu Rusiyanın sərhədlərinə qədər silahlı dəstələrin müşayiət etməsini tələb etmişdi. 
A. P. Volınski baron P. P. Şafirova yazdığı məktubunda göstərir ki, o, 1718-ci ildə 
Rusiyaya qayıdarkən yollar təhlükəli olduğuna görə, 150 nəfərlik bir dəstə ilə 
müşayiət olunmuşdur
66
. Bəzi orta əsr müəllifləri feodalların zülmünə qarşı çıxış 
edib, onların var-dövlətini talan edənləri, karvanların qabağını kəsənləri fərqinə 
varmadan quldur adlandırırdılar. C. Hanvey böyük karvan yollarında «quldur 
dəstələrinin» mövcud olduqları və onların ticarətin gedişinə maneçilik törətdikləri 
haqqında məlumat verir
67
. Bu çıxışlarda, şübhəsiz, qarətkarlıq ünsürləri var idi, 
lakin mahiyyət etibarilə onlar ictimai xarakter daşıyırdı. 
Lakin qeyd etmək lazımdır ki, XVIII əsrin birinci rübündə Şirvanın ticarət 
yolları həqiqətən bu və ya digər səbəblər üzündən çox təhlükəli olurdu. Bu barədə 
P. Butkov haqlı olaraq yazır ki, Hacı Davud tutulub həbs olunana qədər (1719) 
Şirvanın bütün ticarət yolları hərəkət üçün təhlükəli idi
68
. 
                                                          
63В. А. Уляницкий. Русские консульства за границей в XVIII в., ч. II, М., 1899, приложения 42 и 
43; М. Чулков. Историческое описание Российской коммерции, т. II, кн. II,  М., 1785, səһ. 75 və b. 
həmin müqavilənin bəndləri əsasan ticarətə aid olduğu üçün bu barədə «ticarət» fəslində danışılacaqdır. 
64 A. Butkov. Göstərilən əsəri, səh. 5. 
65 А. И. Лопухин. Журнал путешествия через Дагестан 1718 г., ЦГАДА, фонд 77. Сношения 
России с Персией. Bax: История географии и этнографии Дагестана XVIII—XIX вв., М, 1958, 
səһ. 7-8; А. P. Volınskinin jurnalı, səһ. 13, 17; P. Butkov. Göstərilən əsəri, səһ. 49; Bах: «Заметки к 
теме военно-административное управление Азербайджаном в XVII—XVIII вв., Azərb. SR ЕА 
TİNA, inv. № 860, səһ. 2. 
66 Письма А. П. Волынского из Персии к барону П. П. Шафирову, «Русская старина», т. V, 1872, 
səһ. 946. 
67 C. Hanvey. Göstərilən əsəri, səh. 104. 
68 1719-cu ildə Səfəvilərin nizami ordusu ilə toqquşma zamanı Hacı Davud və Surxay xan məğlubiyyətə 
uğramışlar. Surxay xan qaçır, Hacı Davud isə tutulub həbs edilir. Bax: P. Butkov. Göstərilən əsəri, I 
cild, səh. 3; Y. Kozubski. Göstərilən əsəri, səh. 71. 
19 
 
Səfəvi dövlətinin hər tərəfini bürüyən xalq azadlıq hərəkatı və üsyanlar 
xalqa bir şey vermədisə də şah Soltan Hüseynin taxtdan devrilməsinə bais olan 
səbəblərdən biri oldu. 1722-ci ildə əfqan qəbilələri İsfahan şəhərini zəbt edərək, 
şahı taxtdan saldılar. Lakin Şah Soltan Hüseynin oğlu II Təhmasib ölkənin şimal 
rayonlarına qaçaraq özünü şah elan etdi. 
Səfəvi dövlətinin belə bir vəziyyətə düşməsindən həm Türkiyə, həm də çar 
Rusiyası istifadə edərək Zaqafqaziyada öz fəaliyyətlərini daha da genişləndirməyə 
başladılar. 
1721-ci ildən Türkiyənin köməyi ilə həbsdən qaçmış Hacı Davudla birlikdə 
Surxay xan Azərbaycanın ən zəngin ticarət mərkəzlərindən biri olan Şamaxıya 
ikinci dəfə basqın edib şəhərə soxuldular
69
. Şəhər qarət olunduqda burada başqa 
tacirlər kimi, rus tacirlərinə yenə də böyük ziyan toxundu
70
. XIX əsr rus tarixçisi S. 
M. Solovyov həmin vaxt rus tacirlərinin 500.000 manatlıq mal itirmələri haqqında 
məlumat verir
71
. Tezliklə Hacı Davud Türkiyə sultanı tərəfindən Şamaxı və ətraf 
əyalətlərdə hakim kimi tanındı. I Pyotrun Xəzər dənizi boyu əyalətlərə, xüsusilə 
Azərbaycana hazırladığı yürüş də elə həmin dövrə təsadüf edir. İsveçlə iyirmiillik 
müharibəni bitirən I Pyotr tezliklə cənuba - Xəzər boyu əyalətlərə yürüşə başlamaq 
üçün ciddi tədbirlər gördü. Hazırlıq əməliyyatı il yarım davam etdi
72
. Qeyd etmək 
lazımdır ki, I Pyotr Volqa-Xəzər ticarətində mühüm rol oynayan Xəzər sahili 
əyalətləri və xüsusilə ipəkçilik inkişaf edən yerləri ələ keçirmək məqsədini çoxdan 
güdürdü
73
. Lakin ilk mərhələdə yürüşün əsil səbəbi bu deyildi. XVIII əsrin 
iyirminci illərində I Pyotrun başlıca məqsədi Zaqafqaziyada fəallıq göstərən 
Türkiyəyə mane olmaqdan, Zaqafqaziya və Xəzər dənizi sahillərinin türklər 
tərəfindən zəbt olunması təhlükəsinin qarşısını almaqdan ibarət idi. Bunun Rusiya 
üçün həm hərbi, həm də böyük iqtisadi əhəmiyyəti var idi
74
. 
1722-ci ildə I Pyotr tarixi ədəbiyyatda «İran yürüşü» adı ilə məşhur olan 
yürüşə başladı. Əslində isə bunu «Azərbaycan yürüşü», yaxud da «Zaqafqaziya 
yürüşü» adlandırmaq daha düzgün olardı. 
Yeri gəlmişkən qeyd etmək lazımdır ki, həm I Pyotr və həm də II 
Yekaterina zamanı əsas etibarı ilə Azərbaycanı ələ keçirmək məqsədi ilə başlanmış 
yürüşlər yanlış olaraq tarixçilər tərəfindən «İran yürüşü» kimi qələmə verilmişdir. 
                                                          
69 АВПР, Ф. Сношения России с Персией, siyahı 77/1, iş 18 (1722), vərəq 57. 
70 Yenə orada, iş 7, vərəq 89. 
71 Vaxtı ilə Rusiya tacirləri arasında ən varlı tacirlərdən sayılan M. Yevreinov 170.000 manatlıq mal 
itirib müflisləşmişdir. Bax: S. M. Solovyov. Göstərilən əsəri, səh. 672. 
72 Е. В. Спиридонова. Экономическая политика и экономические взгляды Петра I, M., 1952, səһ. 
213. 
73 В. В. Лебедев. Поход Петра Великого в Персию, ЖМВД, 1848, октябрь, səһ. 1-39; Донесение 
де Кампредона к королю, Петербург, 20 сентября 1723, СИРИО, т. 49, səh. 231. 
74  М. А. Полиевктов. Проект Бругемана и русская оккупация прикаспийских областей в 
двадцатых годах XVIII в. Bах: Е. С. Зевакин и М. А. Полиевктов. К истории прикаспийского 
вопроса, Tiflis, 1933, səһ. 36. 
20 
 
Burjua şərqşünaslarının buraxdığı bu səhv məfhum çox təəssüf ki, bir sıra sovet 
alimləri tərəfindən də təkrar edilir
75
. 
Rus qoşunları 1722-ci ildə Həştərxandan su və quru yolla cənuba doğru 
hərəkət edərək əvvəlcə Dərbənd
76
, Ənzəli və 1723-cü ildə isə Bakı şəhərini
77
 
tutmaqla, demək olar ki, Xəzər dənizinin qərb sahillərinə tamamilə sahib oldular. 
Rusiyanın türkləri qabaqlaması 1723-cü ildə onların böyük bir ordu ilə açıqdan-
açığa Zaqafqaziyaya soxulmaları üçün bir bəhanə oldu. Ciddi xalq müqavimətinə 
baxmayaraq
78
, Türkiyə qoşunları bir sıra şəhərləri zəbt etməyə nail oldular. 
Bir tərəfdən Rusiya və digər tərəfdən Türkiyə dövlətlərinin mənafelərinin 
Azərbaycanda toqquşması hər iki dövlətin arasındakı münasibətlərin daha da 
kəskinləşməsinə səbəb oldu. Lakin bu ziddiyyət 1724-cü ildə həmin dövlətlər 
arasında bağlanılan müqavilə ilə aradan qaldırıldı. Müqaviləyə əsasən, Türkiyə  rus 
qoşunları tərəfindən zəbt olunmuş yerlərin Rusiyanın hakimiyyəti altında qalmasını 
təsdiq etdi. Türkiyə isə Zaqafqaziyanın böyük bir hissəsini və eləcə də İranın 
şimali-qərb rayonlarının ələ keçirilməsi haqqında Rusiyanın razılığını aldı
79
. 
Türk qoşunları Azərbaycanda özlərini bir işğalçı kimi aparır və bununla 
əlaqədar olaraq xalqın qəzəbi daha da artırdı. Rus qoşunları isə özlərini nisbətən 
mülayim aparır, yerli əhalinin rəğbətini qazanırdılar
80
. Bir sıra arxiv sənədləri rus 
işğalı dövründə ticarət sahəsində Bakıdan Gilana nisbətən daha çox gəlir əldə 
edildiyi haqqında məlumat verir
81
. Buna isə, hər şeydən əvvəl, əhalinin əmin-
amanlıq şəraitində yaşaması və ticarət  etməsi kömək edirdi. 
Beləliklə, 1724-cü ildə Azərbaycan rəsmi olaraq iki böyük dövlət arasında 
bölünmüş oldu. Belə bir vəziyyət, demək olar ki, 1735-ci ilə qədər davam etdi. 
Həmin müddət ərzində İranın daxili vəziyyətində müəyyən qədər 
dəyişikliklər əmələ gəldi. II Şah Təhmasibin sərkərdəsi Nadirin səyi sayəsində 
əvvəlcə əfqanların və sonra da türk qoşunlarının hamısı, demək olar ki, Səfəvi 
dövlətinin ərazisindən sıxışdırılıb geri oturtduruldu. Nadirin türklərlə apardığı 
                                                          
75 В. П. Лысцов. Персидский поход Петра I (1722-1723), М„ 1951; М. Арунова, К. Ашрафян. 
Государство Надир шаха Афшара, М., 1959", səһ. 55 və b. 
 
76 1722-ci ildə Dərbənd şəhəri rus qoşunlarının əlinə keçdikdən sonra bir sıra obyektiv səbəblər üzündən 
I Pyotr Rusiyaya qayıtmalı oldu. 
77 1722-ci ildə Bakı qalasında yerləşən İran qarnizonu rusların şəhərə daxil olmasına qəti surətdə etiraz 
etdiyi üçün, rus qoşunları Bakını arxada buraxaraq Xəzər dənizinin cənub sahillərinə doğru hərəkət 
etmiş və Bakıdan başqa Xəzərin qərb əyalətlərinin hamısını işğal etmişlər. Bakı qalası təqribən bir ildən 
sonra alınmışdır. 
78 Şeyx Məhəmməd Əli Həzin. Göstərilən əsəri, səh. 153-154 və b.; L. Lokhart. Göstərilən əsəri, səh. 
263-265. 
79 P. Sykes. A history of Persia, London 1915, p. 328. L. Lokhart. Göstərilən əsəri, səh. 212; И. 
Петрушевский. Упадок феодального обшества в Иране в XVIII в., səh. 317. 
80 Ə. N. Quliyev. Azərbaycan - Rusiya münasibətləri tarixindən, Bakı, 1958, səh. 21-40. 
81 АВПР, Ф. Сношения России с Персией, siyahı 77/1, iş 8 (1724), vərəq 77. 
21 
 
müharibə zamanı Azərbaycanın ərazisi yenə də döyüş meydanına çevrildi. Bu isə 
şəhər və kəndlərin dağıdılması və onsuz da acınacaqlı halda yaşayan əhalinin talan 
olması demək idi. 1730-cu illərin əvvəllərində Cənubi Azərbaycanda olmuş İran 
tarixçilərindən Şeyx Məhəmməd Əli Həzin yazır ki, vaxtı ilə əhali daha sıx 
yaşayan Təbriz əyalətindən hazırda bir əsər də qalmamışdır
82
. 
1730-cu illərə kimi II Şah Təhmasibin hüquqlarını büsbütün 
məhdudlaşdırıb, Səfəvi dövlətinin idarəsini tamamilə öz əlinə alan Nadir 1732-ci 
ildə Rəşt şəhərində Rusiya dövləti ilə müqavilə bağlayaraq, Kür çayından cənuba 
doğru yerləşən Xəzər dənizi əyalətlərindən rus qoşunlarının şimala doğru 
çəkilmələrinə nail oldu. 
Lakin şimali-qərbi Azərbaycanda Türkiyə paşaları və vassalları hələ də 
hökmranlıq etməkdə idilər. Odur  ki, Nadir öz qoşunlarını Azərbaycanın şimal 
rayonlarına çəkməli oldu. 1734-cü ildəki yürüş zamanı Şamaxı şəhəri alt-üst 
edilmiş, əhalisi isə Ağsuya köçürülmüşdür
83
. 
Nadir Şamaxıdan çoxlu əsir və böyük qənimətlə çıxmışdır. XIX əsr 
tarixçilərindən S. Kişmişev yazır ki, Nadir Şamaxıdan götürdüyü əsirləri Orta 
Asiya və İranın bazarlarında satmışdır
84
. 
Nadir, demək olar ki, Zaqafqaziyanın ərazisini tamamilə türk qoşunlarından 
təmizlədikdən sonra ikinci dəfə Rusiya hökumətinə müraciət edərək Kür çayından 
şimala doğru yerləşən əyalətlərdən də rus qoşunlarının çəkilməsini tələb etdi. O 
zaman Rusiya bir tərəfdən gündən-günə qüvvətlənən Nadirin dövləti ilə 
münasibətlərini pozmamaq, digər tərəfdən beynəlxalq vəziyyətin gərginliyinə görə 
Nadirin təklifini qəbul etdi. Beləliklə, 1735-ci ildə hər iki dövlət arasında Gəncə 
şəhərində bağlanılan müqaviləyə görə rus qoşunları tamamilə Azərbaycanın    
ərazisini tərk etməli oldular
85
. 
Rus qoşunları Azərbaycanda şimala doğru çəkildikdən sonra, demək olar ki, 
Nadir ömrünün axırlarına qədər yerli xalqın müqavimətini qırıb özünə tamamilə 
tabe edə bilmədi. Heç də təsadüfi deyildir ki, Nadir təqribən on il ərzində 
Azərbaycana dörd dəfə qoşun çəkərək, onun hakimiyyətinə qarşı qalxan xalq 
hərəkatını yatırmağa səy etmişdir. 1736-cı ildə özünü rəsmi olaraq şah elan edən 
                                                          
82 Şeyx Məhəmməd Əli Həzin. Göstərilən əsəri, səh. 156; К. Ашрафян. Антифеодальные движения в 
империи Надир шаха (1736-1747), «Ученые записки института Востоковедении AH CCCP» 
т. VIII, 1953, səһ. 167. 
83 История о персидском шахе Тахмас Кули-хане, с франц. на русский язык с Решитовым. СПб, 
1762, səһ. 236-240; A. Bakıxanov. Göstərilən əsəri, səh. 113-114; V. N. Leviatov. Göstərilən əsəri, səh. 
101;  F. M. Əliyev. Şimali Azərbaycan şəhərləri, Bakı, 1960, səh. 37. 
84 С. Кишмишев. Походы Надир шаха в Герат, Кандагар, Индию и события в Персии после его 
смерти, Тифлис, 1889, səһ. 95. 
85 Сравнение Тахмас Кули-хана с Бонапартом, «Вестник Европы», ч. 79, М., 1815, səh. 145, P. 
Sayks. Göstərilən əsəri. Səh. 328-329. 
22 
 
Nadir
86
 bütün təbəələrlə yanaşı, azərbaycanlıları da istismar etməklə apardığı qanlı 
müharibələrin xərclərini ödəmək üçün bir sıra tədbirlər həyata keçirdi. 
Yenidən İran dövlətinin əsarəti altına düşən Azərbaycan xalqının vəziyyəti 
daha da pisləşdi
87
. Nadir öz qardaşı İbrahimi Azərbaycanın hakimi təyin etdi. 
Rus qoşunlarının Xəzər boyu əyalətləri tərk etmələri ilə Azərbaycana tam 
hakim olmasını güman edən Nadir daha sonra arxayınçılıqla Hindistana yürüş etdi. 
Bu zaman Azərbaycanda İram zülmünə qarşı Şəki, Şirvan və Car əyalətində 
daha şiddətli xalq üsyanları baş verdi. İbrahim xan bu üsyanları yatırtmaq üçün 
tədbir gördüsə də heç bir nailiyyət əldə etmədi və hətta özü döyüş meydanında 
həlak oldu
88
. 
Hindistan səfəri zamanı Nadir şahı oğlu Rza Qulu Mirzə əvəz edirdi. 
Müvəqqəti olaraq hakimiyyət başına çıxan şahzadə xalqı daha artıq amansızlıqla 
istismar etməyə başladı. Mənbələrin birində deyilir ki, Rza Qulu Mirzə Nadir şahın 
Hindistandan qayıtmasını eşidən kimi xalqdan vergilərdən əlavə, zülm və 
vəhşiliklə topladığı daha 2 milyon pulu etibarlı əllərə verib, atasından gizlətdi
89
. 
XVIII əsrin birinci yarısında Azərbaycanda olmuş İ. Lerx Azərbaycanın bir 
çox şəhər və kəndlərinin viran qaldığının, hər yerdə aclıq, dilənçilik və cürbəcür 
yoluxucu xəstəliklərin hökm sürdüyünün şahidi olmuşdur
90
. 
Öyrəndiyimiz dövrün müəlliflərindən olan erməni katolikosu Abram 
Kretasi 1736-cı ildə bütün Muğan, Təbriz, Gəncə, Naxçıvan, İrəvan vilayətlərində 
aclıq olmasını və çörəyin çatışmamasını qeyd edir
91
. Belə məlumat da vardır ki, 
Nadirin özü xalqın bu acınacaqlı vəziyyətindən istifadə edərək, aclıq baş verən 
yerlərə öz taxılını göndərtdirib, baha qiymətə satdırırmış
92
. 
Nadirin hakimiyyəti dövründə Azərbaycan xalqının acınacaqlı həyat 
sürdüyünü 1743-cü ildə Peterburqdan İrana gedən rus konsulu öz məktubunda çox 
gözəl təsvir edir: «...buranın təbəələri kiçikdən tutmuş böyüyə qədər saysız-
hesabsız vergilərin çoxluğundan var-yoxdan çıxmışlar, ticarət tənəzzül etmiş, 
sənətkarlar və kəndlilər isə müflisləşmişlər, İranın anbarlarında buğda ehtiyatı əsla 
qalmamışdır. Bundan əlavə, hər yerdə aclıq və dilənçilik hökm sürür, bir çox şəhər 
                                                          
86 L. Lokhart. Nadir Shah, London, 1938, p. 101; Şeyx Məhəmməd Əli Həzin. Göstərilən əsəri, səh. 
251-252. 
87 Şeyx Məhəmməd Əli Həzin. Göstərilən əsəri, səh. 204, 222, 229, 231, 246, 247, 253; V. N. Leviatov. 
Göstərilən əsəri, səh 63-116; İ. P. Petruşevski. Göstərilən əsəri, səh. 314, 325, M. Arunova, K. 
Əşrəfyan. Göstərilən əsəri, səh. 55-56; K. Əşrəfyan. Göstərilən əsəri, səh. 167-172, 183-194. 
88 Şeyx Məhəmməd Əli Həzin. Göstərilən əsəri. 
89 В. Братишев. Известия о произшедших межлу шахом Надиром и старшим его сыном Рза-Кули 
Мирзою печальных приключениях в Персии в 1741 - 1742 годов СПб, 1763, səһ. 20-21. 
90 K. Z. Əşrəfyan. Göstərilən əsəri, səh. 168. 
91 Абрам Кретaци. История о случившихся с ним событиях и о Надир-шахе персидском (qədim 
erməni dilindən tərcüməsi Ter-Qriqoryanındır). Azərb, SSR ЕА TİEA, inv. 2009, səһ. 144; И. И. 
Гербер. Описание стран и городов вдоль западного берега Каспийского моря 1728, 
ЦГАДА, ф. Ермоловых, iş 315, vərəq 33. 
92 Сравнениe Тахмас Кули-хана с «Бонапартом», səһ.151. 
23 
 
və əyalətlərin əhalisi dözülməz istismarın əlindən öz yurdlarından qaçmışlar, 
Təbrizdən Həmədana getdiyim yol boyu bir nəfər də əhalisi olan kənd və obaya 
rast gəlmədim, İranın başqa yerlərində də vəziyyət belədir, bir sözlə, İran o qədər 
dağılıb və iş o yerə çatıb ki, böyük şəhərlərdə ərzaq malları həddən artıq 
bahalaşmışdır...»
93
. 
Konsul daha sonra sözünə davam edərək yazır ki, xalq vəhşicəsinə əzabdan 
canını qurtarmaq üçün şaha verdiyi vergilərdən başqa, öz arvad və uşaqlarını da 
satmalı olur
94
. Nadirin hakimiyyəti dövründə İranda olmuş C. Hanvey: «...bütün 
İran dözülməz vergilərin ağırlığı altında inləyirdi
95
, - deyə xalqın ağır vəziyyətdə 
yaşaması haqqında məlumat verir. 
Şah Soltan Hüseynin dövründə olduğu kimi, əhalinin üzərinə qoyulan 
vergilərin say və miqdarı yenə də şahın acgözlüyü və şah məmurlarının 
özbaşınalığı üzündən durmadan artırdı
96
. 1745-1747-ci illərdə ikinci dəfə 
Azərbaycanda olmuş İ. Lerx yazır ki, Nadir şah şamaxılılardan 150.000 manat 
vergi tələb etmişdi, lakin sərdar və vergi toplayanlar özlərinə də bir şey qalsın deyə 
həmin məbləği bir neçə dəfə artırırdılar
97
. 
Qış zamanı əhalinin vəziyyəti daha da ağırlaşırdı. Özlərinə doyunca bir 
qarın çörək tapa bilməyən hər bir ailəyə qış vaxtı öz evində saxlayıb yedirtmək 
üçün bir və ya daha artıq əsgər təhkim edilirdi
98
. 
Həmin sərbazlar ağır güzəran keçirən ailəyə bir yük olurdu. C. Hanveyin 
yazdığına görə, minlərlə adam vergilərin ağırlığından baş götürüb dağlara 
qaçırdılar, belə ki, bir çox kənd və şəhər tamamilə boşalmışdı
99
. Şəhər və 
kəndlərdəə qaçanların bir hissəsi dəstələr təşkil edərək, karvan yollarında qarətlə 
məşğul olurdular
100
. Bu isə yuxarıda qeyd edildiyi kimi, şəhərlər arasındakı gediş-
gəlişə böyük maneçilik törədirdi. Keçid yollarının təhlükəli olması şəhərlərdə 
ticarətin boğulmasına, aclıq və bahalığın artmasına səbəb olurdu. Lakin Nadir şah 
ticarətdən əldə edilən böyük mənfəəti nəzərə alaraq ticarəti canlandırmaq məqsədi 
ilə bir sıra tədbirlər həyata keçirməli oldu (bu barədə ticarət fəslində bəhs 
ediləcəkdir). 
                                                          
93  Донесение русского консула из Персии в Государственную коллегию иностранных дел о 
голоде, нищете и разорении принесенных персидским шахом на подвластные ему народы, 
Государственный архив Астраханской области (ГААО), fond 394, siyahı 4, iş 8, vərəq 16-17. 
94  Донесение русского консула из Персии в Государственную коллегию иностранных дел о 
голоде, нищете и разорении принесенных шахом на подвластные ему народы, Государственный 
архив Астраханской области (ГААО), fond 394, siyahı 4, iş 8, vərəq 7. 
95 C. Hanvey. Göstərilən əsəri, səh. 413. 
96 SSRİ EA. Asiya xalqları İnstitutunun əlyazmalar şöbəsi, iş 430, vərəq 45 və b. 
97 И. Лерх. Сведении о втором путешествии в Персию, совершенном в 1745-1747 гг. (alman 
dilindən tərcüməsi Abezquzundur), Azərb, SSR EA TİEA, inv. 482, səh. 64. 
98 История о персидском шахe Тахмас Кули-хане, səһ. 231. 
99 C. Hanvey. Göstərilən əsəri, səh. 412. 
100 Şeyx Məhəmməd Əli Həzin. Göstərilən əsəri, səh. 124; C. Hanvey. Göstərilən əsəri, səh. 104; K. Z. 
Əşrəfyan. Göstərilən əsəri, səh. 169. 
24 
 
Lakin yuxarıda qeyd edilənlərdən elə nəticə çıxarmaq olmaz ki, Azərbaycan 
xalqı İran dövlətinin zülmünə qatlaşmış və Nadir şaha dinməz itaət etmişdir. 
Azərbaycanın bir çox yerlərində baş verən azadlıq hərəkatı xalqın İran zülmünə 
qarşı apardığı mubarizənin parlaq təzahürüdür
101
. Tarixi ədəbiyyatda qəbul 
olunduğu kimi, Azərbaycan xalqı 1747-ci ildə, yəni Nadir şah öləndən sonra deyil, 
elə Nadir şahın yaratdığı imperiya dağılmamış İran zülmünə qarşı çıxaraq 
qəhrəmancasına azadlıq mübarizəsi aparmış və müəyyən müvəffəqiyyətlər əldə 
etmişdir. Nadir şahın ölümü ilə əlaqədar olaraq İran dövlətinin dağılması xalqın 
azadlıq mübarizəsinin daha da sürətlənməsinə səbəb olmuşdur. Nəticədə 
Azərbaycan xalqı illərdən bəri itirdiyi müstəqilliyini yenidən əldə etməyə nail 
olmuşdur. 
Beləliklə, XVIII əsrin birinci yarısında Azərbaycanın daxili vəziyyətindən 
qısa şəkildə bəhs edilib, dövrün bir sıra səciyyəvi xüsusiyyətləri göstərildi. Həmin 
dövrdə ölkənin ticarətindun bəhs edərkən mütləq bu xüsusiyyətlər nəzərə 
alınmalıdır. Çünki qeyd edildiyi kimi, XVIII əsrin birinci yarısında Azərbaycanın    
ticarətinin vəziyyətinə təsir göstərən amillərdən biri də elə ölkədə baş verən siyasi 
hadisələr idi. Məhz bunu nəzərə alaraq XVIII əsrin birinci yarısının bir sıra əsas 
xüsusiyyətlərini qeyd etmək lazımdır; 
Bu dövr tarixən qısa da olsa çox mürəkkəb siyasi-ictimai hadisələrlə 
əlamətdardır. XVII əsrin axırlarından başlamış XVIII əsrin ortalarına qədər olan 
müddət ərzində Səfəvi dövlətinin tərkibində olan Azərbaycanın təsərrüfat geriliyi 
getdikcə daha da artmışdır. Həmin dövr şah zülmü və feodal istismarına qarşı 
qalxan azadlıq hərəkatına, Rusiya ilə Türkiyənin xarici siyasətlərinin 
Azərbaycanda toqquşmasına, 1724-cu ildə Azərbaycanın həmin dövlətlər arasında 
bölünməsinə təsadüf edir; 
1724-1735-ci illər arasında Azərbaycanın şimal və cənub-qərb hissələri 
türklərin zülmü altına düşmüş, Xəzər dənizi əyalətlərində yaşayan azərbaycanlılar 
isə rus dövlətinin himayəsinə keçmişlər. Türklər Azərbaycan torpaqlarını, yerli 
xalqın müqavimətini qıra-qıra ələ keçirdikləri halda, rus qoşunları, demək olar ki, 
Bakıdan başqa heç bir müqavimətə rast gəlməmişlər. Daha sonra türklər 
hökmranlıq edən yerlər Türkiyə — İran arasında gedən müharibələr zamanı döyüş 
meydanına çevrildiyi halda, rusların tutduqları yerlərdə əmin-amanlıq işləri 
aparılmış və eyni zamanda Azərbaycanın Rusiya ilə ticarətinin bərpa olunması və 
                                                          
101 Mirzə Mehti xan Astrabadi. Göstərilən əsəri, səh. 133; Məhəmməd Kazım.   Göstərilən əsəri, III cild, 
səh. 126, 130; P. Sayks. Göstərilən əsəri, səh. 362; Реляция русского консула в Персии 
Астраханскому губернатору В. Н.   Татищеву о распространении Ширванского мятежа (1743 г.), 
ГААО, fond 394, siyahı 1, iş 92, vərəq 120; Реляция русского консула в Персии Астраханскому 
губернатору В. Н. Татищеву о посылке персидским шахом воиска в Азсрбаиджанскую сторону 
для поддерживания порядка, ГААО, fond 394, siyahı 1, iş 32, vərəq 121-122; K. Z. Əşrəfyan. 
Göstərilən əsəri, səh. 166-204 və b. 
 
25 
 
genişlənməsi üçün bir sıra tədbirlər görülmüşdür. Bu barədə rus çinovniklərinin 
Peterburqa yazdıqları təkliflər, rus dövlətinin zəbt etdiyi yerlərdə nə kimi siyasət 
yürütdüyünü bir daha göstərdi: «Bakı ətrafında başlı-başına buraxılmış   
karvansaralar bərpa olunmalıdır; (şəhərdən) qaçmış əhaliyə günahlarından 
keçəcəyimizə boyun olub qayıtmalarına nail olmalı; müxtəlif vədlərlə erməni və 
hindliləri Şamaxıdan (Bakıya) cəlb etmək və Bakını bütün ticarətin düyüm 
nöqtəsinə çevirmək lazımdır»
102
. 
1734-1735-ci illərdən başlamış, yəni Azərbaycanı türk və rus qoşunları tərk 
etdikdən sonra, Azərbaycana yenidən hakim olmaq istəyən İrana qarşı xalq azadlıq 
hərəkatı yeni qüvvə ilə alovlanmışdır və bu mübarizə ən nəhayət, azərbaycanlıların 
öz istiqlaliyyətlərini yenidən əllərinə almaqla nəticələnmişdir
103
. 
 
 
II FƏSĠL 
 
DAXĠLĠ TĠCARƏT 
 
XVIII əsrin birinci yarısında üç böyük dövlətin siyasi və iqtisadi 
mənafelərinin toqquşması ilə əlaqədar olaraq Azərbaycan ərazisinə İran, Türkiyə 
və Rusiya qoşunlarının müdaxiləsi, İran şahlarının iqtisadi və mənəvi təzyiqləri, 
əhaliyə edilən ikiqat istismar, şübhəsiz, ölkənin iqtisadiyyatına ağır zərbə endirirdi. 
Lakin buna baxmayaraq, Azərbaycanın zəngin təbiəti, Avropa ilə Asiya arasındakı 
əlverişli coğrafi mövqeyi ölkənin iqtisadiyyatının mühüm sahələrindən biri olan 
ticarətin aparılması üçün az da olsa şərait yaradırdı. Ölkənin ən ağır günlərində 
belə bəzi tacirlər ticarət üçün öz yurdlarını tərk edib, başqa ölkələrə gedirdilər
104
. 
Ümumiyyətlə, qeyd etmək lazımdır ki, orta əsrlərdə ticarət ən gəlirli qazanc 
mənbələrindən biri olduğu üçün bu və ya digər ölkələr arasında baş verən 
müharibələr nəticəsində ticarətin müvəqqəti olaraq dayandırılması hər iki tərəfin 
gəlirinin azalmasına səbəb olurdu. M. Çulkov yazır ki, belə hallarda müharibə edən 
dövlətlər öz aralarında danışıq apararaq ticarət karvanlarının gediş-gəlişinə 
maneçilik törətmirlər
105
. 
Bu barədə C. Hanvey də maraqlı məlumat verir: «Türklərlə iranlılar ticarət 
münasibətlərində o qədər xeyir əldə edirdilər ki, onların arasında bağlanılan 
                                                          
102 И. Г. Гербер. Замечания клонящиеся к истинной выгоде Вашего Величества в тех завоеванных 
персидских провинциях, которые по персидским трактатам остались за его Величеством 
Всероссийским. Bах: М. А. Полиевктов. Проект хозяйственной эксплоатации оккупированных в 
XVIII в. Россией прикаспийских областей Кавказа. Материалы по истории Грузии и Кавказа, 
вып. IV, Тбилиси, 1937, səh. 283. 
103 Г. Б. Абдуллаев . Из истории северо-восточного Азербайджана в 60—80 гг. XVII в., Бакы, səh. 
11; F. M. Əliyev. Şimali Azərbaycan şəhərləri, səh. 5. 
104 C. Hanvey. Göstərilən əsəri, səh. 413. 
105 M. Çulkov. Göstərilən əsəri, II cild, II kitab, səh. 596. 
26 
 
qarşılıqlı müqavilə sayəsində həmin dövlətlərin bir-biri ilə apardıqları uzun-uzadı 
müharibələr zamanı belə (ticarət) karvanlarına toxunulmurdu»
106
. 
Əlbəttə, belə bir müqavilənin olması həqiqətə uyğun olsa da, onun  
müharibə  edən ölkələrin qoşunları tərəfindən soyuqqanlıqla həyata keçirilməsi çox 
şübhəlidir. Lakin bununla belə ayrı-ayrı dövlətlərin belə hallara yol verməsinin özü 
ticarətin bu və ya digər ölkənin iqtisadiyyatı və maddi bazası üçün nə kimi rol 
oynadığını aydın göstərir. Məlum olduğu kimi, ölkənin təsərrüfat həyatında feodal 
istehsal üsulu hökm sürdüyü bir dövrdə şəhərlərin iqtisadi bazasını əsas etibarı ilə 
sənətkarlıq və ticarət təşkil edirdi. Lakin ibtidai və kustar üsulla aparılan 
sənətkarlığa nisbətən ticarətin bir sıra üstünlüyü var idi. Əvvələn, sənətkarlar əsas 
etibarı ilə daxili bazarın ehtiyacını ödədikləri halda, tacirlər onların hazırladıqları 
əşyanı xarici bazarlara çıxarırdılar; ikincisi, sənətkarlıqla yalnız yerli sənətkarlar 
məşğul olduqları halda, ölkənin ticarətinin inkişafında yerli tacirlərdən 
(sövdəgərlərdən) əlavə, xarici ölkələrin tacirləri də əhəmiyyətli rol oynayırdılar; 
üçünçüsü, xarici bazarda sənətkarların hazırladıqları mallara nisbətən, xammala 
daha çox ehtiyac olduğu üçün, ticarətdən daha artıq qazanc əldə edilirdi. 
Bütün bu amillər orta əsrlərdə şəhər təsərrüfatında ticarəti ön sıraya 
çıxarırdı. Yaxın və Orta Şərq ölkələrində olduğu kimi, Azərbaycanda da ticarət 
əsas etibarı ilə şəhərlərdə aparılırdı. Lakin XVIII əsrin birinci yarısında ölkə vahid 
dövlət halında olmadığı üçün, onun vahid iqtisadi mərkəzi də yox idi. 
Şübhəsiz, belə olduqda XVIII əsrin birinci yarısının ticarətindən bəhs 
edərkən təmərküzləşmiş yeganə bazar haqqında danışmağa da dəyməz. 
V. İ. Leninin hələ iqtisadi cəhətcə vahid dövlət halına düşməmiş Rusiya 
üçün söylədiyi sözləri XVIII əsrin birinci yarısındakı Azərbaycana tamamilə tətbiq 
etmək olar: «...dövlət ayrı-ayrı «torpaqlara», qismən də, hətta knyazlıqlara 
bölünmüşdü ki, bunlar da keçmiş muxtariyyətin canlı izlərini idarə etmək 
xüsusiyyətlərini, bəzən öz xüsusi qoşunlarını..., gömrük sərhədlərini və i. a. 
saxlamışdı»
107
. V. İ. Lenin bütün belə vilayətlərin, torpaqların və knyazlıqların 
birləşməsindən bəhs edərək yazırdı ki, «buna səbəb vilayətlər arasında 
güclənməkdə olan mübadilə, tədriclə artmaqda olan əmtəə tədavülü, kiçik yerli 
bazarların bir Ümumrusiya bazarı halında təmərküzləşməsi idi»
108
. 
Azərbaycanda isə öyrəndiyimiz dövrdə belə bir tarixi proses olmamışdır. 
Ölkə siyasi və iqtisadi cəhətdən pərakəndə bir şəkildə idi.  
 Lakin buna baxmayaraq, Azərbaycanın ayrı-ayrı şəhərləri ya özünün 
                                                          
106 C. Hanvey. Göstərilən əsəri, səh. 7. 
107 V. İ. Lenin. «Xalq dostları» nədir və sosial-demokratlara qarşı onlar necə mübarizə edirlər, əsərləri I 
cild, səh.149. 
108 Yenə orada. 
 
27 
 
tutduğu əlverişli coğrafi mövqe və yaxud da istehsal etdiyi malların sayəsində həm 
daxili, həm də xarici ticarətdə əhəmiyyətli rollardan birini oynayırdı. 
Avropadan Asiyaya gedən tranzit ticarət yolunda yerləşən Azərbaycan hələ 
xeyli qədimdən Avropa və Yaxın Şərq ölkələrinin siyasi və iqtisadi həyatında 
mühüm rol oynamışdır. Məhz buna görə də təsadüfi deyildir ki, vaxtı ilə 
Azərbaycanda müvəqqəti olaraq hökmranlıq edən farslar, ərəblər, türklər, 
monqollar ölkəni soyub talan etdikləri halda, karvan yollarının bərpa olunmasına, 
ticarət yollarında karvansaraların inşa və bərpa edilməsinə, çayların üzərində 
körpülər salınmasına və s. bu kimi məsələlərə böyük əhəmiyyət verirdilər. 
Karvan yollarında külli miqdarda tikilmiş karvansaraların qalıqları, 
körpülər, ticarət meydanları, ovdanlar və s. vaxtı ilə Azərbaycanda qızğın ticarət 
aparılmasının canlı şahididir
109
. 
XVIII əsrin axırı və XIX əsrin əvvəllərinin müəllifi P. Zubov Azərbaycanın 
ticarət əlaqələrindən bəhs edərkən Azərbaycan şəhərlərində hələ xeyli qədimdən 
qızğın ticarət getdiyini göstərir və bunu bütün yol boyu uzanıb gedən 
karvansaraların qalıqları ilə sübut edir
110
. XVIII əsrin iyirminci illərində 
Azərbaycanda olmuş Con Belin yazdığına görə, Azərbaycan ərazisində çox böyük 
karvansaralar olmuşdur. O düşdüyü karvansarada 500 adam var imiş
111
. Korneli de 
Bruin Şamaxıda ikinci mərtəbəsində 40 otaq olan bir karvansarada yaşaması 
barədə xəbər verir
112
. 
Ticarət əsasən şəhərlərdə aparıldığı üçün karvan yolları da bu və ya digər 
şəhərdən keçirdi. Lakin ticarət əhəmiyyəti daha böyük olan şəhərlərdən bir deyil, 
müxtəlif istiqamətlərə bir neçə karvan yolları keçirdi. Məsələn, Təbrizdən təkcə 
şimala doğru 4 yol gedirdi
113
. 
Təbriz – Mərənd - Culfa. 
Təbriz - Cəbrail. 
Təbriz - Biləsuvar. 
Təbriz - Astara. 
Lakin bunlardan daha rahat və əlverişlisi Təbriz - Mərənd - Culfa yolu 
olduğu üçün adətən karvanların çoxu elə həmin yoldan keçirdi. 
 Təbrizdən Qara dəniz vasitəsi ilə Avropaya gedən yol Naxçıvandan 
                                                          
109 ЦГАДА, фонд Ермоловых, siyahı 1, iş 322, vərəq 67; Ч. Бел. Велегш путешествил через Россию 
в разные Азиатские земли, а именно в Испаган, в Пекин, в Дербент и Константинополь, перевел 
с франц. М. Попов, СПб, 1776, səһ. 52-53; И. Лерх. Сведения о втором путешествии в Персию, 
совершенном в 1745-1747 гг. (перевод с немецкого Абезгуза), Azərb. SSR ЕА TİЕА, inv. 489, səһ. 
56. 
110П. Зубов. Картина Кавказского края принадлежащего России и сопредельных к нему земель, 
СПб, ч. II I ,  1838, səһ. 67. 
111 C. Bel. Göstərilən əsəri, səh. 52. 
112 Korneli de Bruin. Göstərilən əsəri, səh. 12. 
113 А. В. Фон-Гребнер. Торговые дороги Закавказья, СПб, 1896, səһ. 46. 
28 
 
keçirdi. Bu yol ən qısa yollardan biri sayılırdı
114
. Naxçıvan və Culfa tərəfdən Araz 
çayının üzərindən keçən körpülər bu yolu xeyli rahatlaşdırırdı
115
. 
Avropa ilə bir çox Yaxın Şərq ölkələrini birləşdirən Təbriz - Mərənd - Culfa 
- Naxçıvan və b. şəhərlərdən keçən yollardan əlavə, Azərbaycan ərazisindən digər 
yollar da keçirdi. Bu yollardan birini M. V. Fexner özünün «XVI əsrdə rus 
dövlətinin Şərq ölkələri ilə ticarəti» adlı kitabında göstərmişdir. Doğrudur, M. V. 
Fexnerin məlumatı nisbətən əvvəlki dövrə aiddir. Lakin öyrəndiyimiz dövrdəki 
yolların XVIII əsrdə deyil, daha əvvəllər çəkildiyini nəzərə alaraq, XVI əsrdə 
Azərbaycan şəhərlərindən keçən karvan yollarını göstərmək olar. XVI əsrdə 
Rusiyadan İrana gedən yol aşağıdakı şəhərlərdən keçmişdir
116
: 
 
ġəhərlərin adı Məsafə, kmlərlə Yol, gün hesabı ilə Cəmi 
  gəmilərdə karvanlarda  
Moskva-Həştərxan 3312 40 - 40 
Həştərxan-Nizabad təqribən 650 7-9 - 7/9 
Nizabad-Şabran- 
Şamaxı 
110 - 7 7 
Şamaxı—Ərdəbil 325 - 10 10 
Ərdəbil-Qəzvin 350 - 11-11 11—12 
Qəzvin-Hörmüz 1200 - 42 42 
      
Bəzən ticarət karvanları Rusiyadan Azərbaycana yalnız karvan yolları ilə 
gəlirdi. Çox güman ki, belə hallar yalnız qış aylarında Həştərxan limanı donduğu 
zaman baş verirmiş. 
Həştərxandan Azərbaycana aşağıdakı karvan yolları ilə mal gətirilirdi
117
: 
 
ġəhərlərin adı Məsafə. kmlərlə Yol, gün hesabı ilə Cəmi 
  karvanla arabalarla  
Həştərxan-Terek 
şəhərciyi 
təqribən 450 - təqribən 10 10 
Terek şəhərciyi- 
Tərki 
240 5 1 6 
Tərki-Dərbənd 140 - 3 3 
Dərbənd-Şabran 170 6-8 - 6-8 
Şamaxı təqribən 1000 11-13gün 14 gün gün 
 
                                                          
114  Передняя Азия в документах, Серия памяти проф. Ю. Н. Марра, кн. 1. Нахичеванские 
рукописные документы XVII-XIX вв., Тифлис 1936, səһ. 10. 
115  М. Велиев. Азербайджан, (Физико-географический, этнографический и зкономический 
очерк), Бакы, 1921, səһ. 158. 
116 М. В. Фехнер. Торговля русского государства со странами Востока в XVI веке, М., 1952, səһ. 
36. 
117 M. V. Fexner.  Göstərilən əsəri, səh. 41. 
29 
 
M. V. Fexnerin XVI əsr üçün göstərdiyi karvan yolları XVIII əsrin birinci 
yarısında da mövcud idi. Bunu 1730 və 1740-cı illərdə iki dəfə Azərbaycanda 
olmuş İ. Lerxin verdiyi məlumatlardan müəyyən etmək olar. İ. Lerxin yazdığına 
görə həmin dövrdə Avropa ilə Şərq ölkələri arasında ticarət əsasən aşağıdakı 
karvan yolları ilə aparılırdı
118
. 
Həştərxan – Qızlar - 1500 verst 
Qızlar - Tərki 
Tərki - Dərbənd -115 « 
Dərbənd – Bakı – 231 « 
Bakı – Şamaxı -145 « 
Şamaxı – Cavad – 45 « 
Cavad - Lənkəran – 164 « 
Lənkəran - Rəşt – 222 « 
Lakin XVIII əsrdən etibarən Rusiyanın Xəzər dənizindəki fəaliyyəti 
çoxaldıqdan sonra Azərbaycana gələn karvan yollarının əhəmiyyəti nisbətən 
azaldı. Buna eyni zamanda Azərbaycana Türkiyə və İran tərəfindən edilən ardı 
kəsilməyən silahlı basqınlar da böyük təsir göstərmiş oldu. Lakin buna 
baxmayaraq, Azərbaycanın bir çox şəhərləri, xüsusilə Şamaxı, Təbriz, Gəncə, 
Bakı, Ərdəbil və başqaları yenə də karvan yollarının düyüm nöqtəsi kimi 
fəaliyyətdən qalmırdı. Həmin şəhərlər arasında Bakı daha əlverişli mövqe tuturdu. 
Bu şəhər həm karvan yollarının üstündə yerləşirdi, həm də gözəl təbii limana malik 
idi. 
Bakıda olmuş bir çox orta əsr səyyahları onun məşhur şəhər olduğunu
119
, 
əlverişli limanda yerləşdiyini, yüksək keyfiyyətli ağ və qara neft, eləcə də duz və 
zəfəranla zəngin olduğunu göstərirlər
120
. XVIII əsrin əvvəllərində Bakıda olmuş 
fransız missionerlərindən Maz, Başu, Fleriu və başqaları öz xatirələrində yazırlar 
ki, bəzən Xəzər dənizi «Bakı dənizi» də adlandırılırdı. Bu isə Bakı şəhərinin Xəzər 
dənizi vasitəsi ilə aparılan ticarətdə nə kimi mövqe tutduğunu bir daha göstərir. 
Onlar yazırlar: «Bakı... Xəzər dənizinin sahilində yerləşir, (şəhər) öz adını bu 
dənizə verdiyi üçün onu Bakı dənizi də adlandırırlar»
121
. 
                                                          
118İ. Lerx. Göstərilən əsəri, səh. 461.  
119 Yenə orada, səh. 129. 
120 Korneli de Bruin. Göstərilən əsəri, səh. 50; İ. Lerx. Göstərilən əsəri, səh. 61; J. Sook. Voyages and 
travels through the Russion Empire Tartary, and Part of the Kingdom of Persia, p. 379-383; Bax: S. B. 
Aşurbəyli. Баку XVI-XVIII в. пo описаниям путешественников, «Изв. AH Азерб. ССР», № 1, 1947, 
səһ. 70; C. Hanvey. Göstərilən əsəri, səһ. 261; Донесение французского полномоченного министра 
де Кампредона к королю 20 сентября 1723 г., СИРИО, т. 49, səһ. 384. 
121 Выдержки из Letters curieuses et edifianters etc (de le Maze, Bachond, Fleurian etc) (tərcüməsi 
Abezquzundur) Azərb. SSR EA TİEA, inv. 471, səh. 17. Müqayisə et: Путешествие одного 
миссионера (Voyages d'un Missionnaire de le compagine de Jesus (tərcüməsi Abezquzundur), Azərb. 
SSR EA TİEA, inv. 474, səh. 10. 
30 
 
Həmin missionerlər şəhərin sərvətini belə təsvir edirlər: «Onun (Bakının) 
ətrafı yumşaq torpaqdan ibarətdir və zəfəranla çox zəngindir, lakin onun (əsas) 
neməti faydalı qazıntılardan ibarətdir. Bunları quyular təşkil edir ki, onlardan da o 
qədər çox mənfəətli neft çıxarırlar ki, şahın (bu sahədə) ildə aldığı gəlir 12.000 
tümənə və ya 600.000 abbasıya çatır, abbası təqribən 20 suya, tümən isə 50 livrə 
bərabərdir»
122
. 
Bakıda ibtidai üsulla istehsal olunan neft təkcə Azərbaycanda istifadə 
edilmirdi. Tuluqlara doldurulmuş Bakı nefti hər gün at, qatır, dəvə və yaxud da 
gəmi karvanları vasitəsi ilə uzaq şəhərlərə aparılıb baha qiymətə satılırdı
123
. Fransız 
missionerləri Bakı nefti haqqında da maraqlı məlumat verirlər: «Neft bir növ 
yağdır, su ilə birlikdə yerdən çıxarılır, lakin sonra onu ayırıb, kanallar vasitəsi ilə 
axıdırlar. O (neft) qara və ağ olur. Ağ yüksək qiymətləndirilir, daha yaxşı satılır və 
xaricə aparılır; qaradan isə yerlərdə istifadə olunur, ona (əhalinin) heyfi gəlmir, baş 
barmağın qalınlığında fitillə onu lampalarda yandırırlar»
124
. 
Bəhs etdiyimiz dövrə aid olan mənbələrin birində yazılmışdır: «Bakının 
ətrafında çoxlu miqdarda neft bulaqları vardır. Bu, bir növ qara və çox asanlıqla 
yanan yer yağıdır.... Mən bulaq suyuna bənzərini də görmüşəm»
125
. Məlumdur ki, 
neft heç də yerdən şəffaf halda çıxmır. Lakin yuxarıda misal gətirdiyimiz 
gəlmələrin müəllifi C. Bel «bulaq suyuna bənzər» neftin mövcud olduğunu xəbər 
verir. Çox güman ki, C. Bel bu sözləri yazdıqda ağ nefti (kerosini) nəzərdə tutur. 
Buradan elə bir nəticəyə gəlmək də olar ki, yerli əhali nefti ayırmaq yolu ilə ondan 
şəffaf rəngli ağ neft alırmış. Bu barədə səyyah İ. Lerx də məlumat verir. O yazır ki, 
əhali nefti ayırmaqla ondan «spirtə» bənzər ağ neft alır. Şübhəsiz, İ. Lerx burada 
adi kerosini nəzərdə tutmuşdur. Müəllif neftin xüsusiyyəti haqqında belə məlumat 
verir: «Neft tez yanmır, o tünd qonur rəngdədir, amma, o, ayrılarkən açıq sarı 
rəngə çalır. Ağ neft bir qədər bulanıqdır. Lakin ayrılıqda spirt kimi şəffaf olur və 
çox tez alovlanır»
126
. Başqa bir mənbə də hələ XVIII əsrin əvvəllərində bakılıların 
nefti ayırıb, ondan şəffaf yanacaq aldığını göstərir. XVIII əsrin ilk çağlarında 
Bakıda olmuş fransız missionerlərindən biri yazır ki, neft «...araq kimi alovlanır və 
hər şeyi yandırır»
127
. 
                                                          
122 Выдержки из Letteres curieuses et edifianters etc (de le Maze, Bachond, Fleurian etc) (tərcüməsi 
Abezquzundur) Azərb. SSR EA TİEA, inv. 471, səh. 17. Müqayisə et: Путешествие одного 
миссионера (Voyages d'un Missionnaire de le compagine de Jesus (tərcüməsi Abezquzundur), Azərb. 
SSR EA TİEA, inv. 474, səh. 10. 
123 Дж. Спилмaн. Путешествие через Россию в Персию двух английских джентльменов, которые 
отправились в 1739 году, имея цель изучения того, каким образом может вестись из Астрахани 
по Каспийскому морю торговля Великобритании (перевод с англ. Абезгуза) НАИИ, инв. 
483, səһ. 10;  Bах:   S. Aşurbəyli. Göstərilən əsəri, səh. 69. 
124 «Выдержки...», səh. 14. 
125 C. Bel. Göstərilən əsəri, səh. 49. 
126 İ. Lerx. Göstərilan əsəri, səh. 85. 
127 Пyтешествиe одного миссионера...., səh. 6. 
31 
 
Əsas etibarı ilə qabaqcıl Qərbi Avropa ölkələrindən gəlmiş səyyahların neft 
haqqında söylədikləri fikirlərdən belə bir qənaətə gəlmək olar ki, Azərbaycanda 
yerli əhali hələ XVIII əsrin əvvəllərində nefti ayırıb, ondan kerosin aldığı halda, 
bəzi Avropa ölkələrində neft haqqında mükəmməl təsəvvür belə yox idi. 
Çox güman ki, kənd təsərrüfatında olduğu kimi, neft işində çalışan 
rəiyyətlər də ağır istismara düçar olurdular. Bunu aşağıdakılar bir daha sübut edir. 
Şah Soltan Hüseynin 1711-ci ildə verdiyi fərmandan
128
 məlum olur ki, 
Bakının neft və duz mədənlərini icarəyə vermişdir. Məlumdur ki, icarədar dövlət 
xəzinəsinə verdiyi pulun ödənilməsi və bu işdən ikiqat və daha artıq gəlir əldə 
etmək üçün mövcud olan istismarı daha da şiddətləndirəcəkdir. 
XVIII əsrin birinci yarısında Bakı ətrafında böyük zəfəran sahələrinin, 
çoxlu neft quyularının olması və eyni zamanda bu şəhərin məhsullarına bir çox 
yerlərdə böyük ehtiyac olması haqqında səyyah Con Kuk da məlumat verir. O 
yazır: «Burada böyük sahələrdə zəfəran əkilmişdir... Əhali quru torpaq və ya qumla 
qatışdırılmış neftdən savayı, başqa yanacaqdan istifadə etmir. Neft və zəfəran bu 
şəhərin əsas ticarət mallarını təşkil edir. Xəzər dənizi boyu yerləşən vilayətlərin 
çoxunda qara neftdən əlavə, başqa yanacaqdan istifadə edilmir; onlar (əhali) onu 
lampalarda yandırırlar»
129
. 
Abşeronda əkilən pambıq və yetişdirilən baramalar şəhərdə toxuculuğun 
müəyyən qədər inkişafına kömək etmişdi. Belə ki, Bakı bazarında gətirilmə 
mallardan başqa neft, zəfəran, duzla yanaşı, Bakıda toxunulmuş müxtəlif parçalar, 
xüsusilə xalça, palaz və bez də satılırdı
130
. 
XVIII əsrin birinci yarısında ticarət sahəsində Azərbaycan şəhərləri arasında 
Şamaxı da mühüm yerlərdən birini tuturdu. 
Azərbaycanın ən qədim şəhərlərindən biri sayılan Şamaxı Qərbdən Şərqə 
gedən karvan ticarət yollarının düyüm nöqtəsində yerləşirdi. Mənbələrdə Şamaxı 
şəhərinin Asiya və Avropa tacirləri ilə qızğın ticarət aparması haqqında zəngin 
məlumat vardır
131
. Məhz buna görə də Şamaxı şəhəri təkcə Azərbaycan və ya 
Zaqafqaziyada deyil, habelə beynəlxalq miqyasda aparılan ticarətdə də əhəmiyyətli 
rol oynayırdı. Şamaxı şəhərinin ticarət aləmində belə bir mövqe tutmasında yüksək 
keyfiyyətli Şirvan ipəyinin mühüm rol oynadığını xüsusilə qeyd etmək lazımdır.   
1715-1722-ci illər arasında iki dəfə Şamaxıda olmuş C. Bel şəhəri belə təsvir edir: 
«Şamaxı şəhəri qırxıncı şimal enliyində yerləşir. Qədimdə o, Midiyanın bir 
hissəsini təşkil edirdi. Hazırda isə Şirvan adlanan böyük bir əyalətin paytaxtıdır. 
Şəhər dağın ətəyində amfiteatr şəklində salınmışdır... O (Şamaxı), böyükdür, lakin 
                                                          
128 AKAK Tiflis, II cild, I cildə əlavə. səh. 1077. 
129 S. B. Aşurbəyli. Göstərilən məqaləsi, səh. 70. 
130 QAAO, fond 394, iş 539, vərəq. 18. 
131 C. Bel. Göstərilən əsəri, səh. 60; «Выдержки...», səh. 21, Bax: S. Aşurbəyli.   Göstərilən məqaləsi, 
səh. 68. 
32 
 
canişinin,   hakimin
132
 və bəzi varlı tacirlərin evlərindən başqa (şəhərdə)  evlər pis 
tikilmişdir. Onun küçələri dar və əyridir. Şəhərin əsas əhalisini iranlılar təşkil 
edirlər
133
. Orada həmçinin varlı kürsü və ermənilər vardır. Yerli əhali türk dilində, 
məmurlar isə fars dilində danışırlar»
134
. 
 Müəllif daha sonra şəhərin ticarətindən bəhs edərək yazır: «Bu şəhərdə 
(Şamaxıda) xüsusilə xam ipəklə böyük ticarət aparılır. Ətraf qəzalardan toplanan 
xam ipək ingilislərin və hollandiyalıların İsfahanda təsis etdikləri şirkətlər 
tərəfindən alınır və böyük bir qismi Hələb şəhərinə göndərilir. Burada    
(Şamaxıda) həmçinin pambıq da satılır. Lakin yerli əhali onu özü alır və ondan 
müxtəlif parçalar toxuyur»
135
. 
Şamaxı ətrafında yetişdirilən buğda, arpa, üzüm və bir çox müxtəlif  
meyvələr
136
 də şəhər bazarına gətirilirdi. Xristianlar Şamaxı üzümündən dadlı 
şərab hazırlayırdılar
137
. 
Bəzi səyyahlar Şamaxı şəhərində eyni zamanda xəz və dəri ilə güclü ticarət 
aparıldığını söyləyirlər
138
. Tülkü xəzi əsas etibarı ilə Həştərxan vasitəsi ilə 
Rusiyaya, eləcə də Ərzurum vasitəsi ilə Türkiyə və oradan da Qərbi Avropa 
ölkələrinə aparılırdı
139
. 
Fransız missionerləri Şamaxı şəhərinin beynəlxalq ticarətindəki rolundan 
bəhs edərək yazırlar: «Bu şəhər böyük ticarət şəhəridir. Moskvadan və İrandan 
gətirilən malların saxlanıldığı yerdir. Rusların (Moskovitlərin) burada 
karvansaraları və ya mağazaları vardır. Onlar öz ölkələrindən buraya qalay, mis, 
xəz və s. mallar gətirirlər. İranlılar və hindlilər oraya (Şamaxıya) ipək və pambıq 
parçalar, zərxara, zərbafta və ipək saplar gətirirlər. Tatarlar (Şamaxı bazarında) at 
və qul satırlar
140
. Fransız missionerləri Şamaxıda olarkən, görünür, şəhərdə güclü 
ticarət gedirmiş. Çünki onlar orada bir çox xarici ölkələrdən gəlmiş tacirlərə 
təsadüf etmələrindən bəhs edirlər. «Şamaxıda həmişə müxtəlif xalqların 
nümayəndələri olur, bu şəhər Rusiyadan və Polşadan İrana keçid yoludur»
141
. 
Həmin missionerlər fikirlərini tamamlayaraq, Şamaxının beynəlxalq ticarətdə 
tutduğu mövqeyi haqqında belə yazırlar: 
                                                          
132 Məhkəmə hakimi nəzərdə tutulmuşdur. 
133 Bir çox orta əsr müəllifləri kimi C. Bel də, Azərbaycan o zaman İran hakimiyyəti altında olduğu 
üçün, azərbaycanlıları iranlı adlandırır. 
134 S. Bel. Göstərilən əsəri, səh. 59; Bax: «Выдержки...», səh. 22. 
135 C. Bel. Göstərilən əsəri, səh. 60. 
136 C. Bel. Göstərilən əsəri, səh. 60;  Korneli de Bruin. Göstərilən əsəri, səh. 22. 
137 C. Bel. Göstərilən əsəri, səh. 60;  Korneli de Bruin. Göstərilən əsəri, səh. 22. 
138 «Выдержки...», səh. 21. 
139 Yenə orada, səh. 24. 
140 Yenə orada. 
141 Yenə orada, səh. 30. 
33 
 
«Bu şəhər Rusiyada (Moskoviyada), İsveçrədə və Hollandiyada ticarət 
edənlərin görüş yeridir. Məhz buna görə də bura həmişə gəlib-gedən əcnəbilərlə 
dolu olur»
142
. 
Şamaxı şəhəri, qeyd etdiyimiz kimi, Şərq ölkələri ilə də qızğın ticarət 
aparırdı. Bu barədə fransız missionerləri belə yazırlar: «Burada (Şamaxıda) cəmi 
200-ə yaxın hindli vardır; onlar burada çox geniş ticarət aparır və ən varlı tacir 
hesab olunurlar»
143
. 
1722-1723-cü illərdə I Pyotrun Azərbaycana yürüşü zamanı rus 
qoşunlarının tərkibində olmuş ingilis zabiti H. P. Bryus Şamaxı şəhərini 
Zaqafqaziyanın ən böyük və əhalisi çox olan şəhəri hesab edir
144
. H. P. Bryusun 
burada mübaliğəyə yol verməsinə baxmayaraq, onun sözlərindən Şamaxının 
əhəmiyyətli bir şəhər olduğunu müəyyən etmək çətin deyildir. H. P. Bryus daha 
sonra yazır: Şamaxıda bütün Şərq xalqlarının şirkətləri vardır və bu səbəbə görə də 
şəhərə bütün ölkələrdən gəlirlər»
145
. 
Əgər XVIII əsrin birinci yarısında Azərbaycana yadelli işğalçılar basqın 
etməsəydilər, bəlkə də Şamaxı şəhərinin ticarət sahəsindəki rolu daha böyük olardı. 
Məsələ burasındadır ki, yuxarıda qeyd edildiyi kimi, 1712 və daha sonra 1721-ci 
illərdə Şamaxı şəhəri Hacı Davud və Surxay xanın dəstələri tərəfindən darmadağın 
edilmişdir
146
. 1723-cü ildə isə Şamaxıya türk ordusu daxil olmuşdur. 1734-cü ildə 
Şamaxı şəhərinə daha böyük qəza üz vermişdir. Məlum olduğu kimi, həmin ildə 
Şamaxı Nadirin qoşunları tərəfindən darmadağın edilmiş, əhalisi isə Ağsuya 
köçürülmüşdü. Ağsu az bir zamanda qala hasarları ilə əhatə olunduqdan sonra 
«Yeni Şamaxı» adını almışdır. Beləliklə, Azərbaycanın ən qədim, zəngin və 
məşhur şəhərlərindən biri olan Şamaxı şəhəri 1734-cü ildən başlayaraq müvəqqəti 
də olsa, bir ticarət mərkəzi kimi öz əhəmiyyətini itirdi. Bu vəzifə həmin vaxtdan 
etibarən Yeni Şamaxının öhdəsinə düşdü
147
. Lakin çox keçmədən Yeni Şamaxıya 
da «Köhnə Şamaxı» kimi qəza üz verdi. 1743-cü ildə Nadir şahın hakimiyyətinə 
qarşı Şirvanda baş verən üsyanı yatırtmaq üçün gələn İran qoşunları tərəfindən 
Yeni Şamaxı dağıdıldı və 15 minə yaxın əhalisi məhv edildi
148
. 
Şübhəsiz, Şamaxı şəhərinə üz verən belə bir qəza onun ticarət sahəsindəki 
əhəmiyyətini aşağı salmaya bilməzdi. 
XVIII əsrin birinci yarısında iki dəfə Azərbaycanda olmuş İ. Lerx 1745-
1747-ci illər arasında «Yeni Şamaxı»-nın ticarətini belə izah edir: «Şəhərdə tacirlər 
                                                          
142 «Выдержки...», səh. 34. 
143 Yenə orada, səh. 24. 
144 Bax: S. B. Aşurbəyli. Göstərilən məqaləsi, səh. 68. 
145 Bax: S. B. Aşurbəyli. Göstərilən məqaləsi, səh. 68. 
146 A. Bakıxanov. Göstərilən əsəri, səh. 102; Y. H. Cəlalyan. Göstərilən əsəri, I hissə, səh. 3; Обозрение 
Российских владений за Кавказом... III hissə, SPb, 1836, səh. 147. 
147 F. M. Əliyev. Şimali Azərbaycan şəhərləri, Bakı, 1960, səh. 36-37. 
148 Yenə orada, səh. 37. 
34 
 
üçün palçıqdan üç xarab karvansara tikilmişdi. O zaman qatma-qarışıqlıq üzündən 
və ölkənin hər yerində olduğu kimi, burada da həddindən artıq pul (gömrük) 
alındığından (Şamaxıda) tacir az idi»
149
. 
Lakin bütün bunlara baxmayaraq, Şamaxıda şəhər təsərrüfatının əsasını 
təşkil edən sənətkarlıq və ticarət heç də tamamilə sıradan çıxmamışdı. Bir çox 
mənbələr Şamaxı şəhərində hazırladıqları malları daxili və xarici bazarlarda şöhrət 
tapan ipəkçilər, toxucular, misgərlər, sərraclar, başmaqçılar, bürünc və mis 
üzərində gözəl naxışlar çəkən nəqqaşlar, silah hazırlayanlar və s. sənətkarların 
dükanlarında qızğın iş getdiyi haqqında məlumat verirlər. İ. Lerx yazır ki, Nadir 
şahın qoşunlarının Şamaxıya gəlməsi ilə əlaqədar olaraq silah hazırlayan 
sənətkarların işi daha da çoxalmışdı
150
. 
İ. Lerx Şamaxının ticarət əlaqələrindən bəhs edərək yazır: «Gəncədən 
(Şamaxıya) çoxlu ipək gətirilir». Lakin səyyah Şamaxının özündə ümumiyyətlə az 
parça toxunulduğunu göstərir. «Müxtəlif rəngli yaşıl, qırmızı, göy zolaqlı və gözəl 
görünüşə malik olan ipək «movlardan başqa (şəhərdə) az parça toxunur»
151
. Sonra 
İ. Lerx yerli əhalinin həmin parçalardan gözəl köynəklər tikməsindən, hətta özünün 
də həmin köynəklərdən geydiyindən bəhs edir
152
. 
XVIII əsrin birinci yarısında Azərbaycan şəhərləri arasında mühüm ticarət 
mərkəzi kimi şöhrət tapan şəhərlərdən biri də Gəncə idi. 
Mənbələrin verdiyi məlumata görə, XVIII əsrin birinci yarısında Gəncə 
Zaqafqaziya şəhərləri içərisində ən yaraşıqlı və böyük şəhərlərdən biri idi. Bağlı-
bağatlı və yaraşıqlı küçələri olan Gəncə şəhəri yaşıllıqlara bürünmüşdü. Səyyah 
Avril Filip Gəncəyə gəlişini belə izah edir: «Biz oraya (Gəncəyə) baharın 
ortalarında gəldik, saysız-hesabsız çiçəkli və yarpaqlı ağaclarla örtülən evlərin 
görünüşünü yaşıllıq daha da gözəlləşdirirdi, mən belə bir valehedici mənzərə 
görməmişdim»
153
. 1703-cü ildə Gəncədə olmuş səyyah Korneli de Bruin şəhəri 
belə təsvir edir: «(Gəncə Şamaxıdan) dörd dəfə böyükdür, (şəhərdə) əksəriyyəti 
ikimərtəbədən ibarət olan çoxlu daş ev, yaraşıqlı geniş küçələr, gözəl bazarlar, 
böyük karvansaralar və bəylərbəyinin geniş sarayı vardır, şəhərin içindən gözəl çay 
axır, (Gəncədə) çoxlu bağ, yaxşı şərab, həddən artıq meyvə mövcuddur; ağacları - 
akasiya, sərv və şam ağaclarından ibarətdir. (Gəncəni bu yerlərin) ən əhəmiyyətli 
şəhərlərindən biri hesab etmək olar»
154
. 
Gəncə şəhərinin yerləşdiyi rayon dəmir, mis, qurğuşun, duz və s. faydalı 
qazıntılarla da zəngin idi. Bu təbii zənginlik öz növbəsində Gəncə şəhərində 
                                                          
149 İ. Lerx. Göstərilən əsəri, səh. 61  (ikinci səyahət). 
150 İ. Lerx. Göstərilən əsəri, səh. 62.  
151 Yenə orada. 
152 Yenə orada. 
153 Avril Phillipe. Voyages en divers e'tats d'Europe et d'Asic. Voyage de Tartorie livre second, (fransız 
dilindən tərcüməsi S. Aşurbəylinindir), TİEA, inv. 477, səh.  1. 
154 Korneli de Bruin. Göstərilən əsəri, səh. 23. 
35 
 
sənətkarlığın inkişafı üçün əlverişli zəmin yaratmışdı. Gəncə şəhərində hazırlanan 
sənətkarlıq əşyaları təkcə daxili bazarda satılmırdı, həmin mallar eyni zamanda 
xarici bazar üçün də ixrac edilirdi. Gəncədən həm metal məmulatı, həm xammal və 
həm də hazır əşya şəklində xarici bazarlara mal aparılırdı
155
. 
Gəncə ətrafında mövcud olan zəngin kobalt yataqları şəhərdə metal işləmə 
və boyaqçılıq sənətinin inkişafı üçün şərait yaradırdı
156
. 
Gəncədə sənətkarlığın digər sahələrinin məhsulları da daxili və xarici 
bazarlarda şöhrət qazanmışdı. Gəncə sənətkarlarının hazırladıqları məhsulların 
xarici bazarlarda şöhrət tapmasından bəhs edərkən Gəncə ipəyini, ipək və pambıq 
parçalarını da qeyd etmək lazımdır. 
Bir çox Qərbi Avropa müəllifləri xarici bazarlarda Zaqafqaziyadan gətirilib 
satılan ipəyi ―Seta Gangia‖, yəni «Gəncə ipəyi» adlandırırlar
157
. Bu isə Gəncədən 
xaricə aparılan ipəyin miqdarca çox, keyfiyyətcə yüksək olduğunu göstərən 
dəlillərdəndir. 
A. P. Volınski Azərbaycanda olarkən Gəncə tacirlərindən biri ona Gəncədə 
heç də Şamaxıdan az ipək istehsal edilmədiyini söyləmişdir. Tacir bildirmişdir ki, 
«Gəncə tacirləri ildə xaricə 100 tay ipək göndərirlər...»
158
. 
Gəncədən xam ipək və ipək saplardan başqa, ipək parçalar da ixrac edilirdi. 
Gəncədə toxunan ipək parçalardan mov, darai və başqaları xarici bazarda şöhrət 
tapmışdı. Gəncə şəhərinin ətrafında texniki bitkilərdən pambıq da yetişdirilirdi. 
Lakin becərilən pambıq aşağı növdən olduğuna görə, ondan hazırlanan parçalar 
keyfiyyət etibarı ilə fərqlənmirdi. Ona görə də pambıq parçalar əsasən yerli 
əhəmiyyət daşıyır
159
, xam ipək və ipək parçalar kimi xaricə ixrac edilmirdi. 
Gəncə bazarında təkcə yerli sənətkarların hazırladıqları mallar deyil, eyni 
zamanda, qonşu vilayətlərdə, Rusiyada, həmçinin bir çox Şərq və Qərbi Avropa 
ölkələrində hazırlanan mallar da satılırdı. Məhz özünün zəngin bazarı sayəsində 
Gəncə şəhəri beynəlxalq ticarətdə şöhrət qazanmışdı. 
Gəncə şəhərinin bir ticarət mərkəzi kimi inkişaf etməsində onun tutduğu 
coğrafi mövqeyin də böyük rol oynadığını qeyd etmək lazımdır. Çox güman ki, 
fransız iezuiti Avril Filip məhz bunu nəzərə alaraq yazmışdır: «Gəncənin tutduğu 
mövqe ticarət sahəsində çox əlverişli olduğu üçün orada hər zaman müxtəlif 
ölkələrdən gələn çoxlu əcnəbiyə təsadüf etmək olur»
160
. Lakin Azərbaycanın 
ərazisində gedən türk—İran müharibələri başqa şəhərlər kimi, Gəncə şəhərinin də 
həm tikintilərinə, həm də təsərrüfatına ağır zərbə endirmişdi. XVIII əsrin 45-47-ci 
illərində Gəncədə olmuş səyyah İ. Lerx şəhərin ona buraxdığı təəssürat haqqında 
                                                          
155 М. М. Алтьман. Гянджа с 1606 по 1804 гг., Azərb. SSR EA TİEA, inv. 1891, səh. 47. 
156 Yenə orada. 
157 M. M. Altman. Göstərilən əsəri, səh. 38.  
158 ÇQADA, fond 77, iş 3, vərəq 420-421. 
159 M.  M.  Altman. Göstərilən əsəri, səh. 46. 
160 Avril Filip. Göstərilən əsəri, səh. 1. 
36 
 
belə yazır: «Gəncə (əvvəllər) böyük şəhər olmuşdur, lakin hazırda o çox 
dağılmışdır, (şəhərdə) yalnız uçulub dağılmış evlər və karvansaralar görünürdü»
161
. 
Azərbaycanın ən böyük şəhərlərindən biri də Təbriz idi. «Təbriz 
Azərbaycanın tarixən əmələ gəlmiş ticarət mərkəzidir»
162
. Təbriz özünün tutduğu 
coğrafi və strateji mövqeyi sayəsində Şərq ilə Qərb arasında yeganə rahat 
yoldur
163
. Bu şəhər təkcə Azərbaycanda deyil, həmçinin bütün Yaxın Şərqdəki 
şəhərlər arasında həm zənginliyi, həm də ticarətinə görə istisna təşkil edirdi. 
Təbrizdən keçən böyük iqtisadi əhəmiyyətə malik olan karvan yolları
164
 orta 
əsrlərdə onun inkişafında mühüm rol oynamışdır. XIX əsr müəlliflərindən N. 
Kurov Təbrizin böyük ticarət əhəmiyyətinə malik olmasından bəhs edərək yazır: 
«İranın Avropa ilə apardığı ticarətdə ən mühüm məntəqə hələ xeyli qədimdən 
Azərbaycanın Təbriz şəhəri hesab olunurdu. Belə əhəmiyyətə özünün coğrafi 
mövqeyi,... və Trabzon tranzit yolunda yerləşməsi... sayəsində malik 
olmuşdur...»
165
. Hələ xeyli qədimdən Təbrizin zəngin bazarı bir çox ölkələrin 
tacirlərini özünə cəlb etmişdi. Azərbaycan müvəqqəti olaraq İran dövlətinin əsarəti 
altına düşdüyü bir zamanda Təbriz şəhəri nəinki öz ticarət əhəmiyyətini itirmiş, 
hətta İranın paytaxtı İsfahanı belə bu sahədə geridə qoymuşdu. Məhz buna görə də 
təsadüfi deyildir ki, İran hakimiyyəti dövründə də bir çox orta əsr müəllifləri, o 
cümlədən səyyahlar Təbrizin böyük şəhər olmasından bəhs edirlər. 1717-ci ildə 
Təbrizdə olmuş rus səfiri A. P. Volınskinin yazdığına görə, şəhərdə 36.000-ə yaxın 
daş və palçıqdan tikilmiş ev mövcud olmuşdur
166
. 
XVIII əsrin 40-cı illərində Azərbaycanda olmuş ingilis C. Hanvey 
böyüklüyü etibarı ilə Təbrizin ikinci şəhər və Cənub-qərbi Azərbaycanın paytaxtı 
olduğunu qeyd etməklə bərabər yazır ki, təqribən 1721-ci il martın 26-da baş verən 
zəlzələ nəticəsində Təbrizdə 100.000-ə yaxın adam həlak olmuşdur
167
. Həm A. P. 
Volınskinin və həm də C. Hanveyin gətirdikləri rəqəmlərin artıq dərəcədə 
şişirdilməsinə baxmayaraq, XVIII əsrin birinci rübündə Təbrizin böyük şəhər 
olması barədə heç bir şübhə qalmır. Təbriz eyni zamanda iqtisadi cəhətdən də 
zəngin şəhər olmuşdur. A. P. Volınski Təbrizin gəlirindən bəhs edərək yazır ki, 
vaxtı ilə Təbriz şəhəri də daxil olmaqla dövlət Təbriz vilayətindən 100.000 tümən 
gəlir əldə edirdi
168
. Təbriz şəhərinin Səfəvi dövlətindəki şəhərlər arasındakı 
üstünlüyündən M. Çulkov da bəhs edir. O yazır ki, İsfahan bazarlarının qəşəng və 
böyük olmasına baxmayaraq, bütün İranda ən böyük və zəngin bazar Təbrizin 
                                                          
161 İ. Lerx. Göstərilən əsəri, səh. 126. 
162 A.V. fon  Qrebner. Göstərilən əsəri, səh. 45. 
163 İslam ensiklopediyası, IV cild, səh. 583 (ingilis dilində). 
164 A.V. fon  Qrebner. Göstərilən əsəri, səh. 45. 
165 Sitat A. V. fon Qrebnerin əsərindən  götürülmüşdür, səh. 44.  
166 A. P. Volınskinin jurnalı, səh.17. 
167  C. Hanvey. Göstərilən əsəri, səh. 114. Qeyd etmək lazımdır ki, həmin zəlzələ haqqında digər 
mənbələrdən hələlik heç bir məlumat əldə edilməmişdir. Bu barədə yalnız C. Hanvey bəhs edir. 
168 A. P. Volınskinin jurnalı, səh. 18. 
37 
 
bazarı sayılırdı. Bu şəhərdə on beş min dükan vardır. Təbriz bazarı «qeysəriyyə», 
yəni «şah bazarı» adlanır
169
. Təbrizin ticarətdəki əhəmiyyətindən bəhs edərkən M. 
Çulkov belə yazır: «İsfahanın özü də daxil olmaqla bütün İran dövlətində Təbriz 
kimi zəngin və məşhur ticarət şəhəri yoxdur, (Təbriz) təkcə İran daxilində deyil, 
həmçinin Rusiya, Türkiyə, Tatarıstan, Hindistan və habelə Qara dəniz sahilləri ilə 
ticarət aparır»
170
. Lakin 1725-ci ildə uzun sürən müqavimətdən sonra Təbrizə 
soxulan türk qoşunları şəhəri darmadağın etdikləri kimi onun ticarətinə də ağır 
zərbə endirdilər. 
Yuxarıda haqqında bəhs edilən şəhərlərlə yanaşı, Azərbaycanın bir çox 
şəhərləri, o cümlədən Ərdəbil, Naxçıvan, Dərbənd, Lənkəran ticarət əhəmiyyətli 
şəhərlər idi. Bu şəhərlərdən bəzilərinin qış vaxtlarında daxili bazar kimi əhəmiyyəti 
daha da çoxalırdı. Misal üçün, Ərdəbili götürək. Ərdəbil Təbrizə görə kiçik və 
ticarət aləmində ikinci dərəcəli bir şəhər idi. Lakin qış aylarında, xüsusilə yağan 
yağışların üzündən Təbrizdən birbaşa Astaraya getmək mümkün olmadıqda, 
karvanlar Ərdəbildə qalmalı olur və beləliklə də, şəhərdə ticarət xeyli canlanırdı. 
Lakin günəşin çıxması ilə dağlardakı cığırlar quruduqda karvanlar Ərdəbil şəhərini 
tərk edirdilər
171
. Lakin bununla belə orta əsr mənbələri Ərdəbildən dəvə karvanları 
ilə İzmir, Hələb və İstanbula mal aparılması haqqında məlumat verir
172
. 
Şəhərlərdə ticarət əsasən bazarlarda aparılırdı. Bu da ona görə idi ki, yerli 
hakimlərin nəzarətçilərinin bazara satmaq üçün gətirilən malların üzərində gözü 
olsun, satıcı və alıcılardan lazımi gömrük toplamaq işi yüngülləşsin. Məsələ 
burasındadır ki, satmaq üçün gətirilən maldan həm şəhərə daxil olmaq və həmçinin 
də bazar meydanında satmaq üçün ayrıca gömrük alınırdı. Birinci — rahdari, ikinci 
isə mizan (ölçü-çəki) gömrüyü adlandırılırdı. Mizan pulu bazarda mizan tərəzisinə 
baxan mizandar tərəfindən toplanılırdı. Bazara gətirilən hər hansı bir mal tərəzidə 
çəkilir, sonra isə malın keyfiyyət və ağırlığına görə mal sahibindən pul alınırdı. 
Rahdari gömrüyü bir qədər mürəkkəb idi. Bu vergini təkcə şəhərdə deyil, bir 
şəhərdən başqasına gedəndə də vermək lazım gəlirdi. Əks təqdirdə rahdarlar 
(torpaqbasdı vergisini toplayanlar) taciri yolunu davam etməyə qoymurdular. 
Tacirlər mallarını şəhərdən çıxardıqları üçün verdikləri rahdaridən əlavə, 
neçə şəhərdən keçsəydilər, həmin yerlərdə gömrük verməli olacaqdılar. Rahdari 
gömrüyün miqdarı müxtəlif idi və hər şeydən əvvəl, aparılan malın sayı, ağırlığı və 
hansı bazarda satılacağından asılı olurdu. 
Məsələn, Rəştdən Təbrizə Ərdəbil vasitəsi ilə mal aparan tacir Rəştdə, 
Laşemadanda, Kesmədə
173
 və Kəskərədə rahdari verməli idi. Parçadan ibarət qatır 
                                                          
169 M.  Çulkov. Göstərilən əsəri, səh. 600. 
170 Yenə orada. 
171 A.V. fon Qrebner. Göstərilən əsəri, səh. 46. 
172 Словарь коммерческий... перевод с франц. Левшина, ч VII, М., 1792, səһ. 440. 
173 Rus dilində yazılmış bu sənəddə çox güman ki, bir çox yer və şəhər adları təhrif olunmuşdur. Buna 
misal olaraq İsfahan – «Гиспогани», Reşt - «Ряш» və başqa adların yazılışını göstərmək olar. Yəqin 
38 
 
və at yükündək 40 qəpik, eşşək yükündən 20 qəpik, çəkilməli olan at və qatır 
yükündən 20 qəpik, eşşək yükündən isə 10 qəpik gömrük alınırdı
174
. Bəndlər 
məntəqəsində
175
 parçadan ibarət qatır va at yükündən 30 və ya 40 qəpik, eşşək 
yükündən 15-20 qəpik, çəkilməli mallardan ibarət olan at və qatır yükündən 20, 
qəpik, eşşək yükündən isə 10 qəpik gömrük alınırdı
176
. 
Ərdəbil şəhərində parçadan ibarət olan at və qatır yükündən 40 qəpik, eşşək 
yükündən 20 qəpik, çəkilən mallardan ibarət olan at və qatır yükündən 15 qəpik, 
eşşək yükündən isə 10 qəpik həcmində rahdari alınırdı. 
Keçid məntəqəsi olub, lakin ticarət əhəmiyyəti olmayan yerlərdə rahdari 
gömrüyü ticarət daha qızğın gedən şəhərlərə nisbətən az alınırdı. Misal üçün, Saruf 
keçid məntəqəsi ilə Təbrizi götürək. Sarufda parçadan ibarət at və qatır yükünə 
görə 20 qəpik, eşşək yükünə görə 10 qəpik, çəkilməli at və qatır yükünə görə 10 
qəpik, eşşək yükünə görə 5 qəpik gömrük alındığı halda, Təbriz şəhərlərində 
müvafiq olaraq həmin mallardan 1 manat, 1 manat 20 qəpik və 50-60 qəpik rahdari 
alınırdı. Bundan əlavə, tacir Təbriz bazarında hər 10 manata 30 qəpik mizan haqqı 
da verməli idi
177
. 
Rəştdən Təbrizə gedən başqa yollarda da bu qayda ilə gömrük alınırdı. 
Rəşt-Lameşadan - Kesmə — Kəskərə məntəqələrində, yuxarıda qeyd edildiyi kimi, 
qoyulan qayda üzrə rahdari gömrüyü verən tacir Qirufda
178
 da parça ilə yüklənmiş 
at və qatır yükünə görə 20 qəpik, eşşək yükünə görə 10 qəpik, çəkilməli mallar 
üçün isə müvafiq olaraq 15 və 10 qəpik həcmində rahdari verməli idi
179
. Təbrizdə 
də tacir yuxarıda göstərilən qayda üzrə yenidən gömrük verməli olurdu. 
Azərbaycanın başqa şəhərlərində də, demək olar ki, gömrük bu qayda üzrə 
alınırdı. Şamaxıda, məsələn, ipək və pambıq parçalarla yüklənmiş dəvə yükündən 
1 manat 50 qəpik, başqa çəkilməli mallarla yüklənmiş dəvə yükündən 60 qəpik, 
öküz yükündən isə 30 qəpik həcmində rahdari alınırdı
180
. 
                                                                                                                                      
«Laşemadan» sözü də təhrif olunmuş «Lahican» sözündən götürülmüşdür. «Kesmə» yer adının mənası 
hələ müəyyən edilməmişdirsə də həmin sözün Azərbaycan sözü olmasına əsaslanaraq, bu yerin 
Azərbaycanda yerləşdiyini iddia etmək olar. 
174 В. Чирикеев. Ведомость сколько и чего и в которых местах в Персии берется пошлин или 
вместо оных рахдаров, АВПР, ф. Сношении России с Персией, 1745, iş 18,vərəq 773-776. Bu 
sənəd M. Arunova və K. Əşrəfyanın göstərilən əsərində də büsbutün dərc edildiyi üçün biz həmin əsərə 
də istniad edirik.  Bax:   Göstərilən əsər. səh. 265. 
175  «Bəndlər» məntəqəsinin yeri hələ müəyyən edilməmişdir. Lakin bu yerin həqiqətən məntəqə 
olmasını «Bənd» sözündən və bu sözün Azərbaycan sözü olmasından isə «Bəndlərin» Azərbaycanda 
yerləşməsini müəyyən etmək olar. 
176 V. Çirikeyev. Göstərilən əsəri, səh. 265. 
177 V. Çirikeyev. Göstərilən əsəri, səh. 267. 
178 «Qiruf» sözünün məntəqə, keçid, şəhər və yaxud kənd adı olduğu hələ müəyyən edilməmişdir. 
Müvafiq lüğətlərdə bu barədə bir məlumat olmadığı üçün, ehtimal etmək olar ki, bu söz tamamilə təhrif 
olunmuş bir yerin adıdır. 
179 V.  Çirikeyev. Göstərilən əsəri, səh. 267. 
180 Yenə orada, səh. 268. 
39 
 
Bakıda isə dəvə yükündən 52 qəpik, öküz yükündən isə 20-25 qəpik 
həcmində rahdari alınırdı. Şamaxıdan Dərbəndə mal aparılarkən bütün yol uzunu 
dəvə yükündən 1 manat 30 qəpik, at və öküz yükündən isə 1 manat rahdari alınırdı. 
Dərbəndin özündə isə hər dəvə yükündən 1 manat 2 qəpik, at və öküz yükündən isə 
1 manat həcmində rahdari alınırdı
181
. 
Təkcə karvan yolları ilə deyil, dəniz vasitəsi ilə gətirilən mallardan da 
rahdari gömrüyü alınırdı. Lakin bu gömrüyün həcmi ilə karvan vasitəsi ilə gətirilən 
mallardan alınan gömrüyün həcmi arasında fərq vardı. Bu fərq birincinin çoxluğu 
ilə ifadə olunurdu. Əvvəllər Bakı körpüsundə bir tay mahud üçün 25 və ya 35 
manat gömrük alınırdısa, 1740-cı illərdə həmin yük üçün 45 manat alınırdı. Digər 
mallardan isə 1000 manata 50 manat rahdari verilirdi
182
. 
Əgər tacirin gətirdiyi malın hamısının qiyməti 1000 manata çatmırdısa, o 
zaman hər bir malın üzərinə ayrılıqda gömrük qoyulurdu. Bir neçə şəhərdən keçib 
rahdari gömrüyü verən tacir axırıncı məntəqəyə çatıb, karvansaraya düşən kimi 
gömrükxana məmurları o saat tacirin malını yoxlayır və hər bir dəvə, at, qatır 
yüklərini və s. malları ayrılıqda gözdən keçirib, müvafiq gömrük alırdılar
183
. 
Rahdari gömrüyü başqa vergilərlə yanaşı, şahın xəzinəsinə toplanılan
184
 ən 
gəlirli vergi maddələrindən biri idi. Maraqlı burasıdır ki, rahdari gömrüyü    
əvvəllər yalnız yol  və sərhədlərin keşikçilərinin xeyrinə olaraq yığılırdı
185
. Lakin 
sonralar dövlətin pula ehtiyacı artdıqca bu gömrüyün həm miqdarı, həm də 
gömrükalma məntəqələrinin sayı çoxaldı. Şübhəsiz, belə tədbir yalnız şəhərlər 
arasında qızğın ticarət getdiyi bir zamanda həyata keçirilə bilərdi. Sonralar yerli 
hakimlər rahdari gömrüyündən daha geniş istifadə etməyə başladılar. XVIII əsrin 
birinci yarısında artıq təkcə tacirlərdən deyil, eyni zamanda səyyahlardan, ziyarətə 
gedənlərdan də rahdari gömrüyu alınmağa başlanıldı
186
. Lakin Nadir şahın 
hakimiyyəti dövründə bir şəhərdən digərinə gedərkən təkcə rahdari gömrüyü 
vermək kifayət etmirdi. Məsələ burasındadır ki, yuxarıda qeyd edildiyi kimi, 
ölkədə mövcud olan hərc-mərclik üzündən bir çox şəxslər, xüsusilə tacirlər ticarət 
bəhanəsi ilə getdikləri qonşu ölkələrdən bir daha geri dönmək istəmirdilər. Bunun 
qarşısını almaq məqsədi ilə hökumət tezliklə tədbir görməli oldu. Nadir şahın 
hökmünə görə ticarət üçün səfərə çıxan tacir yerli hakimlərə müraciət etməli və 
yalnız onlardan vəsiqə - icazə aldıqdan sonra şəhərdən çıxmağa ixtiyarı vardı
187
. 
Beləliklə, şəhərlər arasında olan sərbəst gediş-gəliş dövlət tərəfindən 
məhdudlaşdırıldı. Bu məqsədlə karvan yollarında və sərhədlərdəki rahdarlara    
                                                          
181 Yenə orada. 
182 V. Çirikeyev. Göstərmlən əsəri, səh. 268. 
183 Korneli de Bruin. Göstərilən əsəri, səh.16. 
184 Təskirət əl-mulük (fars mətni), səh. 67. 
185 Təskirət əl-mülük (V. F. Minorskinin ingiliscə kommentariyası), səh. 180. 
186 Matenadaran, sənəd 482.  
187 C. Hanvey. Göstərilən əsəri, səh. 413. 
40 
 
tapşırılmışdı ki, pasportu - yəni icazəsi olmayan bir kəs şəhərdən və sərhəddən 
xaricə buraxılmamalıdır
188
. C. Hanvey yazır ki, həmin şəxslər hər bir nəfər üçün 
məsuliyyət daşıdıqlarına görə öz vəzifələrinə çox ciddi yanaşırdılar
189
. Şübhəsiz, 
feodal mülkiyyətinin hər yerində olduğu kimi, rahdarlar da onlara verilən 
səlahiyyətdən istifadə edərək, açıqdan-açığa qarətlə məşğul olub, öz ciblərini 
doldururdular. Məhz buna görədir ki, bir çox tacirlər bəzən əsas karvan yollarını 
qoyub mallarını bir şəhərdən başqa şəhərə dolayı vasitələrlə aparırdılar
190
. Belə 
hallar XVIII əsrin ikinci yarısında da tez-tez baş verirdi
191
. 
Rahdari gömrüyünün ağırlığı və həmçinin ölkədə baş verən bir çox siyasi 
çaxnaşmalar ticarətin gedişinə mane olurdusa da, Azərbaycanın şəhərlərində yenə 
də qızğın ticarət aparılırdı. 1733-cü ilə aid olan tarixi sənədlərin birində Şamaxı 
şəhərinin ticarəti haqqında yazılmışdır ki, «Şamaxının zəbt olunması və İran 
qiyamçıları
192
 tərəfindən dağıdılması onun ticarətinin böyük bir hissəsinin Gilana 
keçməsinə və rus hakimiyyəti dövründə Gilanda (ticarətin) çiçəklənməsinə 
baxmayaraq, Şamaxı hazırda yenə də öz əhəmiyyətini saxlamaqdadır»
193
. 
Səyyah Avril Filip Gəncə bazarını belə təsvir edir: «Şəhərin mərkəzində 
yerləşən bazar mənim Şərqdə gördüyüm bütün bazarlar arasında ən yaraşıqlısı və   
böyüyüdür»
194
. 
Şamaxı, Bakı, Təbriz və b. şəhərlərin bazarlarının zənginliyi haqqında da 
mənbələrdə məlumat vardır. İ. Lerx yazır ki, İranda hərc-mərclik zamanı Rəştə heç 
bir şəhərdən mal gətirilmədiyi bir zamanda oraya Təbrizdən ticarət karvanı 
gəlmişdi
195
. 
Azərbaycan şəhərlərində də ticarət həm topdansatış və həm də başqa Yaxın 
Şərq ölkələrində olduğu kimi, pərakəndə alver şəklində aparılırdı. Topdansatışla 
əsas etibarı ilə iri və gəlmə tacirlər məşğul olurdular. 
Gəlmə tacirlər adətən karvansaralarda yaşayırdılar. Onlardan gündəlik və 
yaxud da ay hesabı karvansara haqqı alınırdı
196
. Karvansaralarda yaşayan tacirlərə 
bir sıra imtiyazlar verilirdi. Belə tacirlərə yerli tacirlərdən birinin borcu olduğu 
halda, onu qaytarmaqdan imtina etsəydi, həmin tacir bu barədə yerli hakimlərə 
şikayətlə müraciət edə bilərdi. Burada şikayətçinin borcunun ümumi məbləğinin iki 
faizini dövlət hesabına mənimsəmək şərti ilə borcun alınması və qaytarılmasında 
                                                          
188 C. Hanvey. Göstərilən əsəri, səh. 413. 
189 Yenə orada. 
190 Azərb. SSR MDTA, fond 24, sənəd 155, vərəq 11, müqayisə et: M. M. Altman.   Göstərilən əsəri, 
səh. 43. 
191 F. M. Əliyev. Şimali Azərbaycan şəhərləri, səh. 112. 
192 Burada müşkürlü Hacı Davud və qazıqumuxlu Surxay xanın dəstələri tərəfindən 1721-ci ildə Şamaxı 
şəhərinin zəbt edilməsi nəzərdə tutulmuşdur. 
193 И. Г. Гербер. Замечания..., səh. 287. 
194 Avril Filip. Göstərilən əsəri, səh. 2;  S. Spilman. Göstərilən əsəri, səh. 39. 
195 İ. Lerx (ikinci səyahət), səh. 84. 
196 M. Çulkov. Göstərilən əsəri, II cild, II kitab, səh. 599. 
41 
 
ona kömək edirdilər
197
. Digər tərəfdən əgər şəhər bazarında münasib yer 
olmadıqda
198
 belə, tacirlərə yer pulu vermək şərti ilə elə karvansarada ticarət etmək 
ixtiyarı verilirdi
199
. Lakin əsas ticarət adətən bazar meydanında aparılırdı. Hər 
böyük şəhərdə əsasən bir bazar olurdu. Belə bazarlara dörd tərəfdən küçələr 
uzanırdı. Bəzən belə küçələrin bazara yaxın hissələrində də ticarət aparılırdı. Bu 
növ küçələrin çox zaman üstü örtülü olardı
200
. 
Bazar şəhərin ticarət mərkəzi olmaqla yanaşı, eyni zamanda onun ictimai 
həyatının mərkəzi idi
201
. Burada çərgə ilə tacir və sənətkarların dükanları 
düzülürdü. Əhalinin kişi qisminin əksəriyyəti günün çox hissəsini bazarda 
keçirirdi. Bazarlarda ölkədə baş verən bir çox yeniliklər haqqında məlumat, son 
xəbərlər eşitmək olardı. Bazar meydanında camaata carçılar vasitəsi ilə şəhər 
hakiminin, bəylərbəyinin və hətta şahın əmrləri çatdırılırdı. 
Şəhərlərdə adətən bir əsas bazar olurdu. Nisbətən böyük şəhərlərdə ticarət 
eyni zamanda karvansara və məhəllənin əhəmiyyətli bazarlarında da aparılırdı. 
Əsas bazardakı qiymətlər başqa kiçik bazar və karvansaralar üçün məzənnə 
barəsində əsas olardı. Kiçik bazarlar ya əsas bazardan xeyli uzaqda olan 
məhəllələrin mərkəzində və yaxud da şəhərin kənarında yerləşər və əsasən yerli 
əhalinin ehtiyacını ödəyərdi. Belə bazarlarda bir neçə sənətkar və tacir dükanı 
olurdu. 
Əsas bazar adətən şəhərin mərkəzində yerləşməklə bərabər, böyük bir 
sahəni əhatə edirdi. Lakin dəniz kənarında mövcud olan şəhərlərdə isə əsas bazar 
elə dənizə yaxın sahədə yerləşirdi. Bazarlar adətən üstü örtülü və hasara alınmış 
olurdu. Bazarın böyüklüyü tacir və sənətkarların sıra ilə düzülmüş dükanlarının 
sayından asılı idi. Tacir dükanları çox da böyük olmayıb, adətən iki otaqdan ibarət 
olurdu. Qabaqkı otaqda tacir otururdu. Burada onun satdığı malların nümunələri 
qoyulardı. Daldakı otaqda mallar saxlanılırdı. 
Bazardakı sənətkar dükanları da müxtəlif idi. Nisbətən iri və varlı 
sənətkarların dükanları bəzən bir neçə otaqdan ibarət olurdu. Otaqların birində mal 
istehsal edildiyi halda, digərində həmin mal satılırdı. Bu sözləri bütün sənətkarlar 
haqqında söyləmək olmaz. Bir çox sənətkar dükanlarında yalnız tacirlərin sifarişi 
yerinə yetirilirdi. Keçmiş dükanların izləri indi də bəzi şəhərlərdə qalmaqdadır. 
Tarix elmləri namizədi T. Musəvinin verdiyi məlumata görə, müasir Təbrizin bir 
sıra bazarlarında bəzi dükanlar keçmişdə olduğu kimi, iki mərtəbədən ibarətdir. 
Yuxarı mərtəbədə mal istehsal edilir (çəkmə, papaq və s. tikilir), aşağı mərtəbədə 
isə hazır mallar satılır. 
                                                          
197 Yenə orada. 
198 F. M. Əliyev. Şimali Azərbaycan şəhərləri, səh. 107. 
199 C. Bel. Göstərilən əsəri, səh. 60. 
200 «Выдержки...», səh. 24. 
201 Р. Карф. Очерки Персии, ч. II, СПб, 1876, səh. 26-27. 
42 
 
Respublikamızın Lahıc kəndində də keçmişdən qalmış bir dabbaq dükanı 
vardır. Dükan əsasən üç otaqdan ibarətdir. Vaxtı ilə birinci otaqda gön, dəri və s. 
müxtəlif çənlərdəki xüsusi məhlullarda isladılır, ikinci otaqda dəri, gön və s. 
cilalanır, üçüncü otaqda isə satılırdı. 
Bazarda ticarət və sənətkar cərgələrn malların növü və istehsalına görə 
yerləşirdi
202
. 
Azərbaycan şəhərləri arasında, qeyd edildiyi kimi, Şamaxı, Gəncə, Bakı və 
xüsusilə Təbriz bazarları daha zəngin idi. Bazarlar yerli sənətkarların hazırladıqları 
gümüş qablar, qiymətli parçalar, o cümlədən atlas, tafta, ipək parçalar, xam ipək, 
qaş-daş, ədviyyat və bu kimi şeylərlə yanaşı, xarici ölkə tacirlərinin gətirdikləri 
mallarla da dolu olardı. Hər bir malın xüsusiyyətindən asılı olaraq bazarlarda 
xüsusi cərgələr ayrılmışdı. Taxta, odun, kömür və ya köhnə paltar və s. bazar 
meydanının kənarında satılardı. Bazar meydanında həmçinin qəssab dükanları, diri 
mal-qara və quş satanlar cərgəsi, daha sonra səbzəvat, müalicə otu və kökləri 
satanlar gəlirdilər. Silah, o cümlədən ox, yay, qılınc və s. satanlar üçün xüsusi 
cərgələr ayrılırdı. Bazarlarda həmçinin şüşə və saxsı qablar, müxtəlif ölçüdə 
qıfıllar, at yəhəri, üzəngisi və s. satılırdı
203
. 
Bütün yerli tacirlər və sənətkarlar öz günlərini bazar və karvansaralarda 
keçirirdilər. Burada gün çıxandan gün batana qədər həyat qaynayırdı. Yay 
aylarında bazar daha tez açılırdı. Qaş qaralanda bazar da bağlanırdı. Bazar 
darğasının carçıları hamıya bazarın bağlanılması xəbərini verirdilər. Bu vaxt 
bazarda hamı əl-ayağa düşür və dükanını bağlamağa tələsirdi. Carçılardan təqribən 
yarım saat sonra bazarın darvazaları bağlanırdı. Bazarda yalnız keşikçilər və itlər 
qalırdı
204
. 
Yuxarıda qeyd edildiyi kimi, bazara gətirilən hər bir maldan xüsusi gömrük 
alınırdı. Bazar vergisi dövlət xəzinəsinə axıb gələn ən gəlirli vergilərdən biri idi. 
Məhz buna görə də təsadüfi deyildir ki, yerli hakimlər ticarətin genişlənməsi üçün 
müəyyən tədbirlər görürdülər. 
Nadir şah geniş ticarət vasitəsi ilə boşalmış dövlət xəzinəsini doldurmaq, 
apardığı qanlı müharibələrin xərcini qismən ödəmək məqsədini güdürdü. Bu 
barədə fransız dilindən ruscaya tərcümə edilmiş mənbələrin birində belə 
yazılmışdır: «...padşah ölkənin varlanması üçün ticarətdən əlavə başqa bir yol 
tapmadığına görə tacirlərə hələ Şah Abbasın vaxtında verilən səlahiyyəti bərpa 
etməklə bərabər, daha bir sıra güzəştlərə getdi; tacirlərnn üzərinə qoyulan bir çox 
vergiləri ləğv etdi, xarici ticarətlərdən alınan gömrüyü azaltdı və onların malları 
üçün mağaza və anbarlar tikilməsini əmr etdi»
205
. Lakin Nadir şah Hindistana 
yürüş etdiyi zaman dövlət işlərini oğlu Rza Qulu Mirzəyə (1737-1739) həvalə 
                                                          
202 Avril Filip. Göstərilən əsəri, səh. 1; M. Çulkov. Göstərilən əsəri, səh. 599-600. 
203 M. Çulkov. Göstərilən əsəri, səh. 599-600. 
204 Доктор Уильс. Современная Персия, перевод с англ., М., səһ. 228. 
205 История о персидском шахе Тахмас Кули-хане..., səһ. 281. 
43 
 
etdiyi zaman şahzadə ölkədə törətdiyi bir çox özbaşınalıqla yanaşı
206
, bazarlarda 
xam ipəyə göstərilən marağı və bu ticarətdən götürülən böyük gəliri nəzərə alaraq 
bütün ölkədə xam ipəklə ticarəti özünün inhisarına çevirdi
207
. Bundan sonra heç 
kəsin nə xam ipək satmağa və nə də şahzadənin adamlarından başqa kənar 
şəxslərdən xam ipək almağa ixtiyarı var idi
208
. Şahzadənin əmrinə görə 1739-cu 
ildən etibarən daxili bazara gətirilən hər hansı malı da ilk növbədə onun adamları 
almalı, yerdə qalanı isə bazarda satılmalı idi. Beləliklə, şah (şahzadə) daxili bazara 
gətirilən malların da yeganə alıcısı oldu
209
. Əvvəllər tacirlər öz mallarını istədikləri 
qiymətə satırdılar. 1717-ci ildə Şamaxıda olmuş A. P. Volınski orada ipək üçün 
dəqiq nırx olmadığı və xam ipəyin batmanının 8, 9 və 10 manata satıldığı haqqında 
məlumat verir
210
. Lakin indi qiymətləri də şahzadənin adamları təyin edirdilər. 
Əgər onların qoyduqları qiymət gəlmə tacirləri təmin etməsəydi, onlara öz 
mallarını başqa bazarlara aparmağa ixtiyar verilmirdi
211
. 
Göründüyü kimi, şah və ya şahzadə ticarət əməliyyatını özlərinin dəllalları 
vasitəsi ilə həyata keçirirdilər
212
. Lakin dəllallara verilən səlahiyyət o qədər geniş 
idi ki, onlar özlərini bazar meydanlarında tamamilə sərbəst aparırdılar. İ. Lerx yazır 
ki, şahın dəllalları o qədər azğınlaşmışdılar ki, ayrı-ayrı tacirlərə nahaqdan böhtan 
ataraq, onların şaha borcları olduqlarını güclə boyunlarına qoyurdular. Belə 
hallarda həmin tacir dinmədən tələb olunan məbləği şahın dəllallarına verməli idi. 
Yox əgər tacir sübut üçün onlardan qəbz tələb etsəydi, şahın dəllalları onu 
vəhşicəsinə döydürtdürərdilər. Odur ki, tacirlər işgəncədən yaxa qurtarmaq üçün 
tələb olunan məbləği verməyə məcbur olurdular
213
. 
Şahın dəllalları çox zaman düyü və digər kənd təsərrüfat məhsulları ucuz 
olan rayonlardan mal alıb, ölkənin bahalıq olan vilayətlərinə aparıb sataraq gəlir 
əldə edirdilər. Şahın inhisarına qəsd edənlərə ağır divan tutulurdu
214
. 
İpək ticarətinin şah hökuməti tərəfindən inhisara alınması, şübhəsiz, ticarət 
aləmində güclü rəqabətin olmasını göstərir. Təəssüf ki, hələlik, bu barədə konkret 
faktlara təsadüf edilməmişdir. Lakin rəqabətin mövcud olmasının özü daxili 
bazarların nə qədər zəngin və əhəmiyyətli olmasını göstərən dəlillərdəndir. 
Şahın dəllallarının özbaşınalığı ticarətin gedişinə böyük maneə törədirdi. 
Lakin bazarda ticarətin normal gedişinə mane olan daha bir sıra səbəblər də var idi. 
                                                          
206 В. Братишев. Известия о происшедших между шахом Надиром и старшим его сыном Рза-
Кули Мирзою печальных приключений в Персии в 1741 - 1742 годов, СПб, 1763, səһ. 3. 
207 C. Spilman. Göstərilən əsəri, səh. 27. 
208 C. Hanvey. Göstərilən əsəri, səh. 13. 
209 C. Spilman. Göstərilən əsəri, səh. 29. 
210 L. P. Volınskinin jurnalı, səh. 11. 
211 C. Hanvey. Göstərilən əsəri, səh. 13. 
212 M. Çulkov. Göstərilən əsəri, səh. 598.  
213 İ. Lerx (ikinci səyahət), səh. 64. 
214 K. Əşrəfyan. Göstərilən əsəri, səh. 185. 
44 
 
Bu, hər şeydən əvvəl, bazar meydanlarındakı pul, çəki və ölçü vahidlərinin 
müxtəlifliyindən irəli gəlirdi
215
. 
Yeri gəlmişkən qeyd etmək lazımdır ki, ölkə siyasi və iqtisadi cəhətdən 
parçalandığı bir halda, Səfəvi dövlətinin bir çox vilayətləri əfqan, türk və rus 
dövlətlərinin üsulu ilə idarə edildiyi bir zamanda, şübhəsiz, ölkədə vahid pul 
dövriyyəsindən bəhs etməyə də dəyməz. Adları çəkilmiş dövlətlər tərəfindən zəbt 
edilmiş yerlərdə, əsasən, həmin dövlətlərin pulları da dövriyyə edirdi. Şübhəsiz, 
belə vəziyyət hər kəsdən çox tacir və sənətkarların və eləcə də kəndlilərin 
vəziyyətini daha da ağırlaşdırırdı
216
.  
XVIII əsrin birinci yarısında Səfəvi dövlətinin bir çox şəhərlərində, o 
cümlədən İsfahanda, Təbrizdə Gəncədə, Naxçıvanda, İrəvanda və b. şəhərlərdə 
metal pullar zərb edilirdi
217
. M. Çulkov yazır ki, İran gümüş pulları təmiz və 
yüksək əyarlı gümüşdən sikkə olunurdu. Lakin həmin pullar zərbxanadan çıxıb 
saxta pul kəsənlərin əlinə düşən kimi onu mislə əridib qəlb pul zərb edirlər və 
yaxud da ölkədən xaricə aparırlar
218
. 
Tacirlər öz pullarını metaldan olduğuna görə kiçik pul kisələrində 
saxlayırdılar. M. Çulkov belə kisələrin adətən 50 tümən və yaxud da 2.500 abbası 
tutduğunu və hər bir abbasının 18 dinara bərabər olduğunu qeyd edir. M. Çulkovun 
tacir pul kisələri haqqında verdiyi məlumatı nə qədər həqiqətə uyğun olsa da, onun 
kisələrdəki pulların, həmçinin abbası və yaxud dinarın nominal dəyəri haqqındakı 
məlumatı bir o qədər həqiqətdən uzaqdır. Məlum olduğu kimi, abbası 4 şahıya və 
şahı isə əlli dinara bərabərdir
219
. Deməli, M. Çulkovun yazdığı kimi abbası on 
səkkiz dinara deyil, iki yüz dinara bərabər olmuşdur. Pullar əsasən metaldan 
olduğuna görə, xüsusən topdansatış ticarəti zamanı tacirlər adətən, kisədəki 
pulların hesablanması və sayıl-ması çox vaxt apardığına görə, kisələri tərəzilərdə 
çəkirdilər. Belə hallarda vəzncə yüngül olan qəlb pulları asanlıqla seçmək mümkün 
olurdu
220
. 
Qəlb gümüş pulların bazarda dövriyyə etməsi ticarətə ağır zərbə endirirdi. 
Məhz buna görə də tacirlər «gümüş» pullara etibar etmədən çox vaxt alıcıdan mis 
pulları qəbul edirdilər. M. Çulkov məsələni bir qədər şişirdərək yazır ki, əgər 
avropalılar bazarlarda öz pullarını işə salmasaydılar, İranın ticarəti çoxdan sönmüş 
olardı
221
. 
                                                          
215 Е. А. Пахомов. Монетные клады Азербайджана и Зaкaвкaзья, «Изв. общ. обследования и изуч. 
Азербайджана», вып. III, Bakı, 1926, səһ. 33. 
216  А. М. Раджaбли. Из истории монетного дела в Сефeвидском государстве, Труды Музея 
истории Азербайджана, т. IV, səһ. 59. 
217 А.   М.   Раджaбли. Атерскии клад, ДАН, № 6, 1961, səһ. 548. 
218 M. Çulkov. Göstərilən əsəri, səh. 609. 
219 А. М. Раджaбли. Из истории монетного дела в Сефeвидском государстве, səh. 63-64. 
220 M. Çulkov. Göstərilən əsəri, səh. 609. 
221 Yenə orada, müqayisə et: Ə. M. Rəcəbli. Göstərilən məqaləsi, səh. 59. 
45 
 
Ən kiçik gümüş pul «şahı» adlanırdı. İki «şahı» bir «mahmudiyyə»yə, dörd 
«şahı» isə bir «abbası»ya bərabər idi
222
. Mis pul «qazbeki» adlanırdı
223
. Bu pul 
şahının 
1
/10 hissəsinə bərabər idi
224
. 
Lakin qeyd edildiyi kimi, bazarlarda yerli pullarla yanaşı, xarici ölkələrin
225
, 
o cümlədən holland, ispan, rus və b. ölkələrin pulları da işə gedirdi. Lakin şahın 
sərrafları xarici ölkə pullarını dərhal abbasıya çevirib, bu işdən gəlir əldə 
edirdilər
226
. 
Bazarlarda ölçü vahidi də müxtəlif idi. Bu da ölkədə vahid ölçü sisteminin 
olmamasından irəli gəlirdi. A. P. Volınski Təbriz, Şamaxı və İsfahanın 
bazarlarındakı arşını rus arşını ilə müqayisə edərək yazmışdır: «İsfahanda şah 
arşını rus arşınından 6
1
/2 qarış, Təbriz arşını 8
1
/2, Şamaxı arşını isə 6 qarış qədər 
uzundur». Çox güman ki, digər şəhərlərdə də vəziyyət belə imiş. Ölçülərin 
müxtəlifliyi ticarətin gedişinə pis təsir göstərməyə bilməzdi. Həqiqətən ticarət 
zamanı qızğın mübahisələr baş verirdi. Hər kəs alıb satdığı malın mənfəətindən 
asılı olaraq, necə deyərlər, «öz arşını ilə ölçürdü». 
Bəs çəki vahidləri nə vəziyyətdə idi? Ümumiyyətlə, istər İran və istərsə də 
Azərbaycanın bazarlarında əsas çəki vahidi batman və ya man hesab olunurdu
227
. 
Lakin hər şəhərin özünəməxsus arşını olduğu kimi, batmanı da var idi. Şahın 
batmanı başqalarına nisbətən hamısından ağır idi. Şübhəsiz, şahın dəllalları bu 
batmanı yalnız mal aldıqları zaman işə salırdılar. A. P. Volınski çəki vahidlərini də 
rus çəkiləri ilə müqayisə etmişdir. Onun yazdığına görə, şah batmanı 14 rus 
funtuna, Şamaxı batmanı 9 
1
/2 Təbriz batmanı isə 7 
1
/2 rus funtuna bərabər idi
228
. 
Batmandan sonra çox işlənən ölçu vahidi stil idi
229
. 24 stil 9 funtluq 
batmana bərabər idi. Ən kiçik ölçü vahidi misqal hesab olunurdu. Misqal təqribən 
5 qrama bərabərdir. 33 misqal bir stilə bərabər idi
230
. 
Pul və ölçü vahidlərinin müxtəlifliyi eyni adlı malların müxtəlif qiymətə 
satılmasına gətirib çıxartdığı kimi, ticarətin normal surətdə aparılmasına da çox 
maneçilik törədirdi. Lakin buna baxmayaraq, yuxarıda qeyd etdiyimiz kimi, 
Azərbaycanın əlverişli coğrafi mövqeyi, təbii sərvətləri, bacarıqlı sənətkarlarının 
hazırladıqları mallar şəhər bazarlarında həmişə qızğın ticarətin getməsinə səbəb 
                                                          
222 M.  Çulkov. Göstərilən əsəri, səh. 609. 
223 Yenə orada; Ə. A. Əfəndiyev, Образование Азербайджанского государства в нач. XVI века, 
Bakı, 1961, səh. 126. 
224 M. Çulkov. Göstərilən əsəri, səh. 609. 
225 Е. А. Пахомов. Монетные клады Азербайджана, «Изв. обт. обсл. и изуч. Азербайджана», вып. 
3, Bakı, 1926, səһ. 33. 
226 M. Çulkov. Göstərilən əsəri, səh. 609. 
227 Yenə orada. 
228 A. P. Volınskinin jurnalı, səh.  11. 
229 «Stil» çox güman ki, satıl sözündəndir. Ehtimal etmək olar ki, mal satılarkən (düyü, buğda, un və s.) 
çəkilmədən satılvarı qablarla ölçülürmüş. 
230 A. P. Volınskinin jurnalı, səh. 11. 
46 
 
olmuşdur. Söz yox ki, başqa bir siyasi şəraitdə Azərbaycan şəhərlərinin bazarları 
daha da zəngin ola bilərdi. Yeri gəlmişkən qeyd edilməlidir ki, daxili bazarlarda 
təkcə yerli tacir və sənətkarların sayəsində iş getmirdi. Bu sahədə eyni zamanda 
xarici ölkələrdən gələn tacirlərin fəaliyyəti də az deyildi. Bu barədə xarici 
ticarətdən bəhs olunduqda danışılacaqdır. 
 
 
III FƏSĠL 
 
XARĠCĠ VƏ TRANZĠT TĠCARƏT 
 
Xarici ticarət başqa ölkələr kimi, Azərbaycanın da xarici dövlətlərlə əlaqə 
yaratmasında və onun beynəlxalq miqyasa çıxmasında əsas rol oynayan amillərdən 
biri olmuşdur. Məhz xarici ticarət sayəsində Azərbaycan XVIII əsrin birinci 
yarısında müstəqil dövlət olmadığı halda, bir çox Qərb və Şərq dövlətlərində 
zəngin bir ölkə kimi tanınmaqda idi. Azərbaycanın ərazisindən keçən Qərb ilə Şərq 
ticarətinin əsas yolları Azərbaycanın beynəlxalq ticarətdəki əhəmiyyətini xeyli 
artırmışdı. Azərbaycan şəhərlərindən müxtəlif ölkələrin, o cümlədən Rusiyanın, 
İngiltərənin, Fransanın, Almaniyanın, Polşanın, Hollandiyanın, İsveçin, habelə 
Hindistanın, İranın, Türkiyənin
231
 tacirlərinin gəlib keçmələri və onların bu 
şəhərlərdə aylarla qalıb ticarət etmələri
232
 bunu bir daha təsdiq edir. 
Lakin Azərbaycanın başqa Şərq ölkələrinə, xüsusilə İran, Türkiyə və 
həmçinin Orta Asiyaya nisbətən, Rusiya ilə iqtisadi əlaqəsi daha ardıcıl və yaxın 
olmuşdur. Hələ xeyli qədimdən kök salmış bu iqtisadi münasibətlər XVIII əsrin 
əvvəllərindən başlayaraq azərbaycanlıların rus xalqının nümayəndələri ilə daha 
yaxından tanış olmasında və geniş xalq kütlələri arasında Rusiyaya qarşı 
təmayülün artmasında böyük rol oynamışdır. Buna görə də həmin məsələnin təhlili 
istər-istəməz həm elmi, həm də siyasi əhəmiyyət kəsb edir. Lakin XVIII əsrin 
birinci yarısında Azərbaycan - rus ticarət münasibətləri, demək olar ki, xüsusi bir 
elmi məsələ kimi hələ də tədqiq edilməmişdir. Doğrudur, respublikamızda bu 
barədə lazımi sənədlərin olmaması, mövcud olan materialların pərakəndəliyi və 
yaxud da həmin materiallara nadir hallarda təsadüf olunması tədqiqatçının işini 
xeyli çətinləşdirir. Lakin Moskva, Leninqrad və Həştərxan arxivlərindəki bir sıra 
sənədlər və eləcə də müasirlərin qeydləri və konsulların məktubları əsasında 
Azərbaycanı İrandan ayırmaq şərti ilə sırf rus — Azərbaycan ticarət münasibətləri 
haqqında bir qədər konkret fikir söyləmək mümkündür. Düzdür, istər Moskva və 
Leninqrad, istərsə də Həştərxan arxivlərindəki sənədlərdə əsasən Rusiya 
                                                          
231 «Выдержки...», səh. 34. 
232 M. Çulkov. Gəstərilən əsəri, səh. 610. 
 
47 
 
tacirlərinin ayrı-ayrı Azərbaycan tacirləri ilə apardıqları ticarətdən bəhs edilir. 
Lakin bu ticarətdən danışdıqca, istər-istəməz, Azərbaycanın da Rusiya ilə 
ticarətindən danışmaq lazım gəlir. 
Digər tərəfdən qeyd etmək lazımdır ki, hələ XVII əsrin sonunda bütün 
Səfəvi dövlətində başlamış iqtisadi tənəzzül XVIII əsrin birinci yarısında ölkənin 
təsərrüfat həyatının bütün sahələrində olduğu kimi, öz mənfi təsirini ticarətdə də 
göstərmişdi. Bununla belə ilk mənbələrdən aldığımız məlumatlardan aydın olur ki, 
Azərbaycan özünün tutduğu coğrafi mövqeyi sayəsində Qərb ilə Şərq arasında 
aparılan tranzit ticarətdə əsas yerlərdən birini tuturdu. Azərbaycanın zəngin 
xammala, təbii sərvətlərə, rahat tranzit yollarına və ilin hər bir fəslində gəmilərin 
daldalana biləcək Bakı və Lənkəran kimi limanlara malik olması onu həmişə 
özündən qat-qat qüvvətli qonşu dövlətlərin diqqət mərkəzinə çevirmişdir. Məhz 
buna görədir ki, İran Səfəvi dövləti dərin siyasi və iqtisadi tənəzzül keçirdiyi bir 
halda, tərkibinə qılınc gücü ilə daxil edilmiş Azərbaycan, Şərq ilə Qərb arasında, 
ilk növbədə isə Rusiyanın Şərq ölkələri ilə apardığı ticarətdə həm xammal bazası 
və həm də magistral ticarət yolu kimi əhəmiyyətini hələ də itirməmişdi. Söz yox ki, 
Səfəvi dövlətində təsərrüfatın bütün sahələri dərin tənəzzül keçirdiyi bir vaxtda 
Azərbaycan təkcə özünün daxili qüvvəsi ilə belə bir mövqe tuta bilməzdi. Burada 
rus dövlətinin bir vasitəçi kimi rolunu xüsusilə qeyd etmək lazımdır. 
XVII əsrin axırları və XVIII əsrin əvvəllərində Rusiya Qərbi Avropa və 
Şərq ölkələri ilə daha fəal ticarət əlaqələri yaratmaq siyasəti aparmağa başlamışdı. 
Bunu, hər şeydən əvvəl, I Pyotrun hakimiyyəti illərində Rusiyada həyata keçirilən 
bir sıra yeniliklər tələb edirdi. Bu yeniliklər ölkənin iqtisadiyyatının yeni yüksəliş 
mərhələsinə qalxması üçün həlledici rol oynamalı idi. Lakin bununla belə Rusiya 
hələ də texniki və iqtisadi cəhətdən geridə qalmaqda idi. Məhz buna görə də I 
Pyotr bu geriliyi aradan qaldırmaq və ölkədə sənayeni inkişaf etdirmək məqsədi ilə 
bir sıra ciddi tədbirlər görməyə başlamışdı. 
Məlum olduğu kimi, sənayenin inkişafı bilavasitə xammal bazasından 
asılıdır. Lakin Rusiyada sənayenin bəzi sahələri, xüsusilə toxuculuq, metaləritmə 
və s. sahələri üçün ölkə daxilində lazımi dərəcədə xammal ehtiyatı yox idi. 
Artmaqda olan manufaktur sənayesini zəruri xammalla təmin etmək üçün I 
Pyotrun həyata keçirmək istədiyi tədbirlərdən başlıcası xammalla zəngin olan Şərq 
ölkələri ilə Rusiyanın ticarət münasibətlərini daha da möhkəmləndirməkdən ibarət 
idi. 
Şərq ölkələri arasında Rusiya üçün başqa ölkələrə nisbətən Zaqafqaziya, 
xüsusilə Azərbaycan və eləcə də İran daha çox əhəmiyyət kəsb edirdi. Bu da 
təsadüfi deyildi. Məlum olduğu kimi, Azərbaycanın bir çox əyalətlərində, eləcə də 
Gilanda külli miqdarda xam ipək istehsal edilirdi. Artmaqda olan rus toxuculuq 
sənayesinə də elə bu lazım idi. Başqa sözlə desək, əgər I Pyotrdan əvvəlki dövrdə 
Şərq ölkələri ilə ticarət Rusiya  üçün əsas etibarı ilə tranzit xarakteri daşıyırdısa, 
indi xüsusilə Volqa — Xəzər ticarət gəmiçiliyini canlandırmaq yolu ilə bu ticarət 
48 
 
başlıca olaraq artmaqda olan rus sənayesinə xidmət etməli idi. Məhz buna görə də 
Rusiya Xəzər dənizi ticarət yolundan Şərq ölkələri ilə ticarətdə geniş istifadə 
etmək
233
, əvvəllər Xəzərdə hakim mövqe tutan İranı sıxışdırmaq və bu münasibətlə 
də Xəzər dənizinə yeganə hakim olmaq üçün tədbirlər görərək bu fikri həyata 
keçirmək üçün əlverişli bir fürsət axtarırdı. Doğrudur, Rusiya dövləti Xəzər dənizi 
vasitəsi ilə Şərq ölkələri ilə hələ I Pyotrdan əvvəl də ticarət aparırdı. Dəniz vasitəsi 
ilə həmçinin Şərq tacirləri, o cümlədən hindlilər, farslar, azərbaycanlılar, ermənilər 
və b. tacirlər də tez-tez Rusiyaya mal gətirir və oradan da lazımi şeylər 
aparırdılar
234
. Lakin bunu qənaətbəxş saymaq olmazdı. I Pyotr Volqa-Xəzər 
ticarətindan böyük gəlir əldə edə biləcəyini nəzərə alaraq Xəzər ticarətini qaydaya 
salmağı, hətta Xəzər dənizini özünün «daxili gölünə» çevirməyi qərara almışdı. 
Ona hələ hakimiyyətinin ilk günlərində gördüyü tədbirlər böyük ümidlər verirdi. 
XVII əsrin lap axırlarında Xəzər dənizi vasitəsi ilə Azərbaycandan keçib getmək 
şərti ilə Hindistana tacir S. Malenkinin başçılığı altında nümayəndə heyəti 
göndərilmişdi
235
. 
Lakin beşillik səfərdən qayıdan S. Malenki Şamaxı şəhərində qəflətən 
ölmüş və onun bütün sənədləri itib batmışdır. Onun prikazçiklərindən Andrey 
Semyonov isə S. Malenkinin yerli hakimlərlə apardığı söhbətlər haqqında məlumat 
verə bilməmişdir. Çünki A. Semyonovun dediyinə görə, S. Malenki danışıqlara öz 
prikazçiklərini dəvət etmirmiş
236
. Bundan sonra I Pyotr Xəzər dənizinin limanlarını 
öyrənmək üçün 1700-cü ildə Həştərxandan dəniz vasitəsi ilə cənuba rus dənizçi 
zabitlərindən Meyeri göndərmişdir. Görünür, Meyer səyahət zamanı Bakının 
gəmilər üçün təhlükəsiz daldalanacaq, təbii liman və həmçinin ticarət üçün əlverişli 
bir bazar olmasını nəzərə alaraq yerli hakimlərdən Bakı limanına rus gəmilərinin 
azad daxil olmasına icazə verilməsini tələb etmişdir. Lakin o zaman Bakıda 
hökmranlıq edən İran hakimləri bu tələbi rədd etmişlər
237
. Lakin sonralar bəzi    
üzürlü səbəblərə  görə I Pyotr Xəzər dənizinə sahib olmaq məsələsini bir qədər 
təxirə salmalı oldu. Məlumdur ki, XVIII əsrin əvvəllərində Rusiya İsveçlə 
müharibə aparırdı. Eyni zamanda  1705-ci ildə Həştərxanda hökumətə qarşı böyük 
qiyam başlamışdı
238
. Bu qiyam 2 il davam etmiş və şəhərin ticarətinə böyük zərbə 
                                                          
233  В. Пичета. Торговля и промышленная политика в России XVIII в. Книга длл чтения по 
истории нового времени, т. XII, 1911, səһ. 619. 
234Е. Спиридонов. Экономическая политика и зкономическая взгляды Петра I, M., 1952, səһ. 219. 
235 V. Komarov. Göstərilən əsəri, səh. 554; Ə. Quliyev. Azərbaycan-Rusiya münasibətləri tarixindən,  
Bakı, 1959, səh. 16-20;  
236 P. Komarov. Göstərilən əsəri, səh. 554-555; Tarix elmləri doktoru Ə. N. Quliyev «Azərbaycan - 
Rusiya münasibətləri tarixindən» adlı kitabında yazır ki, S. Malenkinin başçılıq etdiyi... elçilər heyəti 
Azərbaycandan keçib Hindistana getmiş və burada müvəffəqiyyətlə danışıq aparmışdır (səh. 19). 
237 L. Lokhart. Göstərilən əsəri, səh. 62. 
238  А. Штылко. Астраханская торговля в старину, Астрахань, 1909, səһ. 24; А. Чернов. 
Астраханское восстание в 1705-1707 гг., «Исторические записки», № 64, 1959, səһ. 211. 
49 
 
endirmişdi
239
. İki il sonra 1709-cu ildə Həştərxanda böyük yanğın baş vermişdir. 
Yanğın zamanı bir çox karvansaralar və mallar yanmış və itmişdi
240
. Lakin rus 
dövlətinin müharibə aparması və ya daxili məsələlərlə məşğul olması Xəzər dənizi 
vasitəsi ilə Rusiyaya gələn bir sıra ölkələrin, xüsusilə Azərbaycan, Hindistan və 
İran tacirlərinin axınının qarşısını ala bilməmişdir. Sovet tədqiqatçılarından N. Q. 
Kukanova özünün çox da böyük olmayan, lakin «XVII əsrin axırı və XVIII əsrin 
əvvəllərində rus - İran ticarət münasibəti» adlı zəngin məqaləsində
241
 arxiv 
sənədlərinə əsaslanaraq həmin vaxtlarda Rusiyaya axışıb gələn tacirlərin adını 
çəkmiş və konkret misallar gətirmişdir. N. Q. Kukanova inqilabdan əvvəlki 
tarixçilər kimi, səhv olaraq «İran» məfhumu altında o zaman Səfəvi dövlətinin 
tərkibində olan bütün ölkə və vilayətləri nəzərdə tutur.  Belə olduqda Rusiyanın 
Xəzər dənizi vasitəsi ilə apardığı ticarətdə bir çox ölkələr kimi, Azərbaycanın da 
siması görünmür. Halbuki Rusiyanın ipəyə olan ehtiyacı da, rus gəmilərinin 
Xəzərdə sığınacaq tapdığı limanlar da, rus tacirlərinin axışıb gəldiyi əsas şəhərlər 
də, Rusiyadan cənuba gedən magistral karvan yolları da Azərbaycana mənsub idi. 
Ona görə də rus - İran ticarət münasibətlərindən danışarkən həmişə Azərbaycan 
tacirlərinin və ümumiyyətlə, müxtəlif xalqların nümayəndələrinin Azərbaycanda 
əldə edib satmaq üçün apardıqları mallar nəzərdən çıxarılmamalıdır. Bir də ki, bu 
və ya digər xalqların nümayəndələrinin Azərbaycanda əldə edib satmaq üçün 
apardıqları xam ipək və s. malların xarici bazarlarda satmalarına, daha doğrusu, 
Azərbaycan malları ilə Rusiyada ticarət etmələrinə yalnız Azərbaycanın xarisi və 
tranzit ticarəti kimi baxmaq lazımdır. Çünki çox zaman Azurbaycan tacirləri 
Həştərxan, Moskva, Peterburq və b. şəhərlərlə ticarətə bilavasitə özləri girişməyib, 
bunu dəllallar vasitəsi ilə həyata keçirirdilər. 
Şübhəsiz, bu da əsassız deyildi. Bunu, hər şeydən əvvəl, azərbaycanlı 
tacirlərin əksəriyyətinin rus dilini və ya qeyri-xarici dili bilməmələrindən irəli 
gələn bir səbəb kimi izah etmək lazımdır. Digər tərəfdən məlumdur ki, XVIII əsrin 
əvvəllərində Səfəvi dövlətində olan feodalların əksəriyyəti müsəlman idi. Xristian 
təbəələr, ruhanilər istisna olmaqla, əsasən kəndlərdə rəiyyət və rəncbər, şəhərlərdə 
isə sənətkar və xırda alverçi kimi çalışırdılar. Məhz belə xırda alverçilər öz 
malikanələrindən ayrılmağa ehtiyat edən, xristian aləmi ilə yaxından tanış olmayan 
müsəlman feodalların ipək və s. xammallarını alıb, xarici bazara çıxarır və 
beləliklə də, tacir olurdular. Lakin bir sıra tarixi sənədlərdən aydın olur ki, artıq 
XVIII əsrin əvvəllərində azərbaycanlı və iranlı tacirlərin özləri də xaricə mal 
aparmağa başlamışdılar
242
. 
                                                          
239 A. Çernov. Göstərilən əsəri, səh. 211. 
240 А. Штылко. Астраханская торговля в старину, Астрахань, 1909, səһ. 24; 
241  Н. Г. Куканова. Русско-иранские торговые отношения в конце XVII-нач. XVIII в., 
«Исторические записки», № 57,  1956. 
242 ÇQADA,  fond 77,  iş 1 (1711 - 1713 illər.),  vərəq  330. 
50 
 
Lakin xarici ölkə tacirləri Azərbaycanda və eləcə də Azərbaycan tacirləri 
Rusiya və xarici ölkələrdən gətirdikləri malları asanlıqla istədikləri qiymətə sata 
bilmirdilər. Məhz elə həmin məsələ dövlətlər arasında narazılığa və bu barədə 
uzun-uzadı danışıqlar aparmağa səbəb olurdu. 
1712-ci ildə İran hökuməti Fəzlulla bəyin başçılığı altında Moskvaya böyük 
səfarət göndərdiyi zaman səfir Rusiyanın dövlət kansleri qraf Qolovkinə İran 
təbəələrindən 22 tacirin şikayətini təqdim etmişdi. Tacirlər onların Rusiya 
şəhərlərində yerli hakimlər tərəfindən sıxışdırılmalarından şikayətlənirdilər. Səfir 
eyni zamanda çox təkidlə şahın dəllalları vasitəsi ilə satmaq üçün göndərdiyi 
mallarının Arxangelsk şəhərindən xaricə buraxılmasına və gömrüksüz satılmasına 
icazə verilməsini xahiş etmişdi
243
. 
Rusiya İran dövlətinin xahişlərinə əməl etmiş və öz növbəsində 
şikayətlənərək göstərmişdi ki, Culfa (İsfahan yaxınlığındakı yeni Culfa şəhəri 
nəzərdə tutulmuşdur) tacirlərinin xahişlərinə görə Şamaxıda ruslara xam ipək 
satmaq qadağan edilmişdir. Hətta 1712-ci ildə tacir İlyas İsayevin (çox güman ki, 
bu şəxs ya Kazan tatarlarından və yaxud da kalmıq olmuşdur) öz adamları ilə 
birlikdə Şamaxıdan pul ilə aldığı xam ipək zorla ondan geri alınmış, özünü 
köməkçiləri ilə birlikdə uzun müddət həbsdə saxlamışlar. İ. İsayev yalnız yazılı 
surətdə İran dövlətinin heç bir yerində pulla xam ipək almayacağına söz verdikdən 
sonra həbsdən azad olmuşdur
244
. 
Rusiya dövləti həmçinin təklif etmişdi ki, Culfa erməniləri Gilandan 
aldıqları ipəyi xarici ölkələrə Türkiyə vasitəsi ilə deyil, Xəzər dənizi vasitəsi ilə 
Rusiyadan aparsınlar. Göründüyü kimi, Rusiya Şərq ölkələri ilə ticarət 
münasibətləri yaratmaqda iki məqsəd güdürdü: həm xaricə aparılan ipəkdən Rusiya 
şəhərlərində ticarəti canlandırmaqla eyni zamanda gömrük toplanılsın və həm də 
özünün imkişaf etməkdə olan toxuculuq sənayesini xam ipəklə təmin edə bilsin. 
Lakin yuxarıda qeyd edilən tədbirlər gözlənilən nəticəni vermədi. Xam ipək 
ticarətində görkəmli rol oynayan yerli tacirlər Xəzər  boyu əyalətlərdən topladıqları 
ipəyin çox hissəsini yenə də Türkiyə torpaqlarında satırdılar. Rus tacirləri yenə də 
Xəzər boyu əyalətlərdə, xüsusilə xam ipəklə zəngin olan Azərbaycan şəhərlərində 
yerli hakimlərin özbaşınalıqlarının qurbanı olurdular. Bu isə rus dövlətinə hərtərəfli 
zərər vururdu. Odur ki, I Pyotr hər cür vasitə ilə Xəzər boyu vilayətlərinin   
sərvətini Xəzər dənizi və Volqa çayı vasitəsi ilə Rusiyaya cəlb etmək üçün 
tədbirlər gördü. Əlverişli şəraitin olmaması I Pyotrun bu barədə İran höküməti ilə 
yaxından danışıqlar aparmaq işini ləngitdi. Lakin tezliklə bu iş üçün fürsət ələ 
düşdü. 1712-ci ildə rus tacirlərinin Şamaxıda qarət olunması və Şah Soltan 
Hüseynin əfqan qəbilələrinə qarşı çıxmaq və xalq üsyanlarını boğmaq üçün rus 
                                                          
243 N. Q. Kukanova. Göstərilən əsəri, səh. 234. 
244 ÇQADA, fond 77, iş 1  (1713-1714 illər), vərəq 244. 
51 
 
dövlətindən kömək almaq məqsədi ilə I Pyotra müraciəti imperatorun  İrana A. P. 
Volınskinin simasında səfir göndərməsi işini sürətləndirdi. 
I Pyotrun A. P. Volınskiyə verdiyi təlimatda əsas yerlərdən birini ticarət 
məsələləri tuturdu. Təlimatın 6-cı bəndində A. P. Volınskiyə tapşırılırdı ki, o, 
İranla ticarət münasibətlərini qaydaya salmaq üçün şah hökuməti ilə müqavilə 
bağlasın, Hindistanla ticarətin təsis edilməsinin mümkün olmasını, hindlilərlə 
iranlıların nə kimi mallarla ticarət etmələrini və onların nəyə daha çox ehtiyacları 
olduğunu öyrənsin
245
. 
Təlimatın 7-ci bəndində tələb olunurdu ki, A. P. Volınski nə kimi vasitə ilə 
olursa-olsun İranın bütün əyalətlərində rus təbəələrinin gömrüksüz ticarət etmələri 
üçün şahın razılığını alsın
246
. 
Rus dövlətinin İran hökuməti qarşısına qoyduğu    təkliflər əsassız deyildi. 
Həqiqətən normal ticarətin aparılmasına bir çox səbəblər maneçilik törədirdi. Bu 
səbəblərdən biri də, yuxarıda qeyd edildiyi kimi, yerli hakimlər tərəfindən rus 
tacirlərinin hüquqlarının məhdudlaşdırılmasından ibarət idi. A. P. Volınski Səfəvi 
dövlətinə səfəri zamanı yolunu əsas etibarı ilə rus tacirlərinin daha çox ticarət 
etdikləri Azərbaycan şəhərlərindən salmış və Nizabadda, xüsusən, Şamaxıda rus 
təbəələrinin yerli hakimlər tərəfindən sıxışdırıldığının şahidi olmuşdur. O yazır ki, 
rus gəmiləri Nizabada gəldikdə yerli hakimlər rus tacirlərindən qeyri-qanuni pul 
almadan onları Şamaxıya buraxmırdılar.  Müqavimət göstərən tacirin malları isə 
zorla Nizabadda saxlanılırdı. Bu isə tacirə böyük ziyan vura bilərdi. Odur ki, rus 
tacirləri tələb olunan məbləği verməyə məcbur olub, tezliklə özlərini zəngin bazarı 
olan Şamaxıya çatdırırdılar. Şamaxıda isə tacirləri başqa cür soyurdular. Qoyulan 
qaydaya görə əsnəbi tacirlərdən heç birinin bəylərbəyinin icazəsi olmadan malını 
satmağa ixtiyarı yox idi. Şəhərə gətirilən mallar əvvəlcə bəylərbəyinin adamları 
tərəfindən gözdən keçirilir, ən yaxşıları seçilir və çox ucuz qiymətləndirilirdi. Hələ 
bunlar bir tərəfə dursun, bəylərbəyi çox zaman malları nisyə götürür və borcunu 
yarım il və ya daha çox saxlayırdı, bəzən o, borcunu bir şərtlə qaytarırdı ki, tacir 
ona hər bir manata 10 qəpik güzəştə getmiş olsun. Yalnız bəylərbəyi mal seçdikdən 
sonra tacirə öz mallarını satmağa icazə verilirdi. Rus tacirlərinin gətirdiyi mallar 
çox nadir hallarda nəğd pula satılırdı. A. P. Volınski yazır ki, tacirlərimiz mallarını 
əksər hallarda nisyə verirdilər. Çox zaman nisyə mal alan şəxs müəyyən vaxtdan 
sonra pul əvəzinə yenə də həmin malı qaytarırdı. Belə hallarda rus tacirlərinə 
böyük zərər toxunmuş olurdu. Əks təqdirdə tacir ya alıcıya güzəştə gedib malını 
satır və ya malı tamamilə itib batırdı. Əgər həmin tacir bu barədə məhkəməyə 
                                                          
245 V. Ulyanitski. Göstərilən əsəri, II hissə, səh. 200. 
246 Yenə orada. 
 
52 
 
şikayət etsəydi, o zaman malının ümumi məbləğinin 10 faizini qazıya verməli 
idi
247
. 
Əlbəttə, rus tacirləri belə haqsızlığın əleyhinə çıxmaya bilməzdilər. Onlar 
dəfələrlə öz hökümətlərinə müraciət edib bu hərc-mərcliyin qarşısını almağı xahiş 
etmişdilər. Məhz buna görə də İrana yola düşən A. P. Volınskiyə tapşırılmışdı ki, 
rus tacirlərinin yerli hakimlər tərəfindən sıxışdırılması hallarına son qoyulması 
haqqında şahın sarayında məsələ qaldırsın
248
. 
Qeyd edildiyi kimi, Şah Soltan Hüseyn iradəsiz və bacarıqsız bir hakim 
olduğu üçün bütün dövlət işlərini baş vəzir Fətəli xan öz əlinə almışdı. Odur ki, A. 
P. Volınski İsfahanda bilavasitə şahla deyil, baş vəzirlə danışıqlar aparmalı oldu. 
A. P. Volınski Fətəli xana aşağıdakı məzmunda müqavilə mətni təklif etmişdir. 
1. İran ermənilərinə Rusiyada kilsə açmaq ixtiyarı verildiyi, həmçinin romalı 
iezuitlərin və başqalarının İran torpağında qanuni kilsələri olduğu üçün, ruslara da 
İranda kilsə inşa etməyə icazə verilməlidir. 
2. Rus tacirlərinə İranın bütün vilayətlərində sərbəst ticarət etmək üçün icazə 
verilməlidir; İran təbəələri Rusiyada sərbəst ticarət etdikləri kimi, rus tacirləri də 
Gilanda və İran dövlətinin bütün əyalətlərində əldə etdikləri xam ipək və digər 
malları maneəsiz surətdə Rusiyaya aparmalıdırlar. 
3. 1667 və 1673-cü illərin müqavilələrinə əsasən, Culfa erməni kompaniyası 
İranın bütün vilayətlərində hasil olan xam ipəyin hamısını və digər malları satmaq 
üçün Rusiyaya gətirməlidir. Türkiyəyə və başqa yerlərə gedən ticarət yollarına 
əhəmiyyət verilməməli və həmin kompaniyaya əmr edilməlidir ki, ticarətini yalnız 
Rusiya dövləti ilə aparsın, halbuki hazırda onlar (Rusiyaya) çox az ipək gətirirlər. 
4. Dağıstan feodallarından bəzilərinin rus torpağına basqınları zamanı tutduqları 
əsirlər və xüsusilə Xəzər dənizinin İran sahillərində fəlakətə uğramış rus 
gəmilərində olan soldat və tacirlər həbsdən azad edilib (Rusiyaya) qaytarılsın. 
5. Xəzər dənizinin sahillərindəki Nizabad və Dərbənd limanları dayaz olduğu üçün 
busalar
249
 çox zaman torpağa oturur, ona görə də busalardan istifadə etmək 
əlverişli deyildir. Onların çoxu dənizdə itib batır. İndi dənizdə hər iki dövlətin 
ticarəti üçün gəmilər daha əlverişlidir, çünki onların dənizdə oturumu busalara 
nisbətən dərindir. Buna görə də Əlahəzrət şah buyurmalıdır ki, (tufanlı) havalarda 
gəmilərin dayanması üçün başqa yer axtarılsın və orada da ticarət müəssisəsi təsis 
                                                          
247 A. P. Volınskinin jurnalı; səh. 9. 
248V. Ulyanitski. Göstərilən əsəri, II hissə, səһ. 201; П. П. Мельгунов. Очерки по истории русской 
торговли в IX—XVIII вв. М., 1905, səһ. 249. Rus tacirlərinin qarət olunması və öldürülməsi haqqında 
bax: Письма и указы государей; Императора Петра Великого, императрицы Екатерины I, 
императора Петра 11, императрицы Анны Ивановны, императрицы Елизаветы Петровны и 
персидского шaxa Тахмасиба к аншефу, сенатору орденов свитого апостола Андрея 
первозванного и свитого Александра Невского кавалеру Василью Яковлевичу Левашеву, М., 
1808, səһ. 10. 
249 Busa bütöv bir ağacdan oyulmuş burnu iti, dalı kəsik, döşəməsi isə dairəvi olan qayıqdır. Bu qayıqlar 
bir növ yerli qayıqlardan səndalları xatırladır. 
53 
 
edilsin. Həmçinin əmr edilsin ki, orada tacirlər üçün karvansara tikilsin, əks 
təqdirdə həm rus və həm də digər tacirlərə böyük zərər dəyə bilər. 
Müqavilənin 6-cı bəndində bir çox şəhərlərdə, xüsusilə Şamaxıda və 
Nizabad limanında rus tacirlərinin yerli hakimlər, gömrükxana məmurları və 
borclarını verməyən tacirlər tərəfindən sıxışdırılmalarından, ərizəyə
250
 əsasən 
alınan gömrüyün ağırlığından (hər tüməndən 1 manat), şahın icazəsinə 
baxmayaraq, Şamaxıda ipək alan rus tacirlərinin sıxışdırılmalarından, Rusiyada 
İran tacirlərindən alınan gömrükdən fərqli olaraq burada daha artıq və qanunsuz 
gömrük alınmasından, Şamaxıda işləyən Kazan tatarlarından şahın xəzinəsi üçün 
qanunsuz vergi toplanılmasından bəhs edilirdi
251
. 
A. P. Volınskinin İranın baş vəziri Fətəli xana təqdim etdiyi təkliflər 21 
bənddən ibarət idi. 8-ci bənddən 21-ci bəndə kimi olan təkliflər əsasən rus 
tacirlərinin sıxışdırılmalarından, onların qarət olunmalarından, verdikləri borclarını 
geri ala bilməmələrindən, habelə yerli hakimlər, tacirlər, dəllallar və dilmanclar 
tərəfindən edilən haqsızlıqdan danışılırdı. A. P. Volınski bütün bu narazılıqların 
qarşısını almaq üçün Səfəvi dövlətində rus tacirlərinin mənafeyini qorumaq 
məqsədi ilə rus tacirlərinin daha çox alver etdikləri ticarət mərkəzlərinin birində 
konsulxana təsis etmək məsələsini irəli sürmüşdü
252
. 
A. P. Volınskinin İran dövlətinə təqdim etdiyi təkliflər hökumət tərəfindən 
közdən keçirilmiş və əsasən qəbul olunmuşdur. Lakin İran hökuməti də öz 
növbəsində baş vəzir Fətəli xanın sədarəti altında təkliflərini hazırlayıb A. P. 
Volınskiyə vermişdir. Səfir həmin təklifləri özü qayıtmazdan əvvəl Rusiyaya 
göndərmişdir. Eyni zamanda İran dövləti Rusiya ilə ticarət əlaqələrini qaydaya 
salmaq məqsədi ilə lazımi tədbirlər görmüşdür. Bu xüsusda şah on bənddən ibarət 
bir fərman vermişdir. Fərmanın I, II və III bəndlərinə əsasən Nizabada gələn rus 
tacirləri öz mallarını orada satmaq istəməsələr yerli hakimlər onları məcbur 
etməməli, yüklərini zorla açmamalı, yollarına davam etmək istədikdə onlara 
karvan tutmaqda və b. hallarda hər cür vasitə ilə kömək etməli, onlardan qanundan 
kənar gömrük almamalı idilər. Həmçinin yerli hakimlərdən tələb olunurdu ki, onlar 
Nizabaddan Şamaxıya gedən rus ticarət karvanlarının silahlı dəstələrlə müşayiət 
olunmalarını təmin etsinlər. Həmin dəstələr yol boyu rus tacirlərinə tabe olmalı və 
rusların əmin-amanlığı üçün məsuliyyət daşımalıdırlar. 
Fərmanın IV bəndində Şirvan bəylərbəyindən tələb olunur ki, Şamaxıya 
gələn rus tacirlərinə öz mallarını satmaqda maneçilik törətməsin, onların mallarının 
qiymətini aşağı salmasın, zorla onlardan pulsuz mal almasın. Rus tacirləri 
                                                          
250 Mətndə «челобитная» yazılmışdır. Həmin sözün mənası «yazılı ərizə» deməkdir. Çox güman ki, 
həmin ərizə bu və ya digər şəhərə mal aparmaq məqsədi ilə icazə almaq üçün yazılmış ərizələrdən imiş. 
Belə ərizələrdə tacir eyni zamanda özü ilə satmağa apardığı malların siyahısını da yazırdı. 
251 V. Ulyanitski. Göstərilən əsəri, II hissə, səh. 202. 
252 Пункты предложенные А. П. Волынским эхтимадевлету 1717г. Bax: V. Ulyanitski. Göstərilən 
əsəri, II hissə, əlavə 42. 
54 
 
Şamaxıda sıxışdırıldıqda, təhqir və qarət olunduqda, öz borclarını geri almaq üçün 
məhkəməyə müraciət etdikdə onlardan dəhyek (pulun onda biri) alınmasın və 
onlara hər cür kömək edilsin. 
Fərmanın V bəndində yerli tacirlərdən tələb olunur ki, aldıqları borc və 
nisyə malın dəyərinin qaytarılması üçün vaxt müəyyən edilsin. Əgər yerli tacir 
borcunu vaxtında qaytara bilməsə, 1000 tümənə hər ay bir tümən faiz əlavə 
etməlidir. Nisyə alınmış mal xeyli vaxt saxlanıldıqdan sonra yiyəsinə qaytarıldıqda 
tacirə mütləq lazım olan faiz verilməlidir. 
Fərmanın VI bəndində deyilir ki, öz malını Şamaxıda və ya başqa yerdə 
satmaq istəməyən rus tacirlərinə başqa şəhərlərə getməyə icazə verilməli və 
onlardan nə xərc və nə də rahdari alınmalıdır. Onlar yalnız öz mallarını satdıqda 
gömrük verməlidirlər. 
Fərmanın VII bəndi rus tacirlərinə Şirvan və Şamaxıdan xam ipək almaqda 
maneçilik törədilməməsini, VIII bəndi rus tacirlərinə çoxlu ziyan vuran yerli 
dilmancların fırıldaqlarına son qoyulmasını, IX bəndi başqa tacirlərə nisbətən rus 
tacirlərindən çox gömrük alma hallarını aradan qaldırmağı və ən nəhayət, X bəndi 
Şamaxıdan Nizabada gedən rus ticarət karvanlarının tacirlərin hesabına atlı 
dəstələrlə müşayiət olunmalarını, yolda oğurlanmış və ya itmiş rus mallarının 
tapılıb tacirə qaytarılmasını, dənizdə baş verən tufan zamanı Şirvan, Gilan və 
Mazandaran sahillərində kənara atılan rus mallarına əl vurulmamasını və yiyələrinə 
qaytarılmasını tələb edirdi
253
. 
Həmin fərmanın surəti bütün ticarət mərkəzlərinə, xüsusilə Şirvan və Gilan 
hakimlərinə göndərilmiş və İranın Rusiya ilə ticarət müqaviləsi bağlaması 
haqqında onlara xəbərdarlıq edilmişdir
254
. 
İran şahının fərmanında əks olan məsələlərin heç biri yersiz deyildi. Qeyd 
edildiyi kimi, həqiqətən, Şamaxıda rus tacirləri İran məmurları tərəfindən çox 
sıxışdırılırdılar
255
. Lakin buna baxmayaraq, rus tacirləri başqa şəhərlərə nisbətən 
Şamaxıya daha artıq axışıb gəlirdilər. 
Məhz elə buna görə də təsadüfi deyildir ki, A. P. Volınski rus tacirlərinin 
Şamaxı bazarına göstərdikləri marağı və eyni zamanda onların yerli hakimlər 
tərəfindən sıxışdırılmalarını nəzərə alaraq, rus dövlətinin ilk konsulxanasını başqa 
yerdə deyil, Şamaxı şəhərində təsis etmək məsələsini qaldırmışdı
256
. 
Konsulxananın əsas vəzifəsi rus tacirlərinin mənafeyini qorumaqdan, onların yerli 
tacirlərlə olan mübahisələrini həll etməkdən və s. ibarət olmalı idi. Əldə olan 
                                                          
253 PSZRİ, t. V (1713-1719 illər.), SPb, 1830, səh. 500-503; V. Ulyanitski. Göstərilən əsəri, II hissə, 
əlavə 43; P. Butkov. Göstərilən əsəri, səh. 5-6; А. Шт ы лко. Астраханская торговля в старину, 
Астрахань, 1909, səһ. 25; С. Броневский. Новейшие географические и исторические известия о 
Кавказе, II cild, М., 1823, səһ. 200. 
254 P. Butkov. Göstərilən əsəri, səh. 5; V. Ulyanitski. Göstərilən əsəri, I hissə, səh. 202. 
255 A. P. Volınskinin jurnalı, səh. 9. 
256 V. Ulyanitski. Göstərilən əsəri, I hissə, səh. 203. 
55 
 
sənədlərdən aydın olur ki, Şamaxıda konsulxana təsis edilməzdən əvvəl, tacirlər 
arasında mübahisə və ya narazılıq baş verdikdə onlar çox zaman dilmancların 
köməyinə müraciət edərlərmiş. V. Ulyanitski yazır ki, Şamaxıda və başqa 
şəhərlərdə tacirlərdən xüsusi «dilmanc pulları» toplanılırdı
257
. Lakin dilmancların 
ticarətin gedişinə köməkdən çox zərəri dəyirdi. Dilmanclar bir çox hallarda 
mübahisələrin baş verməsinə və həmçinin tacirlərin maddi cəhətdən zərər 
çəkmələrinə səbəb olurdular. Çünki dilmanclar əsasən yerlilərdən olduqları üçün 
çox zaman mübahisələri yerli tacirlərin xeyrinə həll etməyə çalışırdılar. Bəzi 
hallarda gəlmə tacirlərdən bir neçə dəfə «dilmanc pulu» alınırdı. A. P. Volınski 
şikayətlənərək yazırdı ki, Şamaxıda «dilmanc pulu» verən tacirlərdən haqsız olaraq 
başqa şəhərlərdə də həmin məbləği alırdılar
258
. Buradan elə bir qənaətə gəlmək olar 
ki, «dilmanc pulu» da rahdari və ya mizan vergiləri ilə yanaşı olaraq dilmancların 
xidmətindən istifadə edib-etməmələrindən asılı olmayaraq əcnəbi tacirlərdən 
mütləq vergi kimi alınarmış. Lakin Şah Soltan Hüseynin 1717-ci ildəki fərmanına 
əsasən «dilmanc pulu»-nun eyni tacirdən bir neçə dəfə məcburi surətdə alınması 
qadağan edildi
259
. 
Çox güman ki, Şah Soltan Hüseyn həmin fərmanı A. P. Volınskinin 
şikayətindən sonra vermişdir. Deyilənlərdən aydın olur ki, «dilmanc pulu» əcnəbi 
tacirlərdən zorakılıqla alınan gömrüklərdən biri imiş. A. P. Volınski İsfahandan 
Peterburqa qayıdarkən uzun müddət Şamaxıda olmuşdur. O, Şamaxı bəylərbəyisi 
ilə söhbət zamanı demişdir ki, şahın əmrinə görə rus tacirləri heç bir «dilmanc 
pulu» verməməlidirlər. Onlar ildə 1000 manatdan artıq «dilmanc pulu» verdikləri 
halda, bu işdən zərərdən başqa xeyir görməmişlər
260
. 
Şübhəsiz, dilmancların tacirlərə az da olsa köməyi dəyirdi. Onlar rus, 
Azərbaycan və fars dillərini bilməyən tacirlər arasında vasitəçi olurdular. Lakin rus 
dövləti dilmancların fəaliyyətini qiymətləndirməməkdə, hər şeydən əvvəl, öz 
mənafeyini güdürdü. Bu da İran dövlətinin vilayətlərində rəsmi konsulxanalar təsis 
etməyə nail olmaqdan ibarət idi. Yuxarıda qeyd edildiyi kimi, A. P. Volınski rus 
tacirlərinin mənafeyini qorumaq məqsədi ilə İran dövlətinin ərazisində konsulxana 
təsis etmək məsələsini qaldırmışdı. Uzun danışıq və məktublaşmadan sonra Şah 
Soltan Hüseyn 1720-ci ildə konsulxananın təsis olunmasına icazə verdi
261
. 
İndi qarşıda konsulxananın hansı şəhərdə təsis edilməsi məsələsi dururdu. 
Azərbaycan və İranın bir çox şəhərlərini gəzmiş A. P. Volınski ticarət sahəsində 
Azərbaycan şəhərlərinin üstünlüyünün və rus tacirlərinin Azərbaycanda ticarətdən 
                                                          
257 Yenə orada. 
258 A. P. Volınskinin jurnalı, səh. 9. 
259 Перевод указов Шаховых, которые действо имеют жалованных для коммерции в Персии, 
оные за печатью шахова (1717), АКАК, т. II, доп. к I тому, Tiflis, səһ. 1089. 
260 V.  Ulyanitski. Göstərilən əsəri, I hissə, səh. 203. 
261 M. Çulkov. Göstərilən əsəri, səh. 102; А. Штылко. Астраханская торговля в старину, Астрахань, 
1909, səh. 25. 
56 
 
daha çox gəlir əldə etdiklərinin şahidi olmuşdu. Buna görə də onlar Şamaxıda və 
ya Bakıda yerli hakimlər tərəfindən sıxışdırıldıqları halda belə həmin şəhərlərlə 
ticarət əlaqələrini kəsmək fikrində deyildilər. Əksinə, Şamaxıya daşınıb gələn 
yüksək keyfiyyətli Azərbaycan ipəyi, Bakı nefti və şəhərin zəngin bazarı xarici 
ölkə tacirlərinin, o cümlədən rusların diqqətini həmişə özünə cəlb edirdi. Odur ki, 
A. P. Volınski konsulxananın Şamaxı şəhərində təsis olunmasını təklif etmişdi
262
. 
Şamaxı şəhərinin konsulxana üçün əlverişli olması haqqında A. P. Volınski Xarici 
İşlər Kollekiyasında da məlumat vermişdi
263
. A. P. Volınski, hətta Şamaxıya kimin 
konsul göndərilməsini müəyyənləşdirməyi təklif etmişdi. 
Tezliklə rus hökuməti qvardiya kapitanı S. Baskakovu konsul təyin edib, 
Şamaxıya göndərmək üçün hazırlıq gördü. Nəzərdə tutulan Şamaxı konsulxanası 
təkcə Azərbaycanda deyil, eyni zamanda İranın bütün şəhər və vilayətlərində rus 
tacirlərinə istiqamət verməli və həmçinin onların mənafeyini qorumalı idi. Lakin 
tezliklə İran hökuməti konsulxananın Şamaxı şəhərində təsis olunmasına qəti etiraz 
edərək bildirdi ki, konsulxana yalnız İranın paytaxtı İsfahanda yerləşməlidir. 
Əlbəttə, məsələnin şah höküməti tərəfindən belə qoyulması aydın idi. Çox güman 
ki, Şah Soltan Hüseyn rus tacirlərini İsfahan şəhərinə cəlb etmək və burada ticarəti 
canlandırmaq məqsədini güdürdü. Lakin I Pyotr İran dövlətinin təklifinin tamamilə 
əksinə çıxdı və bildirdi ki, konsulxana ilk növbədə tacirlərin mənafeyini qorumaq 
üçün lazımdır, rus tacirlərinin əksəriyyəti isə Şamaxı şəhərində ticarət edir, odur ki, 
konsulxana elə şəhərdə təsis olunmalıdır ki, orada qızğın ticarət getmiş olsun. 
Uzun danışıqlardan sonra İran dövləti ilə Rusiya belə qənaətə gəldilər ki, 
İsfahan paytaxt olduğu üçün konsulxana da orada yerləşdirilsin, Şamaxıda isə 
həmin konsulun müavini otursun
264
. 
İran dövlətinin paytaxtı İsfahana ilk rus konsulu Semyon Abramovu, 
Şamaxıya isə konsul müavini və ya konsulun canişini adı ilə A. Baskakovu 
göndərmək qərara alındı. Bu münasibətlə Xarici İşlər Kollegiyası 1720-ci il 
dekabrın 21-də İran dövlətinə xüsusi məktub göndərdi. Həmin məktubun 
Azərbaycana aid olan hissəsində deyilirdi ki, rus tacirləri əsas etibarilə Şamaxıda 
ticarət edirlər, lakin rus dövlətinin nümayəndəsi olmadığından orada bir çox qayda-
qanunsuzluq baş verir, buna görə tacirlərimiz, Şamaxı ticarətini idarə etmək və 
tacirlərin mənafeyini qorumaq üçün tacir Aleksey Baskakovu konsul Abramovun 
canişini seçmişlər. A. Baskakov baş verən hər bir mübahisəli məsələni həll etmək 
üçün bəylərbəyi və ya digər yerli hakimlərin köməyinə müraciət etməli, onlar da 
bu işdə ədalətli olmalıdırlar. Lakin o, yerli hakimlərdən kömək ala bilməsə, məktub 
vasitəsi ilə bu barədə İsfahandakı konsul S. Abramova məlumat verməlidir. S. 
                                                          
262 V. Ulyanitski. Göstərilən əsəri, II hissə, əlavə 43. 
263 V. Ulyanitski. Göstərilən əsəri, I hissə, səh. 205. 
264 V. Ulyanitski. Göstərilən əsəri, I hissə, səh. 205; V. Komarov. Göstərilən əsəri, səh. 553. 
57 
 
Abramov da öz növbəsində şahın hüzurunda məsələ qaldırmalı və həmin məsələnin 
həllinə nail olmalıdır. 
A. Baskakovun - rus ordusunun qvardiya kapitanının bir tacir kimi qələmə 
verilməsi və onun Şamaxıya konsul müavini təyin edilməsi bir qədər dəqiqlik tələb 
edir. Qvardiya kapitanı A. Baskakovun tacir adı ilə konsul müavini və ya canişini 
«seçilməsi» ticarətdən çox siyasi məqsəd daşıyırdı. Məsələ burasındadır ki, 1718-ci 
ildə üçillik səfərdən qayıdan A. P. Volınskinin topladığı məlumatlar I Pyotra Xəzər 
boyu əyalətləri asanlıqla zəbt edə biləcəyinə böyük ümidlər verirdi
265
. Odur ki, I 
Pyotr nəzərdə tutduğu yürüşə hazırlıq münasibəti ilə bir sıra tədbirlər həyata 
keçirirdi. Bu tədbirlərdən biri də cənuba gedən yolların ordunun gedişi üçün rahat 
olub-olmadığını müəyyən etməkdən ibarət idi. Bunu bir çox tarixi sənədlər — A. 
Baskakov Şamaxıya gələrkən onu müşayiət edənlərin arasında dörd nəfər 
geodezistin olması
266
 həmçinin I Pyotrun Həştərxana qubernator təyin edilmiş
267
 A. 
P. Volınskiyə verdiyi əmr bir daha sübut edir. Əmrdə deyilirdi: «Konsul müavini 
vəzifəsinə elə zabit seçilməlidir ki, quru yolla Şamaxıya gedib geri qayıtdıqda 
yolların ordunun hərəkəti üçün nə dərəcədə rahat olub-olmadığını öyrənə bilsin və 
eyni zamanda Şamaxıda tacir adı ilə yaşayanları nəzərdən keçirsin»
268
. 
A. Baskakovun özünə verilmiş məxfi təlimatdan da eyni qənaətə gəlmək 
olar. «Terekdən Şamaxıya və oradan da Abşeron və Gilana gedən yollar 
öyrənilməli və ordunun hərəkəti üçün rahat olub-olmaması müəyyən edilməlidir. 
Yerlərdəki vəziyyətlə də yaxından tanış olmaq lazımdır»
269
. 
Həmin məsələlərin öyrənilməsi rus dövləti üçün böyük siyasi əhəmiyyət 
kəsb edirdi. Rus dövləti hər cür vasitə ilə türklərin Zaqafqaziyanı ələ keçirmək 
təhlükəsinin qarşısını almağa çalışırdı. Deməli, A. Baskakov Şamaxı şəhərinə eyni 
zamanda bir hərbi kəşfiyyatçı kimi də göndərilmişdi. Lakin I Pyotr bu məsələni hər 
cür vasitə ilə pərdələməyə çalışırdı. Bunu A. Baskakovun Şamaxıya ezam edilməsi 
haqqında I Pyotrun Şah Soltan Hüseynə göndərdiyi məktubundan müəyyən etmək 
olar. Məktubda deyilir ki, A. P. Volınski  ilə  Etimad-üd-Dövlə  arasında  aparılan 
danışıqlara əsasən Şamaxıya «ticarətdə mahir olan Aleksey Baskakov» 
göndərilir
270
. 
A. Baskakovun Şamaxıya ezam edilməsi haqqında Şirvan bəylərbəyisinə də 
müvafiq məktub göndərilmişdi. Məktubun müəllifi olan kansler qraf Q. İ. 
                                                          
265 Д. Корсаков. А. П. Волынский (Биографический очерк), «Древняя и новая Россия», т. I, 1877, 
səһ. 84. 
266 ЦГАДА, кабинет Петра I, отд. I, кн. 30, vərəq 125-126. 
267 D. Korsakov. Göstərilən əsəri, səh. 85-89. 
268 V. Ulyanitski. Göstərilən əsəri, I hissə, səh. 209. 
269 Yenə orada, səh. 210; S. Solovyov. Göstərilən əsəri, səh. 35. 
270 Грамота от царского величества к шаху персидскому. Bax: V. Ulyanitski. Göstərilən  əsəri, II 
hissə, əlavə 44; М. Çulkov. Göstərilən əsəri, səһ.103, 113; А. Ştılkо. Göstərilən əsəri, səһ. 25; 
ЦГАДА, кабинет Петра Великого, отд. I, кн. 30, vərəq 125-126. 
58 
 
Qolovkin də yerli hakimlərdən A. Baskakova müstəqillik verməyi tələb etmiş və 
A. Baskakovun Şamaxıya yalnız ticarət xatirinə gəlməsini göstərmişdir
271
. 
Beləliklə, qeyd etmək lazımdır ki, A. Baskakovun Şamaxı şəhərinə 
göndərilməsi bir daha Şamaxının zəngin ticarət şəhəri olmasını və həmçinin 
Rusiyanın Azərbaycanda öz ticarət əməliyyatını möhkəmlətmək məqsədini 
güddüyünü, XVIII əsrin birinci yarısında bir çox tarixçilərin «rus— İran ticarəti» 
dedikdə bu ticarətdə əsas yerlərdən birini Azərbaycan şəhərlərinin tutmasını və rus    
tacirlərinin əsasən Azərbaycanda məskən salmasını sübut edən təkzibedilməz 
dəlillərdən biridir. Heç də təsadüfi deyildir ki, A. P. Volınski və I Pyotrun kabinəsi 
«rus—İran ticarətini» qaydaya salmaq məqsədi ilə konsulxananın məhz Şamaxı 
şəhərində təsis olunmasını təkid edirdilər. Maraqlı burasıdır ki, hətta İsfahana    
konsul göndərilən S. Abramova verilən təlimatın bir çox bəndləri də Şamaxıdan 
bəhs edirdi. S. Abramova tapşırılmışdı ki, Şamaxıdakı konsul müavinin işinə 
daima nəzarət etsin, onunla mütəmadi surətdə məktublaşsın
272
, bir çox şəhərlərdən, 
o cümlədən Şamaxıdan Türkiyəyə aparılan ipəyin hamısının Rusiyaya 
göndərilməsinə nail olsun və həmin tacirlərə bildirsin ki, rus dövləti onlara gömrük 
və s. barədə xeyli güzəştə hazırdır
273
. 
Şamaxıya göndərilən konsul müavini A. Baskakova aşağıdakı məzmunda 
təlimat verilmişdi: 1. Şamaxı və Nizabadda işə başlayan zaman özünü İranda olan 
başqa ölkələrin tam hüquqlu konsulları kimi aparmalı və imperatorun hakimiyyəti 
və gücünə arxalanaraq rus təbəələrinin mənafeyini qorumalı; 2. Şamaxıda hansı 
Qərbi Avropa tacirlərinin ticarət etdiklərini, oraya nə kimi mallar gətirdiklərini və 
hansı yollarla gətirdiklərini öyrənməli; 3. Öz mallarını Türkiyə torpaqlarına aparıb 
satan tacirləri Rusiya bazarlarına cəlb etməli və bildirməli ki, Rusiyaya gedən yol 
qısa, rahat və ucuz başa gəlir, rus dövləti gömrük barəsində xeyli güzəştə 
gedəcəkdir; 4. Ölkədə işlədilən pullar, çəki və ölçü vahidləri haqqında məlumat 
toplayıb, ticarət  kollegiyasına verməli; 5. İsfahandakı konsul S. Abramov ilə 
müntəzəm surətdə məktub vasitəsi ilə əlaqə saxlamalı; 6. Rus təbəələri ilə yerli 
tacirlər arasında baş verən mübahisələri ədalətlə həll etməli; 7. Konsul müavini 
mübahisəli mühüm bir məsələni həll etməzdən əvvəl rus tacirlərinin Şamaxıda və 
Nizabadda olan başçılarını toplamalı, sonra isə məsələni əksəriyyətin nəfinə həll 
etməlidir, mübahisə edənlər konsul müavini daxil olmaqla, müzakirədə iştirak 
etməlidirlər; 8. İsfahandakı konsul öldükdə onu Şamaxıda yaşayan müavini əvəz 
etməlidir; 9. Əgər Şamaxıdakı konsul müavini ölərsə, onu adlı-sanlı rus  
tacirlərindən iki nəfəri müvəqqəti əvəz edib, bu barədə ticarət kollegiyasına xəbər    
verməlidir; 10. Nizabada  rus dövlətinin gəmiləri yanaşdıqda konsul müavini 
özünü Nizabada yetirməli və gəmilərin boşaldılması və ya yüklənməsinə şəxsən 
                                                          
271 Письмо Шемахинскому хану от канцлера гр. Головкина о консуле Баскакове. Bax: V. 
Ulyanitski. Göstərilən əsəri, II hissə, əlavə 44; M. Çulkov. Göstərilən əsəri, səh. 105. 
272 M. Çulkov. Göstərilən əsəri, səh. 107; V. Ulyanitski. Göstərilən əsəri, II hissə, əlavə 45. 
273 M. Çulkov. Göstərilən əsəri, səh. 208. 
59 
 
nəzarət etməlidir. Əgər konsul özü gələ bilməzsə, bu iş üçün iki nəfər və ya daha 
çox etibarlı tacirlərdən göndərə bilər: 11. Gəmilərin yüklənməsi və ya 
boşaldılmasını asanlaşdırmaq məqsədi ilə Nizabadda çoxlu miqdarda yastı 
oturacaqlı qayıqlar saxlanılmalıdır və s. 
L. Baskakova verilən təlimat 21 bəiddən ibarət idi. Lakin yerdə qalan 
bəndlərdə ümumi məsələlərdən bəhs edildiyi üçün onun üzərində 
dayanılmayacaqdır
274
. 
İstər S. Abramov və istərsə də A. Baskakova verilən təlimatların 
məzmunlarından belə bir qənaətə gəlmək olar ki, Rusiya konsul və konsul 
müavininin vasitəsi ilə özünun ticarət sahəsindəki Şərq siyasətini həyata keçirməyə 
can atırdı
275
. Konsulxana nümayəndələri Azərbaycan və İranın təsərrüfat 
xüsusiyyətini yaxından öyrənməli, Səfəvi dövlətinin xarici ölkələrlə İran körfəzi 
vasitəsi ilə və eləcə də Türkiyə ilə olan ticarət əlaqələrinin Xəzər dənizinə 
köçürülməsinə nail olmalı idilər. 
Beləliklə, Rusiya Avropa ilə Şərq ölkələri arasında aparılan ticarətdə bir 
vasitəçi kimi çıxış etməyə çalışırdı. Bunun isə, göstərildiyi kimi, Rusiya üçün həm 
böyük təsərrüfat və həm də siyasi əhəmiyyəti vardı: bir tərəfdən Şərq ilə Qərb 
arasında aparılan ticarətin sayəsində Rusiyanın daxili bazarları zənginləşəcək,    
gömrükxananın gəliri artacaq, digər tərəfdən isə Qərbi Avropa və Şərq ölkələri 
tranzit ticarəti sayəsində Rusiyadan asılı vəziyyətdə qalacaqdılar. Məhz buna görə 
də I Pyotr nəyin bahasına olursa-olsun Xəzər dənizi vasitəsi ilə aparılan ticarəti ələ 
keçirmək və sahil boyu şəhərlərdə möhkəmlənmək siyasətini yürüdürdü. Lakin I 
Pyotr beynəlxalq vəziyyət ilə əlaqədar olaraq hələlik açıq siyasət yürüdə bilmirdi. 
Lakin bu ona heç də Xəzər dənizinin sahillərini öyrənməyə mane olmurdu. 1717-ci 
ildə I Pyotrun təklifinə görə donanma poruçiki fon Verden
276
 və 1719-cu ildə isə   
leytenant F. Soymonov Xəzər dənizinin limanlarını, körfəzlərini, sahillərini və 
habelə Xəzərə axan çayların xüsusiyyətlərini öyrənmək məqsədi ilə ekspedisiyaya 
çıxdılar. İmperatorun əmrinə görə bu ekspedisiyaların yığdığı məlumatlara əsasən 
Xəzər dənizinin mükəmməl xəritəsi tərtib olunmalı idi. Nəhayət, 1721-ci ildə 
nəzərdə tutulan xəritə hazır oldu
277
 F. Soymonov və fon Verdenə Xəzər sahillərini 
                                                          
274 Инструкция данная из Государственной коммерц-коллегии определенному в Шемахию и в 
Низовую вице-консулу Алексею Баскакову. Bax: V. Ulyanitski. Göstərilən əsəri, II hissə, əlavə 45; 
M. Çulkov. Göstərilən əsəri, səh. 113-120. 
275 P. Butkov. Göstərilən əsəri, I cild, səh. 6. 
276 V.  Komarov. Göstərilən əsəri, səh. 564. 
277 В. Могутов. Редкое и достопамятное известие, о выбывшей из России в Великую Татарию 
экспедиции под именем посольства. СПб, 1777, səһ. 40; А. Соколов. Астрахань, о ее прошлом и 
настоящем, ЖМВД, т. XII, СПб, 1845, səһ. 62: А. Штылко. Волжско-Каспийское судоходство в 
старину, СПб, 1896, səһ. 35; P. Butkov. Göstərilən əsəri, 1 cild, səһ. 6; А. P. Volınskinin verdiyi 
məlumata görə, I Pyotr Xəzər dənizinin xəritəsini çəkməyi hələ o, 1715-ci ildə İrana yola düşməzdən 
əvvəl bir neçə dənizçi zabitlərə tapşırmışdı. Bax: Оправдание о персидском деле. См.: Чтение в 
императорском обшестве истории и древностей российских при Московском Университете, в 
60 
 
öyrənmək kimi əsas məsələdən başqa, ticarət məsələləri ilə də yaxından tanış 
olmaq tapşırılmışdı. Məhz buna görə də onlar, xüsusilə F. Soymonov Azərbaycana 
və İrana mal aparan tacirlərlə söhbət etmiş və onlardan müəyyən məlumat 
toplamışdı. Rus tacirlərinin əksəriyyəti İranda ticarət edən tacirlər üçün şirkət 
yaradılmasını təklif  etmişdir. Onların fikrincə, əsas şirkət Həştərxanda yerləşməli, 
İsfahanda, Tiflisdə, Şamaxıda, Astrabadda və Rəştdə isə bu şirkətin filialları 
açılmalıdır. Rus tacirləri həmçinin təklif etmişlər ki, İrana əsas etibarilə buğda unu 
və mahud aparılmalı, oradan isə ipək, pambıq və düyü gətirilməlidir. 
F. Soymonovun fikrincə, Xəzər dənizində mal daşınması üçün ən əlverişli 
nəqliyyat vasitəsi uzunluğu 60-70 fut olan qukar
278
 və qaliot
279
 tipli gəmilər 
olmalıdır. Nizabad limanı isə belə gəmilər üçün yararlı deyildir. Məhz buna görə 
də o, təklif etmişdir ki, Kür çayının ağzında yeni ticarət limanı salınsın və beləliklə, 
Kür çayı bütün Şirvanın və eləcə də  Gürcüstanın ticarət arteriyasına çevrilsin.  Kür 
çayı vasitəsi  ilə Xəzər dənizinə  axışıb gələn ticarət malları gəmilərlə Volqa çayı 
vasitəsi ilə Rusiyaya, oradan isə Qərbi Avropa bazarlarına çıxarılmalı idi. F. 
Soymonovun fikrincə, Ənzəli İranla ticarətdə ikinci dərəcəli liman olmalı idi
280
. I 
Pyotr eyni zamanda Astrabadı ələ keçirdikdən sonra Hindistan ilə də normal ticarət 
ələqələri yaratmağı nəzərdə tutmuşdu
281
. Rus dövləti Kür çayının ağzında salınacaq 
limanı tədricən Rusiyanın bütün Şərq ölkələri ilə apardığı ticarətin düyüm 
nöqtəsinə çevirməyi qərara almışdı
282
. 
Rusiya hökuməti 1717-ci ildə İran ilə bağladığı ticarət müqaviləsinə böyük 
ümidlər bəsləyirdi. Lakin müqavilənin hər iki dövlət tərəfindən təsdiq olunmasına 
baxmayaraq, bu, Rusiyanın gözlədiyi nəticəni vermədi; əvvələn, müqavilədə I 
Pyotrun tələb etdiyi əsas məsələ, yəni Culfa ticarət şirkəti üzvlərinin İran və 
Azərbaycanda əldə etdikləri xam ipəyi ya Rusiyaya satmalı və ya xaricə yalnız 
Rusiyanın ərazisindən aparmaları haqqındakı tələb şah tərəfindən qəbul 
edilməmişdi. Şah bildirmişdi ki, tacirlər öz mallarını istədikləri yerə də 
aparmalıdırlar, bu onların şəxsi mənafeyindən asılıdır
283
. 
Culfalıların Aralıq dənizi tərəfə meyl göstərmələrinə səbəb onların Qərbi 
Avropa mallarını, xüsusilə mahudun bilavasitə avropalı tacirlərdən nisbətən ucuz 
qiymətə almalarından irəli gəlirdi. Həştərxanda isə onlar həmin malları rus 
tacirlərindən baha qiymətə almalı olurdular. Digər tərəfdən İran hökuməti rus 
                                                                                                                                      
статье «Дело Салитеева, Архимандрита Казанского монастыря», кн. 3, М., 1868, səһ. 111. 
278 Qukar (hollandca hoeker) iki dor ağacı, enli burnu və dal tərəfi dairəvi olan ticarət gəmisidir. 
279 Qaliot (italyanca  galeotta) çox da böyük olmayan iki dor ağaclı və iti burunlu ticarət gəmisidir. 
280 Ф. Л. Соймонов. Описание Каспийского моря... яко часть истории государя императора Петра 
Великого, СПб, 1763, сəһ. 333—337; A. Bakıxanov. Göstərilən əsəri, səh. 106. 
281 A. Bakıxanov. Göstərilən əsəri, səh. 106. 
282 N. Q. Kukanova. Göstərilən əsəri, səh. 247. 
283 V.  Ulyanitski. Göstərilən əsəri, II hissə, əlavə 42. 
61 
 
gəmilərinə Nizabaddan başqa, digər bir limanda daldalanmağa icazə vermirdi. Bu 
isə ticarətin genişlənməsinə xeyli maneçilik törədirdi. 
Yeri gəlmişkən qeyd etmək lazımdır ki, 1717-ci il müqavilənaməsinin 
maddələrinin həyata keçirilməsinə şah özü razılıq versəydi də, Səfəvi dövlətində 
baş verən hərc-mərclik onsuz da buna mane olacaqdı. Beləliklə, Rusiya ilə İran 
arasında bağlanılmış ilk ticarət müqaviləsi yalnız kağız üzərində qaldı. 
Qeyd edildiyi kimi, I Pyotr cənuba doğru yürüşə elə A. P. Volınski 
İsfahandan qayıtdıqdan sonra hazırlıq görməyə başlamışdı. Bununla əlaqədar 
olaraq o, A. P. Volınskini Həştərxan quberniyasının qubernatoru təyin etmişdi. P. 
Butkov I Pyotrun yürüşünün əsil mahiyyətinə varmadan yazır ki, A. P. Volınski 
«Rus sərhədlərinin əmin-amanlığı üçün»
284
 tədbirlər görmüş və məhz bu məqsədlə 
də tezliklə yürüşə başlamağı təklif etmişdir. 
Lakin qeyd etmək lazımdır ki, P. Butkovun müddəaları birtərəflidir. Çünki I 
Pyotru cənuba doğru yürüşə başlamağa sövq edən bir neçə başqa səbəb var idi. 
I Pyotr əfqan qəbilələrinin İrana soxulmasını, Şamaxı şəhərində rus 
tacirlərinin mallarının qarət edilməsini, Səfəvi dövlətini bürümüş üsyanları 
yatırmağı bəhanə edərək yürüşə başladı. Türklər də bu zaman Zaqafqaziyanı ələ 
keçirməyə çalışırdılar
285
. Türklərin Zaqafqaziyanı tutmaları və Xəzər dənizinə 
gəmi salmaları Rusiyanın Şərq ticarətinə və cənub sərhədlərinin əmin-amanlığına 
ağır zərbə endirə bilərdi. Belə şəraitdə I Pyotrun yürüşə başlaması Rusiyanın 
mənafeyinə tamamilə uyğun gəlirdi
286
. Bu yürüşün Rusiya dövləti üçün böyük 
iqtisadi əhəmiyyəti var idi. I Pyotrun fikrincə, cənuba doğru yürüş etməklə o, 
Rusiyanın mövqeyinin Xəzər dənizinin qərb sahillərində möhkəmlənməsinə, Xəzər 
boyu əyalətlərdə yetişdirilən ipəyin hamısının Rusiyaya daşınmasına, həmçinin 
oradakı təbii sərvətləri ələ keçirməyə nail olacaqdı, çünki Rusiyada artmaqda olan 
sənayeni, xüsusilə toxuculuq sənayesini inkişaf etdirmək üçün ölkə daxilində 
kifayət qədər xammal yox idi. Xəzər boyu əyalətlər, xüsusilə Azərbaycan zəruri 
xammal ilə zəngin idi. Rusiyanın inkişaf etməkdə olan ipəkçilik və başqa 
sənayesinin Azərbaycan ipəyinə, faydalı xammalına böyük ehtiyacı var idi. Buna 
görə də I Pyotr ilk növbədə xammal ilə zəngin olan əyalətləri ələ keçirmək və 
həmin yerlərin sərvətinə sahib olmaq məqsədini güdürdü. I Pyotr eyni zamanda 
Xəzərin əsas limanlarını ələ keçirməklə dəniz ticarətində yeganə hakim olmağa can 
atırdı. Bu cəhətdən Fransanın Peterburqdakı səfiri de Kampredonun öz kralına 
yazdığı məktub çox maraqlıdır
287
. Pyotrun zənnincə, o, Xəzər dənizində aparılan 
bütün ticarəti ələ keçirəcək və bu ticarətdən külli miqdarda gəlir əldə edə 
biləcəkdir
288
. 
                                                          
284 P.  Butkov. Göstərilən əsəri, I cild, səh. 6. 
285 Yenə orada. 
286 Ф. Ф. Веселаго. Очерки о русской морской истории, т. I, СПб, 1875, səh. 375. 
287 СИРИО, т. 49, СПб, сəһ. 384 
288 С. Идаров. Значение Индии в политике России. «Руский вестник», кН. 6, 1884, səh. 487-553. 
62 
 
I Pyotr Xəzər boyu əyalətlərə sahib olduqdan sonra buranın sərvətindən 
həm ölkənin daxilində istifadə etməyi və həm də xarici bazara çıxarmağı nəzərdə 
tutmuşdu
289
. 
I Pyotrun Xəzər boyu əyalətlərin, xüsusilə Azərbaycanın xammal və təbii 
sərvətinə böyük maraq göstərməsini yürüş başa çatdırılandan sonra gördüyü 
tədbirlər bir daha sübut edir. Rus qoşunları Xəzər boyu əyalətləri tutduqdan sonra I 
Pyotr təbii sərvətlərdən ilk növbədə mis yataqlarının kəşf edilməsi göstərişini 
vermişdi
290
. Pyotrun bu barədəki fikrini bilən Qarabağ erməniləri ona Qarabağda 
gümüş, mis, qurğuşun və dəmir filizinin mövcud olması haqqında məlumat 
vermişdilər
291
. I Pyotr Xəzər dənizinin sahillərini zəbt edən rus qoşunlarının 
komandanı, briqada generalı Levaşova bildirmişdi ki, konsul S. Abramovun və 
İran səfiri İsmayıl bəyin verdiyi məlumata görə, bir çox şəhərlərin ətrafında, 
xüsusən Ərdəbildə külli miqdarda faydalı qazıntılar, o cümlədən qurğuşun 
yataqları vardır. Onu axtarmaq və istismar etmək lazımdır
292
. 
A. P. Volınskinin dəstələrinin üzvlərindən olan C. Belin verdiyi məlumata 
görə, Təbriz ətrafı mərmərə bənzər ağ daşlarla zəngin idi. Bu daşların tikinti üçün 
yararlı olub-olmamasını yoxlamaq üçün hələ 1720-ci ildə Həştərxan qubernatoruna 
təklif edilmişdi ki, Təbrizə adam göndərib, həmin daşların xüsusiyyətini 
öyrənsin
293
, Rus qoşunları Xəzər sahillərini ələ keçirdikdən sonra Levaşov 
Peterburqa Təbriz daşı göndərmişdi. Bu daş adi mərmərdən heç də seçilmirdi
294
. 
Xəzər boyu əyalətlərin faydalı qazıntıları arasında ən mühüm yerlərdən 
birini neft tuturdu. II fəsildə neftdən bir qədər ətraflı məlumat verilmişdir. Lakin 
yeri gəlmişkən qeyd etmək lazımdır ki, rus qoşunları 1723-cü ildə Matyuşkinin 
başçılığı altında Bakını aldıqda Bakıdan 10-20 verstlik bir məsafədə 88 neft 
quyusu və 53 neft anbarına təsadüf etmişdilər
295
. Peterburqa qayıtmaq ərəfəsində 
olan Matyuşkin sentyabr ayında I Pyotrdan bir məktub almışdı. Həmin məktubda I 
Pyotr yazır: «Əmr et ki, Bakıdan ağ neft toplasınlar, onu ya göndər və ya özünlə 
gələndə gətir
296
. 
                                                          
289 Инструкция бригадиру Левашову об управлении новоприобротенных от Персии провинции 
по Каспийскомү морю, ПСЗРИ, т VII (1723-1727 гг), СПб,  1830, səһ.114. 
290 V.  Komarov. Göstərilən əsəri, səh. 606. 
291 A. Ezov. Göstorilən əsəri, səh. 379. 
292 Письма и указы государей: ...В. Левашову. Göstərilən əsəri, səһ. 21; Инструкция бригадиру 
Левашову об управлении новоприобретенных от Персии провинции, по Каспийскому морю, 
ПСЗРИ, т. VII (1723-1727 гг ) СПб, 1830, səһ.114. 
293 C. Bel. Göstərilən əsəri, səh. 71. 
294 V. Lıssov. Göstərilən əsəri, səh. 18.  
295 Yenə orada, səh. 22. 
296 Инструкция, когда даст бог Баку возьмем, что чинит. Bax: V. Komarov. Göstərilən əsəri, əlavə, 
səh. 604. 
63 
 
Matyuşkin yenidən Peterburqdan Xəzər boyu əyalətlərə qayıdarkən Pyotr 
ona ikinci dəfə tövsiyə etmişdir ki, «min pud və ya mümkün qədər ağ neft 
göndərsin»
297
. 
Neftin Rusiyaya göndərilməsini və I Pyotrun yenidən «nə qədər 
mümkünsə» neft istəməsi artıq o zaman Rusiyada Bakı neftinə ehtiyac hiss 
olunduğunu göstərir. 
I Pyotrun dövründə Rusiyada inkişaf edən sənaye sahələrindən biri də 
kükürd istehsalı idi. Lakin bu sənaye üçün əsas xammal olan şora artmaqda olan 
tələbatı lazımınca ödəmirdi. Məhz buna görə də I Pyotr Levaşova verdiyi 
göstərişlərin birində əldə edilmiş Xəzər boyu əyalətlərində eyni zamanda şora 
yataqları üçün kəşfiyyat aparmağı tapşırmışdı
298
. 
I Pyotrun hakimiyyəti illərində Rusiyanın toxuculuq sənayesində ipəkçilik 
olduqca zəif inkişaf etmişdi. Kustar karxanalarda toxunulan ipək məmulatı heç də 
rus dvoryan və zadəganlarının ehtiyacını ödəmirdi
299
. Avropadan alınan ipək isə 
Rusiya üçün çox baha başa gəlirdi
300
. 
Ölkə daxilində ipəyə olan ehtiyacı ödəmək və bu sahədə Rusiyanın xarici 
ölkələrdən asılılığını ləğv etmək məqsədi ilə I Pyotr Rusiyada ipək manufaktur 
sənayesi yaratmaq təşəbbüsünü irəli sürmüşdü. Bu məqsədlə o, ilk növbədə 
Rusiyaya xaricdən toxunulmuş parçaların gətirilməsini qadağan etmiş, hətta 
Rusiyada ipəkçiliyin inkişaf etdirilməsi üçün geniş imkanlar yaradıb, bir sıra 
güzəştlərə də getmişdi
301
. Hətta belə məlumat vardır ki, I Pyotr Ukrayna, Həştərxan 
və digər cənub şəhərlərdə tut ağaclarının əkilməsi, baramaçılığın inkişaf etdirilməsi 
əmrini vermişdi. 1725-ci ildə Matyuşkin Peterburqa bildirir ki, Bakıdan tutulmuş 
«şübhəli» adamlardan Sadıq Şirbət və onun 30 nəfər «yoldaşı» mahir ipəkçidirlər. 
Əgər etiraz edilməzsə, onları ipəkçiliyi inkişaf etdirmək üçün Ukraynaya 
göndərmək olar
302
. Lakin Matyuşkinin təşəbbüsünün nə yerdə qaldığı barədə hələ 
heç bir məlumat əldə edilməmişdir. 
I Pyotrun ipəkçiliyə verdiyi qiyməti bununla izah etmək olar ki, o, tut 
ağaclarını xarab edən və ya qıranlara ölüm cəzası verilməsini əmr etmişdi
303
. 
Dövlət tərəfindən ipəkçiliyin inkişafı üçün şərait yaradılmasına baxmayaraq, 
Rusiyanın sərt iqlimi buna mane oldu. Terek rayonlarında yetişdirilən ipək isə 
keyfiyyətcə Xəzər boyu əyalətlərindən gətirilən ipəkdən xeyli aşağı idi
304
. I 
Pyotrun tədbirləri və göstərişləri ipəkçiliyin Rusiya sənayesi və zadəganları üçün 
                                                          
297 Yenə orada, səh. 606. 
298 PSZRİ, t. VII, səh. 114. 
299  П. Любомиров. Очерки по русской промышленности, М., 1947, səh. 110-111;  P. Lıssov. 
Göstərilən əsəri, səh. 26. 
300 О позволении вывозе парчу из Европейских Государств, ПСЗРИ, т. V, səһ. 694. 
301 Заботы Петра Великого о щелководстве, «Русский вестник», т. 100, 1872, səһ. 472. 
302 АВПР, ф. Сношения России с Персией, siyahı 77/1, iş 5 (1725), vərəq 359. 
303 Заботы Петра Великого о шелководстве, səһ. 472. 
304 И. Крылов. Цветущее состояние Всероссийского государства, СПб, 1876, səһ. 32. 
64 
 
nə qədər əhəmiyyətli olduğunu sübut edən dəlillərdəndir. I Pyotrun Rusiyanın 
cənub rayonlarında baramaçılığı inkişaf etdirmək haqqında gördüyü tədbirlər boşa 
çıxdı. Əvvəllərdə olduğu kimi Rusiyanın ipəkçilik sənayesi bilavasitə xaricdən 
gətirilən xammaldan asılı vəziyyətdə qaldı. Məhz buna görə də təsadüfi deyildir ki, 
I Pyotr Xəzər boyu əyalətlərə yürüşə hazırlaşarkən, xüsusilə ipəkçilik rayonlarını 
ələ keçirməyi nəzərdə tutmuşdu. 
Xəzər boyu əyalətlərdə ipək ən çox Şirvan və Gilanda hazırlanırdı. A. P. 
Volınski yazırdı ki, əhali Şirvanda daha çox ipəkçiliklə məşğul olur. Xüsusilə 
dəniz və çay kənarlarında elə kənd tapılmaz ki, orada ipəkçilik inkişaf etməmiş 
olsun
305
. I Pyotr Xəzər boyu əyalətləri ələ keçirdikdən sonra topladığı xam ipəyi 
Qərbi Avropa ölkələrinə, o cümlədən İngiltərəyə, Hollandiyaya, Fransaya, Polşaya 
və digər ölkələrə də ixrac etməyi nəzərdə tutmuşdu
306
. 
I Pyotrun dövründə Xəzər rayonları Rusiyanın tərkibinə daxil edildikdən 
sonra rus tacirləri Azərbaycanda öz ticarətlərini daha da fəallaşdırmışdılar. 
Lakin 1724-cü il İstanbul müqaviləsinə görə Azərbaycanın zəngin ticarət 
mərkəzlərindən olan Şamaxı, Təbriz və başqa şəhərlərin türklərin əlinə keçməsi ilə 
əlaqədar olaraq rus tacirləri xarici ölkəyə, o cümlədən Azərbaycanın daxili 
şəhərlərinə mal aparmaqdan ehtiyat etdilər. Lakin arxiv sənədləri həmin dövrdə 
Təbrizdən və Şamaxıdan bir çox tacirlərin Həştərxana mal aparmaları haqqında 
məlumat verir
307
. 
I Pyotr Rusiyanın ələ keçirdiyi Xəzər boyu vilayətlərdə təsərrüfat həyatını 
və xüsusilə ticarəti bərpa etmək üçün bir çox tədbirlər həyata keçirmişdi. I Pyotrun 
1723-cü ildə «Rusiya ilə ticarətin bərpa edilməsi və ermənilərə Rusiyaya köçməyə 
icazə verilməsi»
308
 haqqındakı fərmanı belə tədbirlərdən biri idi. Həmin ilin 
sentyabr ayında Senat yeni bir qərar qəbul etdi. Bu qərara əsasən bütün Şərq 
ölkələri tacirlərinə əvvəllərdə olduğu kimi adi qaydada gömrük vermək şərti ilə 
Həştərxana mal gətirmək və aparmaq icazəsi verildi
309
. Xəzər boyu əyalətlərdəki 
rus qoşunlarının ordu briqadiri Levaşova Psterburqdan göndərilən əmrdə 
tapşırılmışdı ki, «Erməniləri Xəzər boyu əyalət və şəhərlərə, xüsusilə Bakıya, 
Dərbəndə, Gilana və Mazandarana köçürtsün və onlarla elə rəftar etsin ki, onlardan 
şikayət eşidilməsin»
310
. I Pyotr eyni zamanda İranda yaşayan erməniləri də Xəzər 
ticarətinə cəlb etmək üçün onlara müraciət etmişdi. Xəzər boyu əyalətlərlə daha sıx 
ticarət aparmaq məqsədi ilə I Pyotrun həyata keçirdiyi tədbirlərdən biri də aksioner 
                                                          
305 F. Soymonov. Göstərilən əsəri, səh. 37-38. 
306 N. Kukanov. Göstərilən əsəri, səh. 251. 
307 АВПР, ф. Сношения России с Персией, siyahı 77/1, iş 4 (1726), vərəq 93. 
308 Собрание актов, относящихся к образованию истории армянского народа, I hissə, М., 1883, səһ. 
43. 
309 PSZRİ, t. VII, səh. 115. 
310 Письма и указы государей... В. Я. Левашову, М., 1808, səһ. 272; АВПР, ф. Сношения России с 
Арменией, fond 100, siyahı 160/4, iş 8 (1724 г.) vərəq 1, АВПР, Ф. Сношения России с Персией, 
siyahı 71/1, iş 5, vərəq 1. 
65 
 
şirkətinin təşkili idi. I Pyotrun vaxtında hər birinin qiyməti 150 manat olan 4 min 
aksiya buraxılmışdı. Həştərxan tacirləri bu şirkətə 50 min manat pul 
qoymuşdular
311
. Həmin şirkətin fəaliyyəti haqqında hələlik heç bir məlumat əldə 
edilməmişdir. Lakin 1723-cü ildə Həştərxana gətirilən malların miqdarından 
müəyyən etmək olar ki, aksioner şirkətinin fəaliyyəti ilk vaxtlarda səmərəli 
olmuşdur. 1723-cü ilin baharında Bakı, Dərbənd və Ənzəli şəhərlərindən 140 tay 
və iki bağlama xam ipək, 55 tay və 64 bağlama işlənmiş ipək, 131 tay və 192 
bağlama parça gətirilmişdir
312
. 
Xəzər ticarətinin sonrakı illərə aid vəziyyəti haqqında hələ lazımi material 
əldə edilməmişdir. Lakin tarix elmləri namizədi Y. S. Zevakinin sırf arxiv sənədləri 
əsasında yazdığı «Xəzər boyu əyalətləri XVIII əsrdə rus işğalı dövründə» adlı 
məqaləsində tərtib etdiyi cədvəllər əsasında elə qənaətə gəlmək olar ki, Xəzər boyu 
əyalətlərdən (Rusiyaya birləşdirildikdən sonra) alınan gəlir tədricən çoxalmışdır
313
. 
Doğrudur, Y. S. Zevakinin tərtib etdiyi cədvəl bir o qədər dəqiq deyildir. Məsələn, 
onun yazdığına görə 1723-cü il avqustun 10-dan 1725-ci il yanvar ayının 12-nə 
qədər keçən vaxt ərzində Bakıda neft və neft məmulatı satılışından 25.449 manat 
25 1/2 qəpik gəlir, tacirlərdən isə 1.797 manat 171 3/4 qəpik dükan pulu və gömrük 
alınmışdır. Lakin əldə edilən arxiv sənədində isə 1723-cü il avqustun 11-dən 1725-
ci il avqustun 1-nə Bakıda neft satışından 36 çervon, 16.638 manat 95 1/4 qəpik 
gömrük alınmışdır
314
. Həmin vaxt ərzində Bakıdan toplanılan ümumi ticarət 
gömrüyü isə 49 çervon 24.058 manat 43 1/2 qəpiyə
315
 bərabər olmuşdur. 
Göründüyü kimi, Bakıda Y. S. Zevakinin göstərdiyindən daha artıq gəlir 
toplanılmışdır. Sonrakı illər haqqında başqa dəqiq material olmadığı üçün aşağıda 
Y. S. Zevakinin tərtib etdiyi cədvəl verilir  (1-ci cədvəl). 
 
1-ci cədvəl 
 
№ Ġllər 
 
Satılan ağ, qara neft və 
neft məmulatından 
alınan gəlir 
Tacirlərdən alınan dükan 
pulu və gömrük 
1 10. VIII. 1723-cü  ildən 
12. I. 1725-ci ilə qədər 
25 449 man. 25 1/2 qəp. 1797 man. 17 3/4 qəp. 
2 12. I. 1725-ci ildən 
1. II. 1726-cı ilə qədər 
3 228 man. 81 qəp. 
 
1087 man 87 1/4qəp. 
 
3 1. II.1276-cı ildən 1.I.1727-ci 
ilə qədər 
11 793 man. 29 ¾ qəp. 1811 man. 50 3/4 qəp. 
                                                          
311 М. Мельгунов. Поход Петра Великого в Персию, «Русский вестник», т. 110, 1874. 
312 ЦГАДА, кабинет Петра I, отд. II, кн. 94, vərəq 308. 
313 Е. С. 3евакин. Прикаспийские провинции в зпоху русской оккупации XVIII века, Изв. Об-ва 
абследования и изучения Азсрбайджана, № 5, Bakı, 1927, səһ. 132. 
314 АВПР, ф. Сношения России с Персией, siyahı 77/1, iş 1 (1726 г.), vərəq 23. 
315 Yenə orada. 
66 
 
4 1727 15 983 man. 84 3/4 qəp. 2 085 man. 50 1/2 qəp. 
5 1728 15 597 man. 49 qəp. 1 905 man. 30 qəp. 
 
6 1729 10 922 man. 85 1/4 qəp. 1542 man. 84 qəp. 
 
7 1730 15 981 man. 20 3/4 qəp. 
 
2022 man. 48 1/4 qəp. 
 
 
Cədvəldən göründüyü kimi, 1723-1725-ci illərdə sonrakı illərə nisbətən 
Bakıda daha artıq neft və neft məmulatı satılmışdır. 
Bu, bir daha onu göstərir ki, I Pyotrdan
316
 sonrakı dövrlərdə rus höküməti 
Xəzər ticarətinə lazımi əhəmiyyət verməmişdir. Maraqlı burasıdır ki, çar hökuməti,   
hətta bu ticarəti tamamilə qadağan etmək fikrinə də düşmüşdü. Bunu aşağıdakı 
dəlildən də görmək mümkündür. Həştərxan quberniyasının qubernator müavini İ. İ. 
Zaxarov 1730-cu ildə Dövlət Xarici İşlər Kollegiyasının adından Rusiyanın işğal 
etdiyi Xəzər boyu əyalətlərə və həmçinin Buxara və Xivə şəhərlərinə karvan və 
dəniz yolu vasitəsi ilə rus və xarici ölkə tacirlərinin mal aparmalarını qadağan edən 
əmr vermişdi
317
. 
Halbuki Azərbaycan Moskva manufakturasının böyük bir hissəsini xam 
ipəklə təmin edirdi. Məhz buna görədir ki, bir ildən sonra rus dövləti Xəzər boyu 
əyalətlərlə keçmişdə aparılan ticarəti bərpa etmək haqqında qərar çıxarmağa 
məcbur oldu
318
. Tezliklə Xəzər boyunca zəbt olunmuş «İran torpaqlarına» və 
əyalətlərinə karvan və dəniz yolu ilə mal aparıb ticarət etmək istəyən rus və digər 
ölkələrin tacirlərinə Həştərxan quberniyası dəftərxanasından pasport
319
 verilməsi 
haqqında xüsusi qərar qəbul edildi. 
Həmin il hərbi kollegiya «iranlılardan alınmış qalaları təmir etmək» 
haqqında xüsusi qərar qəbul etdi. Lakin, görünür, bu təmir işləri çox da böyük 
deyilmiş. Çünki qərara əsasən təmir işlərinə yalnız 3000 manat sərf etmək nəzərdə 
tutulmuşdu
320
. 
Dəniz yolu karvan yollarına nisbətən təhlükəsiz olduğu və ucuz başa gəldiyi 
üçün Rusiya dövləti hələ Xəzər boyu əyalətləri ələ keçirməzdən əvvəl bir sıra 
ticarət gəmiləri tikdirmişdi. XVIII əsrin 20-ci illərində Xəzər dənizində üzən böyük 
gəmilərin, demək olar ki, hamısı rus dövlətinə mənsub idi. Lakin bu heç də o 
demək deyildir ki, bu ticarətdə yalnız Rusiya dövlətinin təbəələri iştirak edirdilər. 
Dövrün rəsmi sənədlərindən məlum olur ki, azərbaycanlı tacirlərin şəxsi gəmiləri 
olmadığı halda, onlar Rusiya ilə ticarətdə heç də başqa xalqların 
                                                          
316 I Pyotr 1725-ci ilin yanvar ayında ölmüşdür. 
317 QAAO, fond 389, siyahı 1, iş 261 (1731), vərəq 167. 
318 QAAO, fond 389, siyahı 1, iş 261 (1731), vərəq 167. 
319 Burada «pasport» xarici ölkəyə getmək üçün verilən vəsiqə mənasındadır. 
320 QAAO, fond 394, siyahı1, iş 185  (1731), vərəq 1. 
67 
 
nümayəndələrindən geridə qalmırdılar. Onlar rus gəmi sahiblərinə yol xərci 
vermək şərti ilə öz mallarını Xəzərin istədikləri limanına apara bilirdilər. Şübhəsiz, 
azərbaycanlılar ən çox Həştərxan və qismən də Ənzəli limanına mal çıxarırdılar. 
Arxiv sənədləri əsasında belə qənaətə gəlmək olar ki, bəzi hallarda Rusiyaya mal 
gətirən azərbaycanlı tacirlər orada uzun müddət qalmalı olurdular. Belə hallarda 
onlar özləri ilə birlikdə ailələrini, hətta kiçik yaşlı uşaqlarını da aparırdılar. 
Həştərxan Dövlət Vilayət arxivindən əldə edilən maraqlı bir sənəd bunu bir daha 
təsdiq edir. Bu sənəd «Həştərxan quberniyası dəftərxanasından şimalı rus 
şəhərlərində ticarət etmək üçün pasport verilmiş Bakı və Salyan tacirlərinin 
siyahısı»
321
 adlanır. Həmin siyahıda Bakı və Salyandan öz arvad-uşaqları ilə 
birlikdə Həştərxana gəlmiş və buradan da şimal şəhərlərinə mal aparmaq istəyən 
60 nəfərdən artıq azərbaycanlı tacirin adı vardır. Hərçənd sənəddə həmin tacirlərin 
Həştərxana nə qədər və necə mal gətirdikləri göstərilmir, lakin belə bir qənaətə 
gəlmək olar ki, öz ailəsi ilə uzaq yerə səfərə çıxan tacir heç də xırda alverçi 
deyildir. Digər tərəfdən bu sənəd göstərir ki, azərbaycanlılar da rus, hind və ya 
erməni tacirləri ilə yanaşı, Xəzər ticarətində yaxından iştirak edirdilər. 
Ümumiyyətlə, qeyd etmək lazımdır ki, rus işğalı dövründə Xəzər ticarətində 
Zaqafqaziya, İran və hind tacirləri əvvəllərə nisbətən daha çox fəallıq 
göstərirdilər
322
. 
Zaqafqaziya və xüsusilə Azərbaycandan Rusiyaya müxtəlif ticarət malları 
aparılırdı. Əlbəttə, yuxarıda dəfələrlə qeyd edildiyi kimi, ticarət malları arasında 
əsas yeri ipək təşkil edirdi. Azərbaycandan ipək müxtəlif şəkillərdə, o cümlədən 
xam ipək, sap, qurudulmuş, rənglənmiş, bişirilmiş hallarda, həmçinin toxunulmuş 
ipək və yaxud yarıipək parçalar — məxmər, zərbafta, qənavat, mov, qaytan, 
qurşaq, atlas və s. şəkildə ixrac edilirdi. Moskva bazarlarında Həştərxandan 
gətirilmiş mallara, «yaşıl Şamaxı movlarına» və yaxud «müxtəlif boyalarla 
rənglənmiş Şamaxı ipəyinə» tez-tez təsadüf etmək olardı
323
. 
Ümumiyyətlə, Xəzər vasitəsi ilə Həştərxana gətirilən ipək üç növdə olur və 
adətən istehsal edildiyi yerlərin adı ilə «Gilan ipəyi», «Şamaxı ipəyi» və «Gəncə 
ipəyi» adlandırılırdı
324
. İpək və ipək məmulatından sonra ixrac edilən mallar 
arasında pambıq və pambıq parçalar ikinci yeri tuturdu. İxrac edilən kənd 
təsərrüfatı məhsulları arasında yun məmulatı da müəyyən əhəmiyyət kəsb edirdi. 
                                                          
321 Список бакинских к сальянских купцов, которым выдан паспорт в Астраханской губернской 
канцелярий для торговли в верховые Российские города в 1729 г., ГААО, fond 394, siyahı 1, iş 
163, vərəq 2-3. 
322 QAAO, fond 391, siyahı 1, (1733), iş 283, vərəq 1. 
323 Е. Н. Кушева. Торговля Москвы в 30-40-х годах XVIII в., «Исторические записки»,  № 23, 
1947, səh. 68. 
324 А. Юхт. Восточная торговля России в 30-х годах XVIII в., и роль в ней армянских купцов, 
«Изв. АН Арм. ССР», № 8, 1956, səh. 48. 
68 
 
Azərbaycandan Rusiyaya qoyun, keçi, dəvə yunu və bu yunlardan hazırlanmış baş 
örpəkləri, yun corablar və s. ixrac edilirdi
325
. 
Azərbaycandan eyni zamanda xaricə ağ neft, müxtəlif ölçülü ipək və yun 
xalçalar, mis, sənətkarlar tərəfindən hazırlanmış müxtəlif əşyalar, gön və dəri, 
düyü, şərab, quru meyvə, ədviyyat və s. aparılırdı. 
Azərbaycan vasitəsi ilə Rusiyaya həmçinin İran və hind malları da 
gətirilirdi. 
1732-ci ildə Rusiya ilə İran arasında bağlanılan Rəşt müqaviləsinə əsasən 
Xəzər boyu əyalətlər Kür çayına qədər İrana qaytarıldıqdan sonra Azərbaycanın, 
xüsusilə Bakı şəhərinin Rusiya dövləti üçün ticarət əhəmiyyəti daha da çoxaldı. 
Hər iki dövlət Rəşt müqaviləsində ticarət məsələlərinə böyük yer vermişdi. 
Müqavilənin üçüncü bəndində deyilir ki, İranın hər bir vilayət və əyalətlərinə gələn 
və bu yerlərdən keçib Hindistana mal aparıb və oradan mal gətirən rus dövlətinin 
təbəələrindən heç bir gömrük alınmayacaq və rus tacirlərinə bu yerlərdə sərbəst 
ticarət etmək üçün hər cür şərait yaradılacaqdır. Müqavilənin dördüncü bəndində 
isə Rusiya İran dövləti tacirlərinin Rusiyada normal ticarət etmələri üçün şərait 
yaradacağına söz vermişdi
326
. 
Həştərxan Dövlət Vilayət arxivində həmin illərə aid Azərbaycan tacirlərinin 
və həmçinin Azərbaycan vasitəsi ilə xarici ölkə tacirlərinin apardıqları ticarət 
haqqında bir sıra maraqlı sənədlər vardır. 
Lakin bu sənədlər həmin dövrdə aparılan ticarətin hamısını əhatə etmir. Ən 
dolğun sənədlər 1735-ci ilin noyabr ayına aiddir. 
1735-ci il noyabr ayında Bakı vasitəsi ilə Azərbaycanın müxtəlif 
şəhərlərindən, İran və Hindistandan Həştərxana azərbaycanlı, hind və rus tacirləri 
aşağıdakı malları gətirmişdilər (2, 3, 4, 5, 6-cı cədvəllər). 
 
 
 
 
 
 
 
 
 
 
 
 
                                                          
325  П. Любомиров. Проект таможенного тарифа для Астрахани 1757 года (этюд из истории 
восточной торговли), журн. «Наш край», Астрахань, № 2, 1927, səh. 66. 
326 Т. Юзефович. Договоры России с  Востоком, СПб, 1869. 
 
69 
 
2-ci cədvəl 
 
Tacir Tacirin adı 
Malın 
miqdarı 
Malın adı 
Malın 
qiyməti 
Alınan 
gömrük 
  6 ədəd 
Miyana kəşan 
qurşağı 
 
12 man 
 
Hər bir 
manatdan 5 
qəp. Hesabı 
ilə 17 man. 
56 qəp 
  20 ədəd 
Cənamaz 
 
26 man 
  30 ədəd 
Darayi 
 
26 man. 
3 noyabr 
1735-ci il 
Mixaylov 21 ədəd 
Birrəngli 
naxışlı kətan 
 
18 man. 
90 qəp. 
  31 ədəd 
Yarıipək 
parça 
 
34 man. 
10 qəp 
  6 ədəd 
Köynəkli 
parça 
 
4 man. 80 
qəp 
  171 ansır** 
Müxtəlif 
rəngli ipək 
 
229 man. 
50 qəp. 
 
 
 
 
 
**Ansır ölçü vahididir (1 funt və yaxud 1 1/3 funta bərabərdir). 
 
Misal gətirilmiş cədvəllər, qeyd edildiyi kimi, yalnız 1735-ci ilin noyabr 
ayına aiddir. Göründüyü kimi, bir ayın ərzində Bakıdan Həştərxana o dövrün pulu 
ilə 5.330 manatlıq mal gətirilmişdir. Sonrakı illərə aid Azərbaycan şəhərlərindən 
Həştərxana gətirilən malların adı və miqdarı haqqında material olmasa da, həmin 
illərdə Xəzər boyu vilayətlərindən dəniz vasitəsi ilə Həştərxana gətirilən malların 
qiyməti haqqında mötəbər məlumat vardır. 1737-1744-cü illər arasında İran və 
Azərbaycandan Həştərxana və Həştərxandan da əks istiqamətə aşağıdakı məbləğdə 
mal aparılmışdır
327
. (Bax: 7-ci cədvəl). 
                                                          
327 Ведомость об отпускных из России в Персию и о провозимых в Персию товаров; 1 марта 1746 
году из кабинета при именном ее императорского Величества Высокодержавного рукою 
подписанном указе в Москве получено. Письма и указы государей..., səһ. 91 
70 
 
 
3-cü cədvəl
*
 
 
Tarix Tacirin adı Malın 
miqdarı 
Malın adı Malın 
qiyməti 
Alınan 
gömrük 
 
 
 
 
 
 
 
 
 
 
 
3 noyabr 
1735-ci il  
 
 
 
 
 
 
 
 
 
 
 
 
 
 
 
 
 
 
 
 
Rmjes 
Jeluyev 
4 tay tumac 150 man  
 
 
 
 
 
 
 
 
 
 
Hər 
manatdan 5 
qəpik 
hesabı ilə 
73 man. 60 
qəp. 
4 ədəd Köhnə xalça 8 man 
47 tay Qırmızı tumac 170 man. 50 
qəp. 
140 funt Müxtəlif 
rəngli dəri 
189 man. 
13 ədəd Şəffaf duvaq 15 man. 60 
qəp. 
3 kosyak*** Nadir şəffaf 
ipək parça 
12 man. 
13 funt Yaşıl və açıq 
çəhrayı rəngli 
ipək 
55 man. 
12 ədəd İpək və 
yarıipək parça 
22 man. 80 
qəp. 
8 ədəd Kiçik Təbriz 
yeratı**** 
4 man. 
83 kosyak Alabəzək 
Təbriz parçası 
(ipək) 
166 man. 
1 ədəd kasa 3 man. 
340 parça Bez (xüsusilə 
Mazanadaran 
və Nişapur 
bezi) 
95 man. 35 
qəp. 
1 (orta) ədəd ipək parça 4 man. 50 
qəp. 
1 (kiçik) ədəd ipək parça 20 man. 50 
qəp. 
20 funt Rənglənmiş 
ipək 
27 man. 
8 kosyak qanovuz 89 man. 
54 kosyak - 215 man. 
4 ədəd Yarıipək 
Gilan parçası 
9 man. 
16 ədəd Zərbafta 180 man. 
 
 
* QAAO. fond 394, siyahı 1. iş 539, vərəq 78.  
** Çox güman ki, bu ad dəftərxana işçiləri tərəfindən  təhrif olunmuşdur. 
***Parça (uzunluğu 24 metr).  
                                                                                                                                      
 
71 
 
**** ―Yerat‖ sözü hələ müəyyən edilməmişdir. 
1735-ci ilin noyabr ayında Bakıdan Həştərxana gətirilən malların miqdar və 
qiymətini nəzərə alaraq ehtimal etmək olar ki, 1737-1744-cü illər arasında dənizlə 
Həştərxana gətirilən malların böyük bir hissəsi Azərbaycan şəhərlərindən ixrac 
edilmişdir. 
Həştərxana gətirilən malların bir hissəsi Həştərxanın özündə satılır,  
mübadilə olunur, digər hissəsi isə Moskva, Peterburq və Arxangelsk vasitəsi ilə 
Hollandiyaya, İngiltərəyə və b. Qərbi Avropa ölkələrinə aparılırdı. Cədvəllərdən 
göründüyü kimi, Rusiyaya gətirilən malların əksəriyyəti tərkib etibarı ilə rəngarəng 
olmaqla bərabər, coğrafi adlarla da müşayiət olunurdu. 
 
 
 
 
 
 
4-cü cədvəl
* 
 
Tarix Tacirin 
adı 
Malın 
miqdarı 
Malın adı Malın dəyəri Alınan 
gömrük 
21 
noyabr 
1735-ci 
il 
Şamaxı 
taciri 
Qurban 
İmanov 
34 kosyak İpək parça zolaqlı 64 man. 60 qəp. Hər 
manatdan 
5 qəp. 
hesabı ilə 
29 man. 
74 qəp. 
5 parça Təbriz ipəyi 11 man. 
4 parça Bakı bezi 2 man. 40 qəp. 
4 kosyak Alabəzək ipək parça 7 man. 60 qəp. 
375 funt Rənglənmiş ipək 506 man. 
      
22 
noyabr 
1735-ci 
il 
 
 
 
Yakovlev 
52 parça Alabəzək Təbriz ipəyi 88 man. 40 qəp.  
 
10 man. 4 
qəp. 
79 ədəd Şamaxı ipəyi 102 man. 70 qəp. 
7 parça Kətan basma çiti 6 man. 30 qəp. 
2 ədəd Bafta 3 man. 40 qəp. 
 
* QAAO, fond 394, siyahı 1, iş 539, vərəq 28, 65. 
 
Hind və ya rus tacirlərinin gətirdikləri mallar arasında çoxlu miqdarda 
«Təbriz ipəyi»nin, «Şamaxı movu»nun və s. olması, başqa sözlə desək, Xəzər 
vasitəsi ilə Rusiyaya müxtəlif ölkələrdən axışıb gələn tacirlərin malları arasında 
çoxlu Azərbaycan mallarının olması Azərbaycanın beynəlxalq ticarətdə mühüm rol 
oynamasını göstərirdi. Cədvəldəki malların siyahısından göründüyü kimi, 
Rusiyaya gətirilən malların əksəriyyətini xam ipək, yarıipək parça və ipək 
məmulatı, həmçinin pambıq, pambıq parça, dəri, mis və s. təşkil edirdi. Məlumdur 
72 
 
ki, Azərbaycandan ixrac edilən hazır parçalar arasında əsas yeri ipək və qismən də 
pambıqdan toxunulmuş müxtəlif parçalar, o cümlədən qənovuz, darai, mov, kisəyi, 
düvaq, zərbafta, qurşaq, bez, basma çit, burmet, toxunma haşiyə və s. parçalar 
tuturdu. Bütün bu parçalar İranın bir sıra şəhərləri ilə yanaşı, Azərbaycanın 
Şamaxı, Bakı, Gəncə, Ərdəbil, Təbriz kimi ticarət və sənətkarlıq mərkəzlərində 
istehsal edilirdi
328
. 
 
5-ci cədvəl
*
 
 
Tarix Tacirin adı Malın 
miqdarı 
Malın adı Malın dəyəri Alınan 
gömrük 
23 noyabr 
1735-ci il 
Hindli Larmidas 
Dalayev 
6 pud 15 
Funt 7 pud 
Mis, pambıq 35 man, 
50qəp. 17 
man 
2 man. 62 
qəp. 
 
 
 
 
 
 
 
 
 
 
 
25 noyabr 
1735-ci il 
 
 
 
 
 
 
 
 
 
 
 
Hindli Devizas 
Tolsaram 
 
 
 
 
 
 
 
 
 
 
14 ədəd Xalça  
 
 
 
 
 
 
 
 
 
 
606 man. 25 
qəp. 
 
 
 
 
 
 
 
 
 
 
 
30 man. 31 
qəp. 
2 ədəd Kisəyi 
5 ədəd Palaz 
2 parça Basma çit 
242 ədəd Mazandaran 
bezi 
48 parça Şamaxı movu 
20 ədəd Örtük 
29 ədəd İpək parça 
7 ədəd Şamaxı 
qurşağı 
30 parça Köynəklik 
ipək 
14 kosyak Ensiz 
alabəzək ipək 
3 ədəd Enli zərbafta 
58 parça Basma kətan 
çiti 
8 ədəd Köynəklik 
növ 
37 parça (enli 
və ensiz) 
Bakı bezi 
250 ədəd Nişapur bezi 
1 (kiçik) 
kosyak 
Alabəzək ipək 
parça 
200 parça Pambıq örtük 
18 ədəd Hamar bez 
5 kosyak Toxuma 
haşiyə 
                                                          
328 A. Yuxt «Восточная торговля...» məqaləsində əsassız olaraq Təbriz və Ərdəbil şəhərlərini İran 
şəhərləri kimi vermişdir. Bax: həmin məqalə, səh. 49. 
73 
 
8 ədəd Gümüşü sapla 
toxunulmuş 
örtük 
  
* QAAO, fond 394. siyahı 1. iş 539, vərəq 38, 39, 89, 91, 
Qeyd edildiyi kimi, Azərbaycan və İrandan ixrac edilən xammalların təkcə 
rus ticarəti üçün deyil, həmçinin rus sənayesi üçün də böyük əhəmiyyəti var idi. 
Buna görə də Həştərxandan Moskvaya gətirilən ipəyin əksəriyyətini birinci 
növbədə ipək istehsalı müəssisələrinin sahibləri alırdılar
329
. Moskva ipək 
müəssisələri ipəyə o qədər maraq göstərirdilər ki, bəzən gətirilən ipəklə 
kifayətlənməyib, xam ipək almaq üçün öz agentlərini Xəzər boyu vilayətlərə 
göndərməli olurdular
330
.    
 
 
6-cı cədvəl
* 
 
Tarix Tacirin adı Malın 
miqdarı 
Malın adı Malın 
dəyəri 
Alınan 
gömrük 
 
 
 
 
 
 
 
 
25 
noyabr 
1735-ci 
il 
 
 
 
 
 
 
 
 
 
 
 
 
 
 
 
Hindli 
Tolarame 
Hebaquyev 
306 kosyak Alabəzək Təbriz 
ipəyi 
 
 
 
 
 
 
 
 
1301 man. 
85 man. 
 
 
 
 
 
 
 
 
65 man. 9 
qəp. 
113 ədəd Təbriz duvaqı 
68 parça Təbriz ipəyi 
3 kosyak Zərbasma 
6 kosyak Kətan basma çiti 
1 parça Bez 
1 ədəd İpək parça 
3 ədəd Xalça 
15 parça Bakı bezi 
10 parça Hamar bez 
50 kosyak Yarıipək alabəzək 
parça 
96 ədəd Enli duvaq 
30 kosyak Alabəzək ipək 
parça 
25 ədəd Ensiz kətan 
2 pud 2 funt Mis 
58 parça Mazandaran bezi 
 
 
 
 
25 
 
 
 
 
 
2 ədəd Bakı bezi  
 
 
 
 
 
 
 
 
 
8 parça Təbriz basma çiti 
160 ədəd Təbriz duvaqı 
108 kosyak Alabəzək Təbriz 
ipəyi 
                                                          
329 Y. N. Kuşyeva. Göstərilən əsəri, səh. 69. 
330  А. Семенов. Изучение исторических сведений о Российских внешней торговле и 
промышленности, Г. I,  СПб, 1859, səh. 226. 
74 
 
noyabr 
1735-ci 
il 
Jequ Sitalov 329 parça Təbriz ipəyi 842 man. 20 
qəp. 
42 man. 11 
qəp. 3 kosyak Ensiz alabəzək 
Təbriz ipəyi 
1 ədəd Pərdə (örtük) 
1 ədəd Burmet 
20 ədəd Pambıq örtük 
   
* QAAO, fond 394, siyahı 1. iş 539. vərəq 87, 88, 91, 92. 
Sovet tarixçisi J. H. Kuşyeva bir çox zəngin arxiv sənədlərinə əsaslanaraq 
yazır ki, XVIII əsrin 40-cı illərində «Şamaxı və İrandan gətirilən ipək Moskva 
fabriklərinin tələbini tamamilə ödəyirdi»
331
 
XVIII əsrin ortalarında Qərbi Avropa ölkələri vasitəsi ilə gətirilən xam 
ipəyin Rusiyada iki dəfə baha satılmasını nəzərə alaraq, o zaman Azərbaycan və 
İrandan gətirilən ipəyin Moskva ipək müəssisələri sahibləri üçüp nə qədər böyük 
əhəmiyyət kəsb etdiyini daha aydın təsəvvür etmək olar. 
 
7-ci cədvəl 
 
Ġllər Ġdxal Ġxrac Cəmi 
manat qəpik manat qəpik manat qəpik 
1737 176.017 51 164.944 54 340.962 05 
1738 97.489 38 1/2 347.408 39 445.597 77 1/2 
1739 274.086 46 293.907 20 567. 993 666 
1740 275.173 68 309.480 25 584.653 93 
1741 244.684 10 1/8 424.283 16 668. 967 26 1/2 
1742 101.817 78 1/2 521.322 25 623.140 3 1/4 
1743 551.913 89 1/2 674.153 2 1 226.066 91  1/2 
1744 708.736 53 2/4 861.665 7 157.098 60 2/4 
Cəmi 2.429.913 35 1/8 3.598.163 88 6.028.077 93 1/8 
     
Bəzi müəlliflərin verdikləri məlumata görə həmin dövrdə Xəzər dənizi 
vasitəsi ilə Rusiyaya 3.000 puddan artıq xam ipək gətirilirdi
332
. Çox güman ki, bu 
ipəyin əksəriyyətini Şamaxı, Gəncə və Gilan ipəyi təşkil edirmiş. Çünki həmin 
dövrdə Həştərxana Orta Asiyadan çox cüzi miqdarda xam ipək ixrac edilirdi
333
. 
Azərbaycandan ixrac edilən xammallar arasında mis və xüsusilə gönə 
Rusiyada böyük tələbat var idi. Cədvəllərdən göründüyü kimi, təkcə 1735-ci ildə 
                                                          
331 Y.  N. Kuşyeva. Göstərilən əsəri, səh. 69. 
332  П. Любомиров. Шелкоткацкая промышленность в России всередине XVIII в., «Ученые 
записки Саратовского Гос. Университета», т. XV, 1927, səһ. 136—137. 
333 Н. Озерецковский. Описание Коли и Астрахани, СПб, 1804, səһ. 129; Yenə оrаdа; Нечто об 
Астрахани (из старинных записок), журнал департамента народного просвещения, № IV, 1823, 
səһ. 337; П. Любомиров. Ткацкая промышленность в Астрахани в XVIII в. н 
первой половине XIX в., Астрахань, 1926, səһ. 7. 
75 
 
Azərbaycandan Həştərxana bir neçə pud mis ixrac edilmişdi. Bu təsadüfi bir hal 
deyildir. 1732-ci ilə aid olan arxiv sənədində həmin ildə Moskva taciri Yakov 
Vasilyevin dəniz  vasitəsi ilə Həştərxana, hətta 40 pud mis gətirməsi haqqında 
məlumat vardır
334
. XVIII əsrin birinci yarısında Azərbaycandan bir neçə pud misin 
ixrac edilməsi haqqında məlumat təzə və çox maraqlı faktdır. Çünki Rusiyanın 
Şərq ölkələri ilə apardığı ticarətin tədqiqatına bir neçə elmi məqalələr həsr edən 
prof. P. Lyubomirov yazır ki, Şərq ölkələrindən Rusiyaya mis yalnız hazır məmulat 
şəklində ixrac edilirdi
335
. Lakin yuxarıdakı faktlar prof. Lyubomirovun müddəasını 
rədd edir. Məlumdur ki, Azərbaycanda mis əsasən Gədəbəydə istehsal edilirdi. 
Deməli, buradan belə bir qənaətə gəlmək olar ki, Gədəbəy misi yerli sənətkarların 
tələbini ödəməklə bərabər, həmçinin bəzi hallarda ixrac da edilirmiş. 
XVIII əsrin birinci yarısında cənub-şərq ölkələrindən gətirilib, Moskva 
bazarında satılan dəriyə olan tələbat haqqında bəhs edərkən sovet tarixçisi Y. H. 
Kuşyeva yazır ki, Moskvada gətirilmə qoyun dərisi ilə heç də Sibir xəzlərindən az 
maraqlanmırdılar
336
. Arxiv sənədlərindən məlum olduğu kimi, təkcə 1735-ci ilin 
noyabrında şamaxılı tacir Əli Əliyev Həştərxana 131 manat 40 qəpiklik 220 ədəd 
«Şirvan qoyunu dərisi» aparmışdı
337
. 
Yuxarıda verilən cədvəllər, göründüyü kimi, XVIII əsrin birinci yarısında 
Azərbaycandan ixrac edilən malların hamısını əhatə etməmişdir. Bir çox 
mənbələrin verdiyi məlumata görə, həmin dövrdə Azərbaycandan neft, quru 
meyvə, şərab, quru balıq və b. mallar da ixrac edilirdi. Azərbaycandan Rusiyaya 
gətirilən malların əksəriyyəti, xüsusilə xammallar başqa Şərq ölkələrindən gətirilən 
mallar kimi, əsasən Rusiyanın sənaye mərkəzlərinə daşınırdı. Rusiyanın sənaye 
mərkəzləri arasında Moskva ön sırada dururdu. Buna görə də təsadüfi deyildir ki, 
1730-1740-cı illərdə Həştərxana gətirilən Şərq mallarının 1/3 hissəsi Moskva 
şəhərinə daşınırdı. Həştərxan vasitəsi ilə Moskvaya aparılan Şərq, o cümlədən 
Azərbaycan malları üçün Moskva bazarında xüsusi «Həştərxan» və «Pambıq» 
cərgələri ayrılmışdı
338
. Birinci cərgədə Həştərxan vasitəsi ilə cənubdan gətirilən hər 
cür mallar, ikinci cərgədə isə pambıq və pambıq parçalar satılırdı. 
Bəs Rusiyadan Azərbaycan və İrana nə kimi mallar ixrac edilirdi? 
Rus qoşunları Xəzər boyu əyalətləri tutana qədər Həştərxandan cənuba, 
demək olar ki, ərzaq mallarının aparılması büsbütün qadağan edilmişdi
339
. Lakin 
                                                          
334 QAAO, fond 394, iş 283 (1732), vərəq 1. 
335  П. Любомиров. Проект таможенного тарифа для Астрахани 1757 года (Этюд истории 
восточной торговли), журн. «Наш край, Астрахань, № 2, 1927, səһ. 67. 
336 Y.  N.  Kuşyeva. Göstərilən əsəri, səh. 69. 
337 QAAO, fond 1, iş 539 (1735), vərəq 55. 
338 Y. N. Kuşyeva. Göstərilən əsəri, səh. 69. 
339 QAAO, fond 681, siyahı I (1752), iş 4, vərəq 7; A. Юхт. Восточная торговля России в 30—40-х 
годах XVIII в. и роль в ней армянских купцов, «Изв. АН Арм. ССР», № 8, 1956. 
 
76 
 
rus qoşunları Xəzər boyu əyalətləri tutduqdan sonra ərzaq mallarına olan 
məhdudluq aradan götürüldü və Azərbaycana hazır mallarla yanaşı, ərzaq malları 
da axışıb gəldi. Amma bu hal çox davam etmədi. Rus qoşunları Azərbaycan 
ərazisini tərk edib getdikdən sonra Rusiya hökuməti ərzaq mallarının ixracını 
tamamilə qadağan etmədisə də, ticarətin bu sahəsini xeyli məhdudlaşdırdı. Xəzər 
vasitəsi ilə cənuba ərzaq malları aparmaq istəyən tacir belə hallarda hökumətdən 
xüsusi icazə almalı idi. 
İxrac edilən digər malların vəziyyəti necə idi? Burada bir məsələyə xüsusi 
diqqət vermək lazımdır. Məlum olduğu kimi, Rusiyanın inkişaf etməkdə olan 
sənayesinin xammala böyük ehtiyacı var idi. Belə olduqda, şübhəsiz, hökumət 
xammalın ixracına qəti surətdə yol verməzdi. Rusiyadan xaricə hazır sənaye 
mallarının ixrac edilməsinə isə hökumət etiraz etmirdi. Buna misal olaraq dəri 
aşlama sənayesini göstərmək olar. 
Rusiyada sənayenin başqa sahələri kimi, dəri aşlama sənayesinə böyük 
əhəmiyyət verilirdi. Odur ki, 30-40-cı illərdə hökümət aşlanmış dərinin ixracına 
icazə verdiyi halda, xam dərinin xarici ölkələrə, xüsusilə Şərq ölkələrinə, o 
cümlədən Azərbaycana aparılmasını tamamilə qadağan etmişdi. Rusiyanın xam 
dərinin xarici ölkə bazarına ixracını qadağan etməsi ölkə daxilində dəri aşlama 
sənayesini inkişaf etdirmək və xarici bazara xammal əvəzinə, hazır mallar aparmaq 
məqsədini güdürdü. Lakin buna baxmayaraq, bəzi hallarda ayrı-ayrı tacirlər 
Həştərxandan xaricə xam dəri və gön aparmağa müvəffəq olurdular. Məsələn, 
1735-ci ilə aid olan sənədlərin birində rus gəmi sahiblərindən birinin Həştərxan 
qubernatoruna verdiyi məlumatından aydın olur ki, onun gəmisində «şamaxılı tatar 
müsəlman Əhməd» Gilan və Mazandarana on tay xam dəri, 150 dənə aşlanmış 
dəri, on beş tuluq yağ və s. aparır
340
. Çox güman ki, şamaxılı tacir Əhməd 
Həştərxandan apardığı xam dəri üçün yalnız qızıl pul verdiyi üçün ona bu qədər 
xam dəri ixrac etməyə icazə verilmişdi. Çünki 1745-ci ildə də Həştərxandan dəri 
ixrac edilmişdir. Həmin ildə hökumət Həştərxan taciri Kubyakova Xəzər dənizi ilə 
Xəzər əyalətlərinə və İrana başqa ticarət malları ilə yanaşı, 10.000 manatlıq 
qaramal və at dərisi aparmağa icazə vermişdi. Bunun müqabilində Kubyakov 
qazandığı pulun əvəzində xəzinəyə yalnız qızıl və qızıl pul təhvil verməli idi. 
Kubyakov getdiyi səfərdən 1754-cü ildə qayıtmış və xəzinəyə 35 funta yaxın qızıl 
təhvil vermişdir
341
. 
Rusiyadan Azərbaycan və İrana daha bir sıra malların ixracı qadağan 
edilmişdi. C. Eltonun fəaliyyəti nəticəsində
342
 ingilislərin Xəzər dənizində fəallığı 
artdıqdan sonra rus dövləti Xəzər boyu əyalətlərinə taxta, qatran, yelkənlik 
material, lövbər və s. mallar aparılmasını qadağan etmişdi. 
                                                          
340 QAAO, fond 394, iş 544, vərəq 4. 
341 QAAO, fond 394, iş 1176 (1745-1754), vərəq 1. 
342 Bu barədə IV fəsildə müfəssəl bəhs ediləcəkdir. 
77 
 
Başqa ölkələrdə olduğu kimi, Rusiyada da xaricdən gətirilən mallardan 
müəyyən məbləğdə gömrük alınırdı. 
Lakin XVIII əsrin birinci yarısında gömrükalma siyasətində Rusiyanın Şərq 
ölkələri ilə Qərbi Avropa ölkələri arasında apardığı ticarətdə müəyyən fərq var idi. 
Qərb ölkələri ilə ticarəto gəldikdə, artıq I Pyotrun hakimiyyəti illərində hər bir ölkə 
ilə ixrac və idxal edilən mallardan alınan gömrük üçün xüsusi qiymət cədvəli tərtib 
olunmuşdu. Həmin qiymət cədvəllərində mallardan alınan gömrüyün miqdarı 
müəyyən edilmişdi. Bunun sayəsində hökumət ticarətdən əldə etdiyi qazancı 
nəzərə alaraq özünə daha mənfəətli olan (ixrac və idxal etdiyi) malların say və 
miqdarını bu və ya digər tərəfə çoxaldır və azaldırdı. 
Həmin qaydanın əksinə olaraq, Rusiyanın Şərq ölkələri ilə ticarəti XVIII 
əsrin ortalarına kimi hələ də Pyotrdan əvvəlki dövrlərdə olduğu kimi aparılırdı
343
. 
Şərq ölkələrinə ixrac və əksinə, həmin ölkələrdən idxal edilən mallardan adətən 
eyni miqdarda gömrük alınırdı — 1 manat 5 qəpik
344
. Bu, misal gətirilən 
cədvəllərdən də aydın görünür. Doğrudur, həmin cədvəllər 1735-ci ilə aiddir. 
Lakin sonrakı dövrlərə aid olan sənədlərdə də külli miqdarda eyni faktlara təsadüf 
edilir
345
. Lakin onu da qeyd etmək lazımdır ki, Rusiyada sənayenin ehtiyacı olduğu 
xammallardan heç bir gömrük alınmırdı. Bu siyasətlə rus höküməti ehtiyacı olduğu 
xammalın miqdarını artırmaq və başqa yerlərdən gələn tacirləri şirnikdirmək 
məqsədini güdürdü. Gömrüksüz satış birinci növbədə xam ipəyə aid idi. 1725-ci 
ilin qərarına əsasən Rusiyaya gətirilib, Moskva və Peterburqda satılan xam ipəkdən 
gömrük alınmamalı idi
346
. Amma, əgər xam ipək Rusiyanın şəhərlərində satılmaq 
üçün deyil, xarici bazara aparmaq üçün gətirilmişdisə, o zaman ipəkdən artıqlaması 
ilə gömrük alınırdı
347
. Belə hallarda gömrük haqqı pul və yaxud da mal halında 
toplanılırdı
348
. 1725-ci il noyabrın 6-da Matyuşkinin Həştərxandan verdiyi 
məlumatda deyilirdi ki, təkcə iyul ayının 8-dən avqustun 1-nə kimi Həştərxanda 
5.982 manat 5 qəpik, həmçinin 276 bağlama və 248 batman 10 funt ipək və 62 
ədəd darayi gömrük alınmışdır
349
. Belə ipəkdən Rusiyanın digər şəhərlərində də 
gömrük alınırdı
350
. Belə ki, başqa şəhərlərdə toplanılan gömrüyün miqdarı ilk dəfə 
verilən gömrüyün miqdarından qat-qat artıq olurdu
351
. İpəkdən başqa, Həştərxana 
                                                          
343  П. Любомиров. Проект таможенного тарифа для Астрахани 1757 года (Этюд истории 
восточной торговли), səh. 61. 
344 Yenə orada. 
345 QAAO, fond 394, iş 708, 709 (1739). 
346 QAAO, fond 394, iş 1043 (1725). 
347 П. Любомиров. Проект таможенного тарифа для Астрахани 1757 года (Этюд истории 
восточной торговли), səh. 62. 
348 АВПР, ф. Сношения России с Персией, 77/1, iş 5 (1725), vərəq 357. 
349 Yenə orada. 
350  П. Любомиров. Проект таможенного тарифа для Астрахани 1757 года (Этюд истории 
восточной торговли), səh. 62. 
351QAAO, fond 394, iş 1043, vərəq 1. 
78 
 
gətirilən digər mallardan, yuxarıda qeyd edildiyi kimi, malın dəyərinin 5 faizə 
qədəri, yəni hər manata 5 qəpik gömrük alınırdı. Əgər mal Həştərxanda deyil, 
başqa şəhərlərdə satılmaq üçün aparılsaydı, o zaman gəlmə tacir öz malını yalnız    
topdansatış şəklində satmalı idi
352
. Xam ipəyin satışına edilən güzəşt ipək 
məmulatına edilmirdi. Rənglənmiş, işlənmiş və sap halına salınmış ipəkdən, 
qoyulmuş qayda üzrə gömrük alınırdı. Nazik və zərif sap halında əyrilmiş və 
Rusiya toxuculuq fabriklərində işə gedə bilən yun və pambıq saplardan isə  gömrük 
alınmırdı
353
. 
Rusiyada yalnız xam ipək satışına deyil, eyni zamanda burada 
hazırlanmayan və yaxud cüzi miqdarda hazırlanan gətirilmə mallara da güzəşt 
edilirdi. Belə hallarda gömrük yalnız limanda malın dəyərinin  3 faizi qədər 
alınırdı
354
. Rusiyada neft idxalına da güzəştə gedilirdi. Doğrudur, neftdən də 5 faiz 
gömrük alınırdı. Lakin onu Rusiyada baha qiymətə alırdılar, ağ neftin pudu 2 
manata, qara neftin pudu isə 50 qəpiyə satılırdı. Bununla yerli hökumət Rusiyada 
istehsal edilməyən neft üçün əlverişli bazar yaratmaq məqsədini güdürdü
355
. 
Xəzər vasitəsi ilə İran və Azərbaycandan Həştərxana gətirilən mallardan 
gömrük alınması haqqında rəsmi qanunun olmasına baxmayaraq, bəzi hallarda 
Həştərxan gömrükxanasının işçiləri mövcud qayda-qanunu pozaraq gömrük 
pulunun miqdarını çoxaldırdılar. Bu eyni zamanda Rusiya ilə İran arasında 1732-ci 
və eləcə də 1735-ci illərdə bağlanılmış sülh müqaviləsinin bəzi müddəalarına zidd 
idi. 1736-cı ildə Nadir şah tərəfindən Peterburqa göndərilən səfir Mirzə 
Məhəmməd Kafi Şamaxıdan keçərkən Həştərxandan qayıtmış Şamaxı tacirləri ona  
müraciət edərək bildirmişlər ki, Həştərxan gömrükxanasında onlardan artıqlaması 
ilə xərc və gömrük alınmışdır. Mirzə Məhəmməd Kafi Həştərxanda olarkən knyaz 
Qolitsinlə görüşmuş və rus - İran müqavilələrinə əsaslanaraq bildirmişdir ki, 
Şamaxı tacirlərinin dediyinə görə, Həştərxan gömrükxanasında onlardan  
artıqlaması ilə alınan gömrükdən  əlavə, keşikçi haqqı da  alınır,  onlara Rusiyanın 
daxili şəhərlərinə getmək üçün pasport verilməsi işi xeyli yubadılır və s.
356
. 
Şübhəsiz, Azərbaycan tacirləri tərəfindən edilən şikayətə Peterburqda laqeyd baxa 
bilməzdilər. Odur ki, xüsusi qərarla Həştərxan qubarnatoruna bildirilmişdi ki, 
bundan sonra «İran» tacirlərindən  gömrük alınması qaydaya salınsın və onlardan 
əlavə xərc və rüşvət alınmasın, onlara yersiz əziyyət və zərər verilməsin. Belə ki, 
bu barədə bir daha şikayət eşidilməsin
357
. Rusiyanın Azərbaycanla ticarət 
                                                          
352  П. Любомиров. Проект таможенного тарифа для Астрахани 1757 года (Этюд истории 
восточной торговли), səh. 62. 
353 Yenə orada, səh. 71. 
354 PSZRİ, t. 12, № 9424, səh. 727. 
355  П. Любомиров. Проект таможенного тарифа для Астрахани 1757 года (Этюд истории 
восточной торговли), səh. 71. 
356 QAAO, fond 394, iş 581, vərəq 7. 
357 Yenə orada. 
79 
 
münasibətlərinə  nə qədər əhəmiyyət verməsini ondan müəyyən etmək olar ki, 
Peterburqdan Həştərxana göndərilən əmrdə ciddi surətdə bildirilmişdi ki, 
gömrükxana işçiləri Şirvan tacirlərini nahaqdan incitsələr, rüşvət alsalar və  onlara 
pasport verilməsini yubatsalar bu işdə müqəssir tutulan şəxs ölümlə 
cəzalandırılacaqdır
358
. Eyni zamanda Peterburqdan Qolitsinə tapşırılmışdı ki, o, 
gömrükxana işçilərindən qoyulan gömrükdən əlavə artıq xərc və rüşvət 
almayacaqları barədə onlardan yazılı vəd alsın
359
. 
Bəzi arxiv sənədlərindən görünür ki, gömrükxana işçiləri qoyulal qayda-
qanuna o qədər də riayət etmirdilər. Buna görə də tacirlər bir çox fırıldaqlara əl 
atmalı olurdular. 1732 və 1735-ci illər müqaviləsinə əsasən şahın malları 
Həştərxanda heç bir gömrük verilmədən satılmalı idi
360
. Bəzi tacirlər müqavilələrin 
həmin bəndindən istifadə edib saxta sənədlər düzəldərək özlərini «şahın taciri» 
kimi qələmə verir, gömruk vermədən mallarını Rusiya bazarlarında satırdılar. Belə 
tacirlər müəyyən vaxtdan sonra ifşa olunub cəzalandırılırdılar
361
. Hər halda belə bir 
faktın mövcud olması Həştərxanda gəlmə tacirlərin sıxışdırılması demək idi. 
Azərbaycan və eləcə də İran tacirlərinin Xəzər dənizi ilə ticarət etmələrinə 
maneçilik törədən amillərdən biri də həmin tacirlərin uzaq məsafələri qət edə bilən 
gəmilərinin olmaması idi. Həştərxandakı gəmilərin kapitanları isə bundan sui 
istifadə edərok yol xərcini bahalaşdırır və onlara rüşvət və ya artıq pul verməyən 
tacirlərə öz mallarını gəmilərə yükləməyə icazə vermirdilər. Yuxarıda adını 
çəkdiyimiz səfir Mirzə Məhəmməd Kafi Həştərxanda ikən belə halların şahidi 
olmuş və Peterburqda hökumət başçıları ilə görüşərkən yazılı surətdə bildirmişdi 
ki, İran tacirləri Həçtərxandan dəniz vasitəsi ilə qayıtmaq istədikdə kapitanlar 
gəmilərin özlərinə lazım olduğunu bəhanə gətirirlər. Lakin tacirlərin dəfələrlə 
etdikləri xahişdən və onlardan külli miqdarda pul aldıqdan sonra onlara yalnız 
şəxsi gəmilərə minməyə icazə verilir. 
Rus hökuməti bu özbaşınalığın qarşısını almaq üçün xüsusi qərar qəbul etdi. 
Bu münasibətlə Həştərxana göndərilən əmrdə müqəssirlərin ağır cərimə 
olunacaqları bildirildi
362
. 
Yeri gəlmişkən qeyd etmək lazımdır ki, bəhs edilən illərdə Rusiyanın 
özünün Xəzər dənizində kifayət qədər gəmisi yox idi. Təkcə bunu göstərmək 
kifayətdir ki, XVIII əsrin 40-cı illərində Rusiya dövlətinin Xəzər dənizi vasitəsi ilə 
ticarət malları və sərnişinləri daşıyan otuzdan bir qədər artıq gəmisi var idi
363
. 
Gəmilərin yükgötürmə qabiliyyəti üç tondan beş tona çatırdı
364
. 
                                                          
358 Yenə orada. 
359 Yenə orada. 
360 Yenə orada, iş 708, vərəq 126. 
361 Yenə orada, vərəq 130. 
362 QAAO, fond 394, iş 10, vərəq 20-21. 
363 QAAO, fond 394, iş 1118  (1746), vərəq 312-313. 
364 QAAO, fond 394, iş 1450 (1749), vərəq 126. 
80 
 
Rus ticarət gəmiləri Xəzər dənizində başlıca olaraq Dərbənd, Bakı, 
Lənkəran, Ənzəli və Astrabad limanlarına yan alırdı. Lakin bu limanlar arasında 
Bakı hər cəhətdən üstün idi. Bütün rus dənizçiləri Bakını Xəzər dəiizində ən yaxşı 
gəmi dayanacağı kimi qələmə verirdilər. 1745-ci ildə Həştərxan limanının rəisi 
leytenant Qornyakov Həştərxan qubernatoru V. N. Tatişşeva bildirmişdir ki, 
«...bütün Xəzər dənizində qumlu sahillərin müqabilində Bakıdan başqa, gəmilərin 
təhlükəsiz dayanmaları üçün yer yoxdur, çünki burada şəhərin lap yaxınlığına 
gəlmək və qışlamaq mümkündür, ticarət gəmiləri burada rahat alver edə bilər, bu 
yerdə heç bir tufandan ehtiyat etmək lazım gəlməyəcək»
365
. 
1740-cı ildə İranla daha yaxından ticarət aparan rus tacirləri Ənzəli 
limanının qumla dolduğuna görə gəmilərin sahilə yaxınlaşa bilməməsi barədə 
şikayət etdilər
366
. 
1745-ci ildə Həştərxanda Şərq ölkələri ilə ticarət etmək üçün əsas limanı, 
«rus qoşunlarının İrana gəlməzdən əvvəl», rus gəmilərinin həmişə yan aldıqları 
Lənkəranda inşa etmək qərara alındı
367
. Lakin bu qərarın həyata keçirilməsi 
haqqında hələlik arxiv sənədlərində məlumat əldə edilməmişdir. Hər halda rus 
çinovniklərinin İran da daxil olmaqla, Şərq ölkələri ilə ticarət aparmaqda əsas 
liman kimi Bakı və yaxud Lənkəranı seçmələri Azərbaycan şəhərlərinin rus-şərq 
ticarətindəki əhəmiyyətini bir daha göstərir. 
Rus tacirlərinin Azərbaycanda və Azərbaycan tacirlərinin tez-tez Rusiyada 
olmaları yalnız iqtisadi xaraktermi daşıyırdı? Bu suala da arxiv sənədləri cavab 
verir. Rusiyanın Azərbaycanla əlaqəsi eyni zamanda hər iki ölkənin xalqlarını 
yaxınlaşdırmış və bir-biri ilə daha yaxından tanış olmaq üçün şərait yaratmışdır. 
Təsadüfi deyildir ki, öz ailələri ilə Rusiyaya uzun müddətə ticarət etmək üçün 
gələn azərbaycanlı tacirlərin bir çoxu İran qoşunlarının qanlı hücumlarına məruz 
qalan Azərbaycana qayıtmaqdan imtina edərək, Rusiyanın təbəəliyinə keçməyi 
daha üstün tuturdular. Bu barədə Həştərxan Dövlət Vilayət arxivində maraqlı bir 
sənəd mövcuddur. 1744-cü ildə Həştərxandakı «Gilan» karvansarasının 
sahiblərindən olan Mustafa Nadir Məmmədov və İmamquliyev rus dövlət 
başçılarına müraciət edərək karvansarada öz ailə və qohumları ilə yaşayıb, ticarətlə 
məşğul olan və ya muzdurluq edən bir neçə azərbaycanlının Rusiya təbəəliyinə 
keçmək istədikləri haqqında məlumat vermişlər. Aşağıda həmin şəxslərin siyahısı 
verilir (8 və 9-cu cədvəllər). 
Nəzərdən keçirilən arxiv sənədində həmin şəxslərin rus təbəəliyinə qəbul 
olunmaları haqqında məlumata təsadüf edilmir. Lakin digər bir rəsmi sənəd həmin 
                                                          
365  QAAO, fond 394, iş  1078 (1745); müqayisə et: Донесение капитана Рентеля адмиралу 
Апраксину, 1710 г. «Материалы для истории русского флота», ч. IV. səһ. 289; Донесение 
капитана Вердена Петру I, 1719, yenə orada, səh. 286-287;  F. Soymonov.   Göstərilan əsəri, səh 2. 
366 QAAO, fond 394, iş 1046 (1745), vərəq 8. 
367 Yenə orada, 1078 (1745), vərəq. 8. 
 
81 
 
azərbaycanlıların rus təbəəliyinə qəbul olunmaları haqqında məlumat verir. 
Doğrudur, bu sənəddə bəhs edilən dövrə aid olan başqa sənədlərdə olduğu kimi 
«azərbaycanlı» sözü yazılmışdır. Lakin yuxarıda qeyd edildiyi kimi «Gilan» 
karvansarasında əsil iranlılarla yanaşı, «Şamaxı, Dərbənd, Təbriz tatarları», 
«iranlı» kimi qələmə verilən azərbaycanlılar da yaşayırdılar. 
Ölkəni idarə edən senat azərbaycanlıların və Şərq ölkələrindən gələn digər 
tacirlərin rus təbəəliyinə qəbul olunmaları haqqında 1744-cü il aprelin 13-də 
aşaqıdakı məzmunda qərar qəbul etmişdir: 1. «İrandan gəlmiş» tacirlər Rusiya 
təbəəliyini qəbul etmək istəsələr onları nəzakətlə, müvəqqəti olaraq təbəəliyə qəbul 
etməli, lakin bu barədə heç bir məlumat dərc etməməli. 2. Müvəqqəti olaraq rus 
təbəəliyinə qəbul olunmuş  «iranlılardan»  bələdiyyə idarəsinin qanunu üzrə 
hamıdan alınan qədər vergi alınsın; 3. həmin tacirlərdən Rusiyada yaşamaq 
istəməyib geri dönmək istəyənlərə icazə verilsin; 4. Lazım gəldikdə onlar öz adət 
və qanunları ilə mühakimə edilsinlər; 5. Onlara dini ayinlərin icrasında maneçilik 
törədilməsin və müsəlmanlar xaç vurmağa məcbur edilmsinlər; 6. Onlar heç bir 
icbari işə cəlb edilməsinlər; 7. Karvansarada yaşamaq istəməyənlərə şəhərdə 
yaşamağa icazə verilsin; 8. Onlara milliyyətlərinə görə şəhərdə yer ayrılsın; 9. 
Əgər onların biri Həştərxanda toxuculuq fabriki və yaxud manufakturası açmaq 
istəsə, Manufaktura kollegiyasının razılığı ilə  icazə verilsin
368
. 
 
8-ci cədvəl
*
 
    
№ ġəxsin adı Haradan gəlmiĢdir YaĢı MəĢğuliyyəti 
1. Ramazan Məhəmmədov Şamaxı 40 ticarətlə məşğul olur 
və can vergisi verir a) qardaşı Qurban Əli - 38 
b) qardaşı İbrahim - 25 
c) oğlu Əhməd - 2 
2. Hacı İsmayıl Sarı Əhməd Şamaxı 55 ticarətlə məşğul olur 
və can vergisi verir 
 a) oğlu Ağa Mirzə - 22 
b) oğlu İbrahim - 18 
c) oğlu Akşin - 20 
3. Səfər Hacı Qulamov Dərbənd 32 muzdurluq edir 
 a) oğlu Həmid - 3 
b)Yarməhəmməd - 1 
4. Şaban Abdulhəmidov Dərbənd 52 Xırda ticarətlə 
məşğul olur, can 
vergisi verir 
 a) oğlu Malik - 26 
b) oğlu Məhəmməd Hüseyn - 6 ay 
5. Məhəmməd Əli Sadıqov 
 
Dərbənddən 1714-cü 
ildən gəlmişdir 
70 Ticarətlə məşğul 
olur və can vergisi 
                                                          
368 PSZRİ, t. 12, № 8919, səh. 77-78;  
 
82 
 
 a) oğlu Şaban - 19 verir 
b)Şabanın oğlu 
İsmayıl 
- 5 ay 
 
*QAAO, fond 394, siyahı 1, iş 1025 (1744 q.)  
    
9-cu cədvəl
*
 
 
№ ġəxsin adı Haradan gəlmiĢdir YaĢı MəĢğuliyyəti 
1. 
 
İsmayıl Əbdül Əziz Şamaxı 50 Ticarətlə məşğul 
olurlar a) qardaşı Yaqub və ögəy atası 
tacir Mövlad Verdi 
Şamaxı (Həştərxana 
1743-cü ildə 
gəlmişdir) 
12ay 
28 
2. 
 
 
Məhəmməd İbrahim Şamaxı 19 muzdurluqla dolanır 
a)qardaşı Şaban - 15 
b)qardaşı Məhəmməd - 10 
3. 
 
Qasım İmambəyov Təbriz (Həştərxana 
1738-ci ildə gəlmişdir) 
30 xırda alverlə 
məşğuldur 
a) oğulluğu Məhəmməd - 4 
4. Məhərrəm Bayramov Dərbənd 25 muzdurluqla dolanır 
a)qardaşı İsa - 19 
b)qardaşı Musa - 23 
c)Musanın oğlu 
Mustafa 
- 3 
ç)qaynı Həsən Camalov - 25 
5. Musa Həsənbəyov Dərbənd 24 tacirdirlər 
a) qardaşı Mustafa - 16 
6. Səfərəli Şıxməmmədov Dərbənd (Həştərxana 
1714-cü ildə 
gəlmişdir) 
54 Əvvəllər ticarət 
edərdi, indi isə 
muzdurluqla 
məşğuldur. a) Oğlu Kərimbəy 
 
- 4 
     
*
 QAAO, fond 394, iş 1025 (1744 q.) 
 
1747-ci ildə Nadir şah öldükdən sonra onun qılınc gücü ilə saxladığı və 
onsuz da parçalanmaqda olan dövlətinin tənəzzülü daha da sürətləndi. Nəticədə 
İranın əyalətləri hesab edilən bir çox ölkələr, o cümlədən Azərbaycan İran 
boyunduruğundan xilas olub müstəqillik əldə etdi. Lakin tarix səhnəsində bu 
zaman Azərbaycan vahid bir dövlət kimi deyil, müstəqil və yarımmüstəqil 
xanlıqlar halında çıxış etdi
369
. Həmin dövrdən başlayaraq Azərbaycanın Rusiya ilə 
siyasi və iqtisadi əlaqəsi daha da möhkəmləndi. Artıq təkcə ayrı-ayrı azərbaycanlı 
tacirlər deyil, eyni zamanda bir çox feodallar da rus dövləti ilə yaxından əlaqə 
                                                          
369 F.  M. Əliyev.   Şimali Azərbaycan şəhərləri, səh. 3. 
83 
 
saxlamaq siyasəti yürüdürdülər
370
. Bu, o demək idi ki, Azərbaycan xalqının bir çox 
nümayəndələri İranın hədə-qorxusuna baxmadan Rusiya ilə yaxınlıq etmək 
istəyirdilər. Bunu bir sıra arxiv sənədləri də sübut edir. Doğrudur, əldə olan 
sənədlər Quba, Şamaxı və Bakı xanlıqlarına aiddir, lakin şimali-şərqi 
Azərbaycanın bu başlıca xanlıqlarındakı əhval-ruhiyyə Rusiyaya qarşı olan 
təmayülü aydın göstərmək üçün kifayət edər. 
1749-cu ilin əvvəllərində Bakı, Quba, Dərbənd xanlıqlarında olmuş rotmistr 
A. Çerneski həmin il aprel ayının 8-də Həştərxanda olarkən rus ordusunun kapitanı 
Konıtovskiyə Azərbaycanda ona, rus dövlətinin nümayəndəsi kimi göstərilən 
hörmət haqqında yazılı surətdə məlumat vermişdir. A. Çerneski yazırdı ki, Bakıya 
gələn kimi general-leytenantın göndərdiyi məktubu Bakı xanı Mirzə Məhəmməd 
xana verdim. Xan mənim gəlişimlə sevindi, mənə çox hörmət edərək bildirdi ki, 
əgər yoluma davam etməliyəmsə, o, məni məmnuniyyətlə müşayiət edə bilər, sonra 
o atı olmayan ruslara öz atlarından verdi və məni dənizin sahilinə qədər yola saldı. 
Sahildə rus gəmisində Çerkasov məni gözləyirdi. O, tez mənim üçün qayıq 
göndərdi və mən Çerkasovla görüşüb, onun üçün göndərilən məktubu ona verdim. 
Mən Bakıda on gün qaldım. Bakı xanı kazaklara mənzil verdi, onları ərzaqla və 
atlarını arpa-samanla təmin etmək üçün üç nəfər ayırdı. Mənim özümü isə xan öz 
sarayında saxladı. Mən Bakıdan gedənə kimi sarayda yaşadım
371
. 
Rotmistr A. Çerneski Bakıdan sonra Dərbənd və Qubada olmuşdur. Onun 
yazdığına görə, Quba xanı Hüseyn Əli xan demişdir ki, İran hücum edərsə o, və 
Bakı xanı İrana tabe olmayacaqlar
372
. Sonra Quba xanı A. Çerneskidən xahiş 
etmişdir ki, o, general-leytenanta bildirsin ki, əgər Rusiyadan İrana iş dalınca 
getmək istəyən olsa, Quba hakimi heç bir zərər toxundurmadan məmnuniyyətlə    
onları  qəbul edib, yola salmağa hazırdır. Hazırda yollarda ruslar üçün heç bir 
təhlükə yoxdur
373
. 
Bakı, Quba, Şəki və b. xanlıqlar ilə Rusiya arasında iqtisadi əlaqələrin 
olması haqqında da arxiv sənədlərindən hələlik az da olsa maraqlı məlumat əldə 
edilmişdir. 
1749-cu ildə Bakı xanlığını İran hücumu hədələdiyi bir zamanda Bakı xanı 
öz şimal qonşusu Rusiyaya müraciət edərək bildirmişdi ki, Bakı qalasında 
müqavimət göstərmək üçün taxıl azuqəsi yoxdur. Odur ki, xan öz qiymətində Bakı 
əhalisinə çata biləcək
374
 taxıl göndərməyi və əgər dövlətin taxılı olmasa, o zaman 
rus tacirlərinə satmaq üçün Bakıya un aparmaqlarına icazə verməsini xahiş 
                                                          
370 H. B. Abdullayev.  Из истории Северо-восточного Азербайджана в 60-80-х гг. XVIII в., Баку. 
1958. 
 
371 QAAO, fond 394, iş 32 (1749), vərəq 204. 
372 Yenə orada, vərəq 205. 
373 QAAO, fond 394, iş 32 (1749 q.), vərəq. 205. 
374 Sənəddə taxılın miqdarı göstərilmir. 
84 
 
etmişdir
375
. Xan göstərmişdir ki, Bakıya un gətirən rus tacirləri öz mallarını 
istədikləri qiymətə sata bilərlər
376
. 
Qızlar şəhərindən karvan yolu ilə Azərbaycanda ticarət etmək üçün Qubaya 
gələn rus təbəələri qubalı Hüseyn Əli xan tərəfindən nəzakətlə qarşılanmış və xan 
onların təhlükəsizliyini təmin etmək üçün onlara silahlı dəstələr də qoşmuşdur. 
Hüseyn Əli xan Qızlar şəhərinin komendantı general-leytenant Devizə yazdığı 
məktubunda bildirmişdir ki, o, rus tacirlərini keşikçi dəstələri ilə təhlükəsiz yolla 
öz dostu Hacı Çələbinin vilayətinə, yəni Şəki xanlığına göndərmişdir, onlar 
Şəkidən Şirvana, Şirvandan isə yenə də Qubaya qayıdacaqlar. Məktubun sonunda 
xan bildirmişdir ki, o, rus tacirlərini bir qonaq kimi qarşılamış və onları lazım olan 
hər bir şeylə təmin etmişdir
377
. 
Beləliklə, XVIII əsrin birinci yarısında Azərbaycanın iqtisadiyyatı ümumi 
tənəzzül dövrü keçirdiyi bir zamanda ticarətin arası uzun müddət kəsilməmişdir. 
Hətta XVIII əsrin ikinci rübündə Azərbaycanın Xəzər boyu əyalətləri Rusiyanın 
himayəsi altına keçdikdən sonra burada ticarət sahəsində müəyyən canlanma da 
hiss olunmuşdur. Doğrudur, bu zaman müvəqqəti olaraq Türkiyənin hakimiyyəti 
altına düşən Azərbaycan vilayətləri türk feodalları tərəfindən işğal edilmiş və xalq 
qarət olunmuşdur. Lakin bu Azərbaycan tacirlərinin Xəzər boyu əyalətlərinə 
gedişinə və ticarət etmələrinə tam mane olmamışdır. XVIII əsrin ikinci rübündə 
Azərbaycanın tranzit və xarici ticarətində əmələ gələn canlanmada Rusiyanın 
rolunu xüsusilə qeyd etmək lazımdır. Rusiyanın Azərbaycanla ticarət etməsi eyni 
zamanda rus tacirlərini uzaq Hindistana aparıb çıxarırdı. Həştərxanda və xüsusilə 
Abşeronda yurd salan hindlilər Rusiya və Azərbaycanın mallarını Hindistana aparır 
və oradan yerli mallar gətirirdilər. 
Azərbaycan-rus ticarət münasibətləri siyasi əlaqələrin yaranmasına və 
Azərbaycanın inkişafına müsbət təsir göstərirdi. Ticarət rus və Azərbaycan xalqları 
arasında qarşılıqlı əlaqənin yaranmasında və hər iki xalqın yaxınlaşmasında böyük 
rol oynamışdır. Buna görə də təsadüfi deyildir ki, Azərbaycan tacirləri qonaqpərvər 
rus xalqı ilə bir ölkədə — Rusiyada yaşamaq üçün buraya, hətta öz ailələri ilə 
axışıb gəlirdilər. Rus xalqının səmimiyyəti azərbaycanlılar arasında onlara hədsiz 
hüsn-rəğbət qazandırdı. 
 
 
 
 
IV FƏSĠL 
                                                          
375 QAAO, fond 394, iş 90 (əlavə), vərəq 461. 
376 Yenə orada. 
377 Yenə orada, vərəq 306. 
 
85 
 
 
XƏZƏR TĠCARƏTĠ UĞRUNDA RUSĠYA ĠLƏ ĠNGĠLTƏRƏ  
RƏQABƏTĠ VƏ AZƏRBAYCAN 
 
XVIII əsrdən hələ xeyli əvvəl ingilislər xam ipək mənbələrini ələ 
keçirməyə, hazır mallar üçün yeni əlverişli bazar tapmağa və Şərq ilə Qərb ölkələri 
arasında ən rahat yol sayılan Volqa-Xəzər ticarət yolunda hakim mövqe tutmağa 
can atır, rus tacirləri ilə ciddi rəqabət aparırdılar. 
Azərbaycan və İran xam ipək mənbələri ilə çox zəngin idi. Əsas xam ipək 
mənbələri Gilan, Şamaxı, Gəncə, Şəki, Təbriz və Astrabadda yerləşmişdi. 
Azərbaycanın qədim şəhərləri — Təbriz, Şamaxı, Gəncə, Bakı, Ərdəbil 
Şərq ilə Qərb arasında əlverişli coğrafi mövqe tuturdu. Bu isə həmin şəhərlərin 
tranzit ticarətindəki rolunu və beynəlxalq bazar kimi əhəmiyyətini çoxaldırdı. 
Volqa — Xəzər ticarəti yolunda Azərbaycanın liman şəhərləri olan 
Dərbənd, Nizabad, Bakı və Lənkəranın əhəmiyyəti az deyildi. 
Bütün bunları nəzərə alaraq, Rusiya ilə İngiltərə arasında Xəzər ticarəti 
uğrunda aparılan rəqabətdə Azərbaycanın əsas mübarizə obyektlərindən biri 
olduğunu qeyd etmək lazımdır. 
İngilislər hələ XVI əsrdə Arxangelsk limanı vasitəsi ilə Volqa—Xəzər 
ticarət yolundan istifadə etməyi qərara almış və bu məqsədlə də ticarət şirkəti təsis 
etmişdilər
378
. 
XIX əsr tarixçisi S. Bronevskinin yazdığına görə, ingilislərin hələ o zaman 
əsas məqsədi İranla, xüsusilə Şirvan əyaləti və onun zəngin bazara malik olan 
Şamaxı şəhəri ilə ticarət aparmaqdan ibarət idi
379
. 
Şirvanın ingilislər üçün Xəzər dənizi ticarətində nə kimi böyük əhəmiyyətə 
malik olmasını C. Hanvey də qeyd edir: «O vaxt bizim şirkətin yeri Şirvan idi və 
bir çox ingilis təbəələri də elə bu idarədə işləyirdilər
380
. 
Qeyd etmək lazımdır ki, dəniz ticarətində təcrübəli olan ingilisləri Rusiyada 
və eləcə də Xəzər dənizində ticarət aparmağa I Pyotrun özü dəvət etmişdi. 
Şübhəsiz, bu da səbəbsiz deyildi. Bunu, hər şeydən əvvəl, Rusiyada sənayenin, 
xüsusilə toxuculuğun inkişafı tələb edirdi. Məhz buna görə də I Pyotr ingilislərə 
Gilan, Şirvan və Ərəşdən aldıqları xam ipəyi yalnız Volqa—Xəzər yolu ilə 
aparmaq şərti ilə Rusiyadan getməyə icazə vermişdi
381
. Bununla da I Pyotr xam 
ipəklə aparılan ticarəti Volqa—Xəzər yoluna köçürməklə Rusiyanın toxuculuq 
sənayesini zəruri xammalla təmin etmək, xarici tacirlərdən toplanılan gömrük 
hesabına dövlətin qazancını çoxaltmaq və ən nəhayət, dəniz texnikasında təcrübəli 
                                                          
378 C. Hanvey. Göstərilən əsəri, səh. 1. 
379 С. Броневский. Новейшие географические и исторические известия о Кавказе, II cild, М., 1823, 
səһ. 190. 
380 C. Hanvey. Göstərilən əsəri, I cild, səh. 5. 
381 Yenə orada, səh. 8; M. Çulkov. Göstərilən əsəri (müqəddimə), səh. 82. 
86 
 
olan ingilislərdən gəmiçilik işlərində istifadə etmək məqsədlərini güdürdü. Məlum 
olduğu kimi, I Pyotrun hakimiyyətinin ilk çağlarında Rusiyanın dənizçilik 
texnikası Qərbi Avropa ölkələrinə, xüsusilə İngiltərəyə nisbətən aşağı səviyyədə 
idi. Buna görə də rus dənizçiləri Xəzərdə uzaq səfərlərə çıxmaqdan ehtiyat edərək 
çox zaman Nizabad limanından uzağa getmirdilər. 
XVIII əsrdə ilk dəfə Azərbaycan şəhərlərində Con Bel olmuşdur. O, I 
Pyotrun İrana göndərdiyi səfir A. P. Volınskinin dəstəsində həkim sifəti ilə 
çalışarkən Azərbaycanın bir çox şəhərlərində, o cümlədən Dərbənd, Nizabad, 
Şamaxı, Təbriz, Lənkəran, habelə Muğanda olmuşdur. Con Bel ikinci dəfə 
Azərbaycana 1722-ci ildə I Pyotrun qoşunlarının tərkibində gəlmişdir. Həmin 
səyahətlər zamanı C. Bel Azərbaycanın şəhərləri və iqtisadiyyatı haqqında zəngin 
məlumat toplamışdır
382
. 
I Pyotrun qoşunlarının tərkibində H. P. Bryus adlı başqa bir ingilis zabiti də 
var idi. Bryus, həmçinin 1723-cü ildə Matyuşkin tərəfindən Bakının alınmasında 
da iştirak etmişdir. O da Bel kimi, olduğu yerlər haqqında iqtisadi vəziyyətə dair 
məlumat toplamışdır
383
. Daha sonra Xəzər boyu əyalətlərdə olmuş Cems Spilman 
öz xatirələrində Azərbaycanın ticarətindən bəhs etmişdir
384
. Beləliklə, qeyd edilən 
müasirlərin təsərrüfat və ticarət haqqındakı məlumatları ingilislərin Xəzər 
ticarətinə olan marağını daha da artırdı. 
1723-cü ildə Rusiyada Azərbaycan və eləcə də İranla ticarət edən tacirlərin 
şirkəti təşkil edildi. 
Həmin şirkətin üzvləri üçün hər biri 150 manata bərabər olan 400 aksiya 
tərtib edildi. Bu şirkət 40 il fəaliyyət göstərdi
385
. 
1721 - 1725-ci illər arasında Rusiyada Xəzər dənizi üçün onlarca gəmi 
quraşdırıldı
386
. 
Lakin qeyd etmək lazımdır ki, sonralar rus dövləti Xəzər dənizindəki 
fəaliyyətini xeyli zəiflətdi. Xəzər dənizi üçün Kazan və Nijni Novqorodda 
tikilməkdə olan gəmilər yarımçıq qaldı. A. Ştılko rusların Xəzər ticarətinin I 
Pyotrdan sonrakı dövrü haqqında yazır ki, Pyotr öldükdən sonra elə bir dövlət 
xadimi tapılmadı ki, onun Xəzərdə başladığı işləri davam etdirsin. Gəmi tikilməsi 
üçün buraxılan 147.000 manat puldan yalnız 80.000 xərclənmişdi
387
. I Pyotrun 
təklifi üzrə Xəzər dənizinin şimalında yerləşən «Четыре угол» adasında tikilən 
liman yarımçıq qalıb, ləpələr altında məhv olub getmişdi
388
. 
                                                          
382 C. Bel. Göstərilən əsəri. 
383 S. B. Aşurbəyli. Göstərilən məqaləsi, səh. 63. 
384 C. Spilman.  Göstərilən əsəri, səh. 10 və b. 
385 S. Bronevski. Göstərilən əsəri, II cild, səh. 208. 
386 F. Veselaqo. Göstərilən əsəri, səh. 55; А. Штылко. Волжско-Каспийское судоходство в старину, 
СПб, 1896, səһ. 40 
387 А.  Штылко. Волжско-Каспийское судоходство в старину, səһ. 40. 
388 Н.   Попов.  В. К. Татищев и его время, СПб, 1896, səһ. 378. 
87 
 
İmperatriça Anna İvanovna hökumətinin siyasəti onun Xəzər ticarəti və 
Xəzər boyu əyalətləri haqqında olan laqeydliyini tamamilə biruzə verdi. 1732-ci il 
Rəşt, 1735-ci il Gəncə müqavilələrinə əsasən Rusiya hökuməti vaxtı ilə I Pyotrun 
Rusiyaya birləşdirdiyi Xəzər boyu əyalətlərdən də əl çəkməli oldu. Bununla 
əlaqədar olaraq Xəzər üçun nəzərdə tutulan gəmilərin hazırlanması da yarımçıq 
qaldı. Anna İvanovna hökümətinin İrana güzəştə getməsini görən şah, hətta 
Rusiyadan Həştərxan limanındakı gəmiləri İrana satmağı və İrana gəmiçilik 
ustalarının göndərilməsini kobudcasına tələb etmişdi
389
. 
Yeri gəlmişkən göstərmək lazımdır ki, bu tələbləri İran özü deyil, bilavasitə 
ingilislərin təkidi ilə edirdi. Xam ipək mərkəzlərində gözü olan ingilislər rusları 
İran və Azərbaycandan sıxışdırıb çıxarmaq məqsədi ilə «düşməni başqasının əli ilə 
vur» — siyasətini yürütməyə başladılar. İngilislər İran hökümətini tədricən öz 
təsirləri altına alaraq, iranlıların köməyi ilə ruslara qarşı mübarizəyə başladılar. 
İngiltərə ilə Rusiya arasında Xəzər ticarəti uğrunda rəqabət başladı. Lakin 
bu mübarizə əvvəlcə birtərəfli idi. İngilislər Londonda, Peterburqun özündə və 
İranda rus ticarətinə qarşı qəsd hazırladıqları halda, siyasətdə çox sadəlövh olan 
Anna İvanovna höküməti Rusiyanın Şərq ticarətinə dəyəcək zərbəni hiss etmədi və 
əksinə, Rusiyada ticarət edən və ya Rusiyadan keçib İran, Zaqafqaziya və sair Şərq 
ölkələrinə mal aparan ingilis tacirləri üçün hər cür şərait yaratdı. İngiltərə həmin 
dövrdə Rusiyanın Qərbi Avropa ölkələri ilə ticarətində əsas yerlərdən birini 
tuturdu
390
. Rusiyanın xarici ticarətində belə bir mövqe tutmaları ingilislərə 1734-cü 
ildə Rusiya ilə yeni ticarət müqaviləsi bağlamağa imkan verdi
391
. Həmin 
müqavilənin 8-si bəndi ingilislərin Rusiya ərazisindən keçib, İranla ticarət etmələri 
məsələsinə həsr edilmişdi. P. A. Ostrouxov yazır ki, ingilislər düz 150 ildən artıq 
bir müddət ərzində belə bir hüquq qazanmaq üçün can atırdılar
392
. 
Bu müqavilə Rusiyaya tranzit ticarətdən böyük qazanc əldə etmək ümidi 
verirdi. Digər tərəfdən rus tacirləri ingilislərin köməyi ilə xam ipəyin Volqa — 
Xəzər yolu ilə Rusiyaya daşınmasına ümid bəsləyirdilər. 
1739-cu ildə Həştərxandan cənuba İngiltərənin nümayəndəsi C. Elton yola 
düşmüşdür. 
Tarix elmləri namizədi S. Aşurbəyli vaxtı ilə Rusiyada xidmət edən C. 
Eltonun 1740-cı ildə Nadir şah tərəfindən İrana dəvət olunduğunu və şahın təklifi 
üzrə onun İran üçün donanma yaratdığını öz qısa və ümumi məqaləsində qeyd edir 
və göstərir ki, Elton və onun yoldaşı kapitan Vudrufun hərəkətləri rus dövlətinin 
                                                          
389
А.   Штылко. Волжско-Каспийское судоходство в старину, səһ. 46. 
390 С. А. Покровский. Внешняя торговля и внешнеторговая политика России, М., 1947, səһ. 99. 
391 Yenə orada. 
392 П. А. Остроухов. Англо-русский торговый договор 1734 г.. СПб, 1914, səһ. 109; В. Лебедев. 
Русско-английские торговые отношения и договор 1734 г., «Ученые записки МГУ им. М. В. 
Ломоносова кафедра истории СССР», вып. 167, səһ. 126. 
88 
 
narazılığına səbəb olmuş və nəticədə «Rusiya kompaniyasının» əleyhinə bir sıra 
tədbirlər görülmüşdür
393
. 
Bu məsələni bir qədər dəqiqləşdirmək və genişləndirmək lazım gəlir. 
Rusiya ilə rəsmi müqavilə bağladıqdan sonra İran, Zaqafqaziya, Hindistan 
və Çinə Rusiya ərazisindən daha rahat, ucuz və yaxın yol axtaran İngiltərə 1735-ci 
ildə özünün məxfi agentini, dəniz kapitanı C. Eltonu Rusiyaya göndərmişdi. O, bir 
neçə il rusların Orta Asiyaya göndərdikləri ekspedisiyalarda iştirak etmişdi. C. 
Elton ekspedisiya zamanı yerli şəraiti, həmçinin Kama, Volqa və b. çayların 
xüsusiyyətini öyrənmiş və hətta həmin yerlərin coğrafi xəritəsini də tərtib etmişdir. 
Qazağıstan və Orta Asiya tərəfindən əlverişli yol olmadığına bir daha əmin olan C. 
Elton yeganə rahat ticarət yolu olan Xəzər dənizinə çıxmağı qərara almışdır. C. 
Hanveyin yazdığına görə, C. Eltonun məqsədi guya yalnız Astrabaddan Buxaraya 
getmək idi
394
. Əslində isə C. Elton Xəzər dənizi ticarətini qaydaya salmaq və İranı 
Rusiyanın əleyhinə qaldırmaqla rusları Xəzər dənizindən sıxışdırmaq məqsədi ilə 
İngiltərədən göndərilən rəsmi bir şəxsiyyət idi
395
. 
C. Elton 1738-ci ildə Orenburq ekspedisiyasından sonra Peterburqa 
qayıtmış və İngiltərə tacirləri ilə müəyyən danışıqlar apardıqdan sonra Munqo 
Qrem adlı bir ingilis taciri ilə Moskvaya gəlmiş, 1739-cu il martın 19-da 
Moskvadan çıxaraq, Həştərxana yola düşmüşdür. C. Elton özü yazır ki, 
Həştərxandan Rəştə tezliklə gəmi getmədiyi üçün biz 3 həftə burada qalmalı olduq. 
Bu müddət ərzində biz İran ticarətinin xarakterini və bu ticarətdə rus və erməni 
tacirlərinin iştirakını öyrəndik. Erməni tacirləri məqsədimizi duyub, bizə məlumat 
vermək istəmədilər
396
. 
Lakin bununla belə C. Elton Xəzər ticarətinin müəyyən məsələləri ilə tanış 
oldu. C. Elton Rəştə gəldikdən sonra mustofi
397
 ilə söhbət zamanı bildirmişdir ki, 
o, bura yalnız ticarət xatirinə gəlmiş və özü ilə bir qədər ingilis mahudu gətirmişdir 
ki, onu yaxşı sata bilsə, şahın qarşısında İranda öz şirkətlərini təsis etmək 
məsələsini qoysun
398
. 
C. Elton həmçinin bildirmişdir ki, onu eyni zamanda həm Xəzər dənizinin 
sahilləri və həm də bu dənizdə üzən İran gəmiləri maraqlandırır. Əgər gəmilər 
yararsız olarsa, o zaman onlar İran üçün gəmi də tikə bilərlər
399
. 
Onu da qeyd etmək lazımdır ki, Nadir şah dövlətin gəlirini çoxaltmaq, 
müharibələrin xərcini ödəmək məqsədi ilə zorakılıqla həyata keçirdiyi bir çox 
tədbirlərlə yanaşı, İranın başqa ölkələrlə ticarət etməsi üçün də şərait yaratmaq 
                                                          
393 S. Aşurbəyli. Göstərilən əsəri, səh. 69. 
394 C. Hanvey. Göstərilən əsəri, I cild, səh. 9; P. Butkov. Göstərilən əsəri, I cild, səh. 221. 
395 QAAO, fond 394, iş 871 (1743 q.), vərəq 68-70. 
396 C. Hanvey. Göstərilən əsəri, I cild, səh. 11 
397 İstifadə edilən mənbədə Mustofinin adı qeyd edilməmişdir. 
398 Bax: C. Hanvey. Göstərilən əsəri, I cild, səh. 15. 
399 K. Əşrəfyan. Göstərilən əsəri, səh. 184. 
89 
 
fikrində idi. Məhz bu məqsədlə də şah İranla ticarət edən bir çox ölkələrə 
imtiyazlar vermişdi. 
Nadir şahın xarici ölkələrlə ticarətə müsbət münasibət bəsləməsi C. Eltonun 
ümidlərini qanadlandırdı. Lakin C. Elton birdən-birə Nadir şahla görüşə bilmədi. 
Şah hərbi səfərdə olduğu üçün onu Məşhəd şəhərində oturan oğlu Rza Qulu Mirzə 
əvəz edirdi. Odur ki, C. Elton vaxt itirmədən şahzadəyə müraciət etdi. C. Elton M. 
Qremlə birlikdə Böyük Britaniyanın tacirlərinə də İranda imtiyazla ticarət etmək 
üçün səlahiyyət verilməsi haqqında 10 bənddən ibarət xahişnamə tərtib edib, 
Məşhəddəki şahzadə Rza Qulu Mirzəyə göndərdi
400
. 
Həmin xahişnamənin birinci bəndi İngiltərənin Xəzər dənizində nə kimi 
siyasət yürütmək istədiyini açıqdan-açığa göstərir: «Britaniya şirkətinin üzvlərinin 
hər zaman və məhdudlaşdırılmadan öz mallarını şahın bu dənizdə olan hər hansı 
bir limanına aparmağa ixtiyarları olmalıdır» və s.
401
 
Rza Qulu Mirzə ingilislərə müsbət cavab göndərdi. Doğrudur, C. Elton ilə 
Rza Qulu Mirzənin məktublarında bilavasitə Azərbaycandan danışılmırdı. Lakin C. 
Elton sonrakı məktublarında İranda ingilis tacirlərinin maraq göstərdikləri üç xam 
ipək mərkəzlərindən bəhs edərkən bunlardan ikisinin — paytaxtı Şamaxı olmaqla 
Şirvanı və Ərəşi göstərirdi
402
. 
Rza Qulu Mirzədən müsbət cavab aldıqdan sonra C. Elton M. Qremi Rəştdə 
qoyaraq, tezliklə özünu Peterburqa yetirdi. Burada onun səfərinin müvəffəqiyyətlə 
başa çatması xəbəri bütün ingilis tacirlərinin sevincinə səbəb oldu. C. Elton öz 
təkliflərini İngiltərənin Peterburqdakı səfiri E. Fincə yazılı surətdə bildirdi. C. 
Elton məktubunda yazırdı ki, ingilislər Xəzərdə möhkəmləndikdən sonra Hindistan 
və Çinlə də yaxından əlaqə saxlaya bilərlər
403
. 
C. Elton gəmiçilik sahəsində Xəzər dənizinin əhəmiyyətini
404
 və ingilislərin 
bu ticarətdə güclü rəqiblərinin olmamasını göstərirdi
405
. O yazırdı ki, ingilislərdən 
başqa, heç bir xalq buranı külli miqdarda və ucuz qiymətə parçalarla təmin edə 
bilməz və eyni zamanda heç kəs buradan aldığı xam ipəyə bizim qədər qiymət verə 
bilməz
406
. Hərçənd erməni tacirlərinin nümayəndəsi patriarx bizə verilən 
güzəştlərin ləğv olunmasını xahiş etdi, lakin Rza Qulu Mirzə bu xahişi qəbul 
etmədi
407
. Britaniya tacirləri yəqin etdilər ki, nə qədər Rusiya imperiyasının 
                                                          
400 C. Hanvey. Göstərilən əsəri, I cild, səh. 17. 
401 Yenə orada. 
402 C. Hanvey. Göstərilən əsəri, I cild, səh. 23; Донесения и другие бумаги антлийских послов, 
посланцев и резидентов при русском дворе с 1740 по 3 марта 1741 года; Донесение Ед. Финча 
лорду Гаррингтону 1740 г. (приложение «В»), СИРИО, т. 85, səh. 129; P. A. Ostrouxov. Göstərilən 
əsəri, səh. 114; C. Spilman. Göstərilən əsəri, səh. 58. 
403 C. Hanvey. Göstərilən əsəri, I cild, səh. 24. 
404 Yenə də orada, səh. 24; müqayisə et: C. Spilman. Göstərilən əsəri, səh. 39. 
405 C. Hanvey. Göstərilən əsəri, I cild, səh. 24. 
406 C. Hanvey. Göstərilən əsəri, I cild, səh. 24. 
407 Yenə orada. 
90 
 
ərazisindən keçməyə və Xəzər dənizində azad üzməyə icazə verilir, onları heç vaxt 
bu ticarətdən sıxışdırmaq mümkün olmayacaqdır. Xəzər dənizi ticarətinin 
üstünlüyündən və bu ticarətdən alınacaq mənfəətdən bəhs edən C. Elton yazır ki, 
Gilan və Şirvan vilayətlərinin dəniz kənarında olması bizim üçün mənfəətlidir
408
. 
Mənə elə gəlir ki, dünyanın heç bir yerində qazanc barəsində başqa belə bir 
ticarətin mövcud olmasını təsəvvür etmək mümkün deyildir. İpək emal edən 
sənaye böyük gəlir verəcəkdir və bu ticarətin nəticəsində qızıl, qaş-daş, pambıq, 
zərif yun və s. qiymətli mallar əldə etmək mümkün olacaqdır
409
. 
Daha sonra C. Elton səfir E. Fincə bildirmişdi ki, o, iranlılarla türklərin 
arasında gedən rəqabətdən istifadə edərək İran və Azərbaycan ipəyinin Türkiyənin 
ərazisindən deyil, Xəzər vasitəsi ilə Rusiyadan Londona aparmaq üçün Rza Qulu 
Mirzənin razılığını almışdır
410
. 
C. Elton məktubunun sonunda bildirmişdir ki, rusların Rəştdə konsulxanası 
olduğu kimi, ingilislər də Məşhəddə öz ticarət məntəqələrini təsis etməlidilər
411
. 
Britaniyanın səfiri E. Finc C. Eltonun yazılı təkliflərini öz məktubu ilə 
birlikdə Britaniyanın dövlət katibi hersoq Nyukestelə göndərmişdir. Hətta Finc 
bildirmişdir ki, İrandan xam ipək alan bir ingilis taciri onu Amsterdamda sataraq 
80 faiz mənfəət götürmüşdür
412
. İngiltərədən Moskvaya gətirilib, arşını 1 manat 40 
qəpiyə satılan mahudu erməni tacirlərindən biri 1 manat 90 qəpiyə alıb, İrana 
aparmış və ingilis tacirinə 35 faiz gəlir vermişdi
413
. Beləliklə, həm idxal, həm də 
ixracetmə ingilislərə əhəmiyyətli qazanc əldə etməyə ümidlər verirdi. Hersoq 
kralın əmri ilə həmin təklifləri iri ticarət nümayəndələrinin müzakirəsinə vermişdir. 
Bütün tacirlər qərara alıb krala bildirmişlər ki, bu ticarət Böyük Britaniya üçün 
Türkiyə ərazisindən aparılan ticarətə nisbətən iki qat mənfəətlidir. Yəni bu ticarətin 
xərci ingilislərə 50 faiz ucuz başa gələcəkdir. Xəzər ticarətinin ingilislər üçün 
başqa bir üstünlüyü də var idi
414
. İspaniya və ya Fransa ilə münasibətlərin hər 
zaman pozulması İngiltərənin toxuculuq sənayesini xammalsız qoya bilərdi. Məhz 
buna görə də ingilislər belə bir vəziyyətin qarşısını almağı yalnız Volqa —Xəzər 
ticarət yolunun istifadəsində görürdülər
415
. İngilis tacirləri bu yolun əhəmiyyəti 
haqqında İngiltərə kralına yazmışdılar ki, «əgər həmin yoldan keçməyə icazə 
verilməsə, biz belə bir (mənfəətli) ticarətdən tamamilə məhrum olacağıq»
416
. 
                                                          
408 Yenə orada, səh. 23. 
409 Yenə orada. 
410 Yenə orada, səh. 26. 
411 Yenə orada, müqayisə et: Донесение Ед. Финча лорду Гаррингтону, 1740 г. (приложение «В»), 
СИРИО, т. 85, səһ. 129, 140. 
412 SİRİO, t. 85, səh. 69, 362. 
413 P. P. Ostrouxov. Göstərilən əsəri, səh. 116 
414 C. Hanvey. Göstərilən əsəri, I cild, səh. 32. 
415 Yenə orada. səh. 33. 
416 Yenə orada. 
91 
 
Xəzər dənizi ilə aparılan ticarətin bütün üstünlüyünü qeyd etməklə bərabər, 
C. Elton yazır ki, bu ticarəti aparmaq üçün bizə ilk növbədə heç olmasa bir və ya 
iki gəmi lazım gələcəkdir. O, bu gəmilərin Kazan şəhərində quraşdırılması təklifini 
vermiş və göstərmişdir ki, ingilis tacirləri üçün rus dövlətində belə gəmilərin 
quraşdırılması üçün icazə almaq onlar üçün çox çətin olacaqdır
417
. 
Peterburqla London arasında aparılan danışıqların nəticəsində ingilis 
tacirlərinə Xəzər dənizində sərbəst üzməyə və xam ipək məhsullarını Rusiya 
ərazisindən İngiltərəyə aparmağa icazə verildi. 
İlk baxışda C. Eltonun təklifləri həm Rusiya və həm də İngiltərə üçün 
əlverişli idi. Odur ki, ingilislər Kazan şəhərində gəmi quraşdırmaq icazəsi almaq 
istədikdə rus hökuməti heç bir tərəddüd etmədən onlara razılıq verdi
418
. Lakin rus 
höküməti hiss etmədi ki, o, belə bir hərəkət etməklə özünün Xəzər ticarətinə ağır 
zərbə endirəcək və bir neçə ildən sonra bu ticarətdə ingilislərin simasında güclü 
rəqiblərlə qarşı-qarşıya durmalı olacaqdır. Çox güman ki, rus çinovniklərinin bəzisi 
belə vəziyyəti bəlkə də hiss edirlərmiş. Çünki C. Hanveyin yazdığına görə, onlar 
ikinci belə bir gəminin quraşdırılması üçün çox çətinliklə razılıq almağa müvəffəq 
oldular. Göründüyü kimi, çar hökuməti burada öz siyasi kütlüyünü büruzə 
vermişdir. 
Kazan şəhərində quraşdırılmaqda olan iki gəmi hazır olduqdan sonra C. 
Elton Həştərxandan İrana yola düşdü
419
. Onu da qeyd etmək lazımdır ki, ingilis 
tacirləri əsasən rus gəmilərində Xəzər boyu əyalətlərə mal aparırdılar.  
Çox keçmədən ingilislər Xəzər ticarətində böyük fəallıq göstərməyə 
başladılar. Rus tacirlərinin əldən-ələ alıb Şamaxı, Təbriz, Bakı və yaxud da Rəşt 
bazarlarında üzərinə bir qədər də qoyub satdıqları ingilis və ya holland mahudunu 
indi artıq ingilis tacirləri özləri həmin bazarlarda satırdılar. İngilis mallarına İran 
bazarlarında daha çox ehtiyac hiss olunurdu. Təkcə bunu qeyd etmək kifayətdir ki, 
1742-ci ildə rus tacirləri Xəzər boyu əyalətlərə 29.685 manatlıq mal gətirdikləri 
halda, ingilislər həmin ildə Xəzər sahillərinə 230.592 manatlıq mal 
çıxartmışdılar
420
. 
Maraqlı burasıdır ki, ingilis tacirlərinin Həştərxandan cənuba dörd ilin 
ərzində  (1741,  1742,  1743,  1744-cü illər)  ixrac etdikləri malın ümumi məbləği 
rus tacirlərinin 8 il ərzində  (1737, 1738, 1739, 1740, 1741, 1742, 1743, 1744-cü 
illər) ixrac etdikləri malın ümumi məbləğdən 262.128 manat artıq idi
421
. Həmin    
rəqəmlər özü-özlüyündə 40-cı illərdə ingilislərin Xəzər ticarətində rus tacirlərini 
sıxışdırmalarını göstərən təkzibedilməz dəlildir. İngilis tacirlərinin Rusiya 
                                                          
417 Yenə orada. 
418 Yenə orada, səh. 30; P. Sayks. Göstərilən əsəri, səh. 364; V. V. Lebedyev. Göstərilən əsəri, səh. 126. 
419 А. Штылко. Волжско-Каспийское судоходство в старину, səһ. 47. 
420Ведомость об отпускных из России в Персию и о привозимых из России в Персию товаров. 
Письма и указы государей: ... Левашову, səһ. 91; P. Butkov. Göstərilən əsəri, I cild, səh. 222. 
421 Yenə orada. 
92 
 
ərazisindən keçib cənuba mal aparmaları tezliklə rus və erməni tacirlərinin ciddi 
etirazına səbəb oldu. Lakin ilk vaxtlar hökumət buna əhəmiyyət vermədisə də bir 
qədərdən sonra rus tacir və matroslarının Həştərxana gətirdikləri xəbərlər rus 
hökumətini narahat etməyə başladı. 
Alınan məlumatlara görə, C. Elton İranda Nadir şahla yaxınlaşmış, Xəzərin 
Qafqaz və s. sahillərində İran qoşunlarını lazım gəldikdə azuqə və hərbi 
ləvazimatla təmin etməyə və hətta İran üçün ticarət və hərbi gəmilər tikməyə söz 
vermişdir
422
. 
Belə bir məlumatın, əlbəttə, əsası var idi. Dövrün şahidi olan C. Hanveyin 
özü bunu etiraf edir. O yazır ki, 1741-ci ildə Nadir şah Şirvanda olarkən onun 
qoşunları demək olar ki, tamamilə azuqəsiz qalmışdı. Şirvan iranlılar tərəfindən o 
dərəcədə talan edilmişdir ki, ordunu yemək ilə təmin etmək iqtidarında deyildi. 
Karvan yollarından istifadə etmək qeyri-mümkün idi. Buna görə də Nadir 
Dərbəndə tərəf hərəkət etdi. Burada o, gəmilərə nə qədər ehtiyacı olduğunu hiss 
etdi. Nadirin gəmiləri olsaydı öz ordusunu dəniz vasitəsi ilə gətirilən azuqə ilə 
təmin edər və yerli xalqın müqavimətini qıra bilərdi. Məhz Nadir şahın belə bir 
arzusu bilavasitə  C. Eltonun əsil məqsədinə uyğun gəldi
423
. 
C. Elton Xəzərdə tutduğu bütün işlərin əsil mahiyyətini gizlədib bəzi kütbaş 
məmurları aldadır, öz pozucu fəaliyyətini «ticarətin inkişafı» pərdəsi altında 
genişləndirirdi. 
Rus dövləti ingilislərə verdiyi səlahiyyət üçün peşiman oldu. İngilislərin 
Xəzər dənizində fəaliyyət göstərmələri Rusiyanın dəniz ticarətinə ağır zərbə 
endirdi. Bu münasibətlə Peterburqda uzun-uzadı götür-qoydan sonra Həştərxan 
qubernatoru V. İ. Tatişşevə 1742-ci il noyabrın 23-də göstəriş verildi ki, vaxt 
itirmədən Xəzər dənizi üçün yeni gəmilər tikdirsin
424
. 
Tezliklə on gəmi hazırlanıb suya salındı. Bundan əlavə, Kazan şəhərində 
daha üç gəminin quraşdırılması qərara alındı
425
. 
Lakin bu gəmilər say etibarilə I Pyotrun dövründə Xəzərdə üzən rus 
gəmilərinin onda bir hissəsini ancaq təşkil edirdi. Bu, bir tərəfdən Rusiyanın I 
Pyotrun ölümündən sonra Xəzər ticarətinə az əhəmiyyət verdiyini, digər tərəfdən 
hökumətin yenidən Xəzərdə fəaliyyətə başlamaq təşəbbüsündə olduğunu göstərir. 
Lakin bu barədə ingilislərlə iranlılar heç də ruslardan geridə qalmırdılar. 
Əksinə, başda C. Elton olmaqla İranda ingilis mütəxəssislərinin rəhbərliyi altında 
                                                          
422  Н. Попов. Göstərilən əsəri, səһ. 384-385; А. Штылко.Волжско-Каспийское судоходство в 
старину, səһ. 47; А. П. Соколов. Астрахань о ее прошлом и настоящем. Государственный архив 
Астраханской области, инв. 29832, səһ. 72. 
423 C. Hanvey. Göstərilən əsəri, II cild, səh. 209. 
424 N. Popov. Göstərilən əsəri, səh. 378. 
425 Yenə orada. 
93 
 
sürətlə gəmilər tikilirdi
426
. C. Eltonun xidmətində iranlılardan başqa, çar 
mütləqiyyətinin zülmündən qaçıb özünə xoş güzəran axtaran rus ustaları, dülgərləri 
və matrosları da var idi. Əldə edilən məlumatlara görə, hətta bir neçə rus təbəəsi 
müsəlmanlığı qəbul edib, İranda yaşamışdır
427
. Lakin tezliklə ruslar, hətta 
iranlıların çoxu ağır istismara dözməyib C. Eltonu tərk etdilər. C. Elton isə 
sözündən çıxanları qulaqlarından mıxlatdırır, döydürür və işgəncə verdirirmiş
428
. 
C. Eltonun gəmilərində işləyən rus matros və muzdurları Rusiyanın İrandakı 
konsulu Arapova müraciət edərək şikayətlənmişlər ki, dənizdə üzərkən C. Elton 
onlara içməli suyu belə doyunca vermirdi, onları yerli-yersiz döydürtdürürdü və 
s.
429
. 
İngilislərin aktiv fəaliyyəti Rusiya hökümətini daha çox təşvişə saldı və 
Xəzər ticarətinin müqəddəratı haqqında ciddi tədbirlər görməyə məcbur etdi. 
Çünki, sonralar məlum olmuşdur ki, C. Elton İrana ticarət mallarından əlavə, tikinti 
və digər strateji əhəmiyyəti olan mallar da daşıyırmış. 1742-1743-cü illər arasında 
C. Elton Rəştə hər biri 12 pud ağarlığında olan 15 sal qalay, hər biri 20 pud 
ağırlığında içində naməlum mal olan 40 çəllək çıxarmış və şaha göndərmişdir
430
. 
Belə fəaliyyəti ilə Nadir şahın etimadını qazanan və ona arxalanan C. Elton 
Rusiyanın qəzəbindən ehtiyat etmirdi. Rus konsulu Arapov Peterburqa bildirmişdir 
ki, C. Elton İranda ticarət edən rus tacirləri ilə çox kobud rəftar edir və onları 
İrandan sıxışdırıb çıxarmaq üçün rus tacirləri ilə iranlıların arasını vurur
431
. Daha 
sonra Arapov bildirmişdir ki, C. Elton üç ilin ərzində Nadir şah üçün hərəsi 34 
arşın uzunluğunda olan gəmi tikəcək və İran gəmiləri üçün lövbər hazırlayacaqdır. 
Bu münasibətlə şah ona ildə 2.000 manat pul verməyi vəd etmişdir
432
. Peterburqa 
həmçinin xəbər gəlib çatmışdır ki, C. Elton İranın hərbi xadimlərini Xəzərin 
sahillərini öyrənmək üçün tez-tez öz gəmilərində gəzdirir. 
Rusların Dərbənddəki rezidenti Bratişşevin yaranan vəziyyət haqqında 
Rusiyaya göndərdiyi məktubları Peterburqda daha artıq narahatlığa səbəb oldu. O 
yazırdı ki, İranda dörd rus ticarət gəmisi müsadirə edilmişdir
433
. Konsul Arapovun 
Bratişşevə yazdığı məktubda eyni zamanda deyilirdi ki, C. Elton öz xüsusi 
gəmisini İrana satmaq fikrindədir
434
. Əlbəttə, «satmaq» məsələsinin özü C. Eltonun 
fırıldaqlarından biri idi. Bu, bir daha göstərir ki, C. Elton əsil düşmən fəaliyyətini 
                                                          
426 А. Штылко.Волжско-Каспийское судоходство в старину, səh. 47; M. S. İvanov. Göstərilən əsəri, 
səh. 100-101. 
427 А. Штылко.Волжско-Каспийское судоходство в старину, səh. 47. 
428 П. Юдин. Россия и Персия в конце 1712 года (из писем переводчика Братищева к канцлеру 
князю Черкасскому) «Российский архив» № 3, 1899, səh. 384; N. Popov. Göstərilən əsəri, səh. 285. 
429 N. Popov. Göstərilən əsəri, səh. 385. 
430 Yenə orada. 
431 N. Yudin. Göstərilən əsəri, səh. 384. 
432 N. Popov. Göstərilən əsəri, səh. 386. 
433 N. Yudin. Göstərilən əsəri, səh. 384. 
434 Yenə orada. 
94 
 
pərdələyir və İran üçün hazırladığı gəmiləri öz adından guya İrana satırmış kimi 
qələmə verir. 
Şübhəsiz, Peterburqda belə xəbərlər nəticəsiz qala bilməzdi. Tezliklə rus 
höküməti rəsmi surətdə İngiltərənin Peterburqdakı səfarətxanasına müraciət edərək 
C. Eltonun geri çağırılmasını və həbs edilməsini tələb etdi. 
Əks təqdirdə rus höküməti ingilislərin fəaliyyətini məhdudlaşdıracağını 
bildirdi. Peterburqdan V. N. Tatişşevə tapşırılmışdı ki, C. Elton iş dalınca 
Həştərxana gəlmiş olsa, onu o saat həbs etsin
435
. Əgər C. Eltonun özü Həştərxana 
gəlməsə, onu müxtəlif yollarla ora çağırsın və ələ keçirsin
436
. 
İranda olan rus konsulu Arapov da öz növbəsində bu barədə Dərbənddəki 
Bratişşevə tapşırıq vermişdi ki, C. Elton Dərbəndə gəldikdə onu müxtəlif üsullarla 
Həştərxana göndərməyə çalışsın
437
. Peterburqda, hətta C. Eltonu tutub dövlətə 
təhvil verən adam üçün mükafat da ayrılmışdı
438
. 
Lakin rus hökumətinin məqsədindən xəbərdar olan C. Elton artıq bir daha 
Həştərxana qayıtmadı. V. N. Tatişşevə isə yalnız C. Eltonun hərəkətlərini izləmək 
və ya müşahidə etmək qaldı. Bu sahədə heç bir müvəffəqiyyət əldə etməyən rus 
hökuməti ingilislərin şirkətini sıxışdırmağa başladı. Artıq Rusiyanın ərazisindən 
İrana gedən gəmi ustalarına xaricə getmək üçün pasport verilmirdi. Nəhayət, 
məsələ o yerə qalxdı ki, ingilislər öz parlamentlərinə müraciət etməli oldular. 
Tezliklə Londondan Peterburqa Vıq (Wyah) adlı bir nümayəndə göndərildi. Vıq 
Peterburqdan Rəştə öz agentlərindən birini göndərməli idi. Agent guya C. Eltonun 
fəaliyyətini təftiş etməli və onun mədaxil və məxaric dəftərini yoxlamalı idi. Vıq 
bunun üçün Peterburq kabinəsindən icazə aldıqdan sonra 1743-cü ildə tarixdə çox 
zaman səyyah kimi qələmə verilən ingilis ticarət kompaniyasının agenti C. 
Hanveyi Həştərxana göndərdi
439
. 
V. N. Tatişşev C. Hanveylə şəxsi söhbət zamanı bildirmişdir ki, əgər C. 
Elton həqiqətən Nadir şahın xidmətinə keçmişsə, onun bu hərəkəti Xəzər 
ticarətində ingilislərə çox baha oturacaq və Peterburq sarayının qəzəbinə səbəb 
olacaqdır. V. N. Tatişşev eyni zamanda C. Hanveyə məsləhət görmüşdü ki, C. 
Eltonu İrana xidmət etmək fikrindən yayındırsın
440
. V. N. Tatişşev C. Hanveyə 
İranın donanmaya sahib olmasının rusların Xəzər ticarəti üçün nə kimi qorxu    
törədəcəyini bildirdikdə,  C. Hanvey cavabında demişdir: «Bu vaxtı ilə isveçlərin 
Baltik dənizində Rusiyanın donanmaya malik olmasına razılıq verməmələrinə, 
                                                          
435 N.   Popo v. Göstərilən əsəri, səh. 385. 
436 А. Штылко.Волжско-Каспийское судоходство в старину, səh. 47. 
437 P. Yudin. Göstərilən əsəri, səh. 47; N. Popov. Göstərilən əsəri, səh. 385. 
438 А. Штылко.Волжско-Каспийское судоходство в старину, səh. 47. 
439 N. Popov. Göstərilən əsəri, səh. 386; P. Sayks. Göstərilən əsəri, səh. 364-365; tarix elmləri namizədi 
S. Aşurbəyli yazır ki, ingilis taciri C. Hanvey ticarət məqsədi ilə Rusiyadan keçib İran və Azərbaycana 
getmişdir. Bax: S. Aşurbəyli. Göstərilən əsəri, səh. 69. 
440 N. Popov Göstərilən əsəri, səh. 387. 
95 
 
buna mane olmalarına bənzəyir» və əlavə etmişdir ki,  çox  güman ki, Nadir şahla 
C. Eltonun Xəzər dənizindəki fəaliyyəti bir neçə gəminin tikilməsi ilə 
məhdudlaşacaqdır, halbuki, ruslar hər bir zaman onlarca belə gəmi quraşdıra 
bilərlər
441
. Müxtəlif yollarla öz nümayəldələrinin əsil təxribatçı fəaliyyətini ört-
basdır etməyə çalışan C. Hanvey, nəhayət, bildirmişdir ki, C. Elton haqqında 
söylənilənlərin əksəriyyəti həddən artıq şişirdilmişdir və çox güman ki, bütün 
bunların hamısı rus konsulu Arapovun C. Eltona qarşı olan şəxsi-qərəzliyindən 
irəli gəlmişdir
442
. 
İrana yola düşən C. Hanveydən V. İ. Tatişşev eyni zamanda tələb etmişdir 
ki, o, yazılı surətdə söz versin ki, İranda olan ingilislərin heç biri şahın xidmətinə 
keçməyəcəkdir
443
. 
S. Hanvey yola düşdükdən sonra da İrandan C. Eltonun haqqında  gələn 
şikayətlərin  ardı kəsilmirdi.  Məktublarının birində rus konsulu V. İ. Tatişşevə 
bildirirdi ki, matroslarından aldığı xəbərə görə, C. Elton bu yaxınlarda Xəzər 
dənizinin ətraflarını öyrənmək üçün çıxdığı səfərdən qayıtmışdır
444
. Buldan xəbər 
tutan C. Hanvey V. İ. Tatişşevə bildirmişdir ki, C. Elton bu səfərə yalnız ticarət 
xatirinə çıxmışdır və bunun İran şahına heç bir dəlaləti yoxdur
445
. Həmin məlumatı 
eşidən V. İ. Tatişşev tezliklə bu barədə Peterburqa xəbər vermişdir. V. İ. Tatişşevin 
Peterburqdan  aldığı cavab məktubunda deyilirdi ki, C. Hanvey də C. Elton kimi 
eyni «ticarət şirkətinə»  xidmət edir. Odur ki, onların hərəkətlərində heç bir fərq 
olmayacaq, C. Hanvey də C. Elton kimi fırıldaqçıdır
446
. 
C. Hanveyin açıqdan-açığa C. Eltonun tutduğu işləri ört-basdır etməsi bir 
daha göstərir ki, C. Elton İran dövlətinə özbaşına deyil, bilavasitə Londonun 
göstərişi ilə xidmət edirdi. Şübhəsiz, İngiltərə təkcə Xəzər ticarətini ələ keçirmək 
məqsədini güdmürdü. İngilislər eyni zamanda Rusiyaya siyasi cəhətdən də zərbə 
vurmaq niyyətində idilər. Həmin məsələləri mərhum tarixçi A. Əbdürrəhmanov 
tədqiq etdiyi üçün onun üzərində dayanmaq lazım gəlmir. 
Rus hökuməti C. Eltonun tutduğu işlərdən əbəs yerə narahat olmurdu. 
İrandan alınan xəbərlərdən məlum olurdu ki, 1742, 1743 və 1744-cü illərdə C. 
Elton adını çəkdiyimiz başqa bir ingilis mütəxəssisi Vudruf ilə birlikdə Xəzər 
dənizinin butün sahillərini gəzmiş, öyrənmiş və həmin dənizin xəritəsini tərtib 
etmişdir
447
. Başqa bir məlumatda deyilir ki, C. Elton Həştərxandan gizli surətdə 
                                                          
441 N. Popov.  Göstərilən əsəri, səh. 388. 
442 Yenə orada. 
443 Yenə orada, səh. 389. 
444 Yenə orada. 
445 Yenə orada. 
446 Yenə orada. 
447 P. Butkov. Göstərilən əsəri, I cild, səh. 221. 
96 
 
İrana çoxlu miqdarda gəmiçilik alətləri, rus fabriklərində toxunulmuş yelkən 
avadanlığı və s. aparmışdır
448
. 
Məhz buna görə də Peterburqdan V. İ. Tatişşevə tapşırılmışdı ki, o, C. Elton 
və digər ingilislərin hərəkətinə dəqiq nəzarət etsin və Rusiyanın mənafeyini 
qorumaq məqsədi ilə hər cür bəhanə gətirib, Həştərxandan ingilis ustalarının İrana 
getməsinə mane olsun və həmçinin lövbər, kanat, yelkən, qatran, kanifas, bez, 
habelə dənizçiliyə lazım olan bu və ya digər materialların heç birini Həştərxandan 
İrana buraxmasın
449
. 
Əldə edilən məlumatlardan belə qənaətə gəlmək olar ki, ingilislərin Xəzər 
dənizində aşkar fırıldaq işlətmələrilə baxmayaraq, Rusiya İngiltərə ilə 
münasibətlərini açıqdan-açığa pozmaq fikrində deyildi. Bu da təsadüfi deyildir. 
Qeyd edildiyi kimi, bu, hər şeydən əvvəl, Rusiyanın Qərbi Avropa ölkələri ilə 
ticarətində ingilislərin əsas rol oynamasından irəli gəlirdi. Digər tərəfdən Rusiya 
ingilislərin Şirvan, Ərəş və Gilandan aldıqları xam ipəyi Volqa — Xəzər yolu ilə 
deyil, Hələb — İzmir yolu ilə Qara dəniz və yaxud da İran körfəzi ilə 
aparmalarından ehtiyat edirdi. Bu isə Rusiyanın xammala ehtiyacı olan sənayesinə 
zərər vura bilərdi. 
Rusiya ingilislərlə mübarizə aparmağı ilk vaxtlarda Həştərxan qubernatoru 
V. İ. Tatişşevə və Rusiyalın İrandakı konsulu Arapova həvalə etmişdi. V. İ. 
Tatişşev ingilislərin  İrana  getmələrinə  maneçilik törətdiyi  kimi, Arapov da 
İranda C. Eltonun fəaliyyətinə az maneçilik törətmirdi. Axırda məsələ o yerə çatdı 
ki, C. Eltonun özü Rusiyaya məktub yazaraq Arapovdan şikayətlənməyə başladı. 
C. Elton yazırdı ki, Arapov ingilislərln gəmilərində işləyən rus matroslarını dilə 
tutaraq yoldan çıxarır, onun əleyhinə qalxmağa və yaxud da onu tamamilə tərk 
etməyə çağırır
450
. C. Eltonun yazdığına görə, Arapov ingilis gəmilərində  işləyən   
rus  matroslarını qanunsuz olaraq tutub saxlayır və onlar üçün C. Eltondan 
müəyyən məbləğ istəyir və hətta ekipajların böyük hissəsini ruslar təşkil etdiyi 
üçün C. Eltonun gəmilərinin ona tabe olmasını tələb edir. C. Eltonun yazdığına 
görə, Arapov İrandakı ingilisləri qıracağı ilə onu hədələmişdir və s.
451
 
Yeri gəlmişkən qeyd etmək lazımdır ki, ingilislərin Xəzər dənizində 
möhkəmlənmələri eyni zamanda yerli tacirlərin mənafeyinə də toxunurdu.  Onların  
xaricdən gətirdikləri və baha qiymətə satdıqları malları indi ingilislər ucuz qiymətə 
satırdılar. Odur ki, Xəzər əyalətlərinin ticarət mərkəzlərində ingilislərə qarşı    
müsbət rəğbət oyanmamışdı. Rus dövləti yerli tacirlərin ingilislərə olan pis 
münasibətindən hər vasitə ilə istifadə edirdi. Bunu yenə də C. Eltonun 
məktubundan müəyyən etmək olar. O yazırdı ki, Dərbəndə yan alan ingilis 
gəmisindən mal boşaldan matroslar yerli tacirlər tərəfindən bərk döyülmuşlər. C. 
                                                          
448 N. Popov. Göstərilən əsəri, səh. 389. 
449 Yenə orada. 
450 Yenə orada, səh. 390. 
451 Yenə orada, səh. 390, 391, 392. 
97 
 
Eltonun yazdığına görə, onları Bratişşev öyrətmişdi
452
.  C. Elton eyni zamanda 
bildirmişdi ki, Bratişşev Dərbənd limanında dayanan ingilis gəmilərinə gələrək öz 
adamlarına ingilis bayrağını gəmidən çıxarmağı və qırıb dənizə atmağı əmr 
etmişdir
453
. 
C. Elton məktubunun sonunda bildirmişdir ki, Peterburqda yaşayan ingilis 
tacirləri İsveç kralına tabe olmadıqları kimi, o da Britaniya təbəəsi kimi özunün və 
ona tabe olanların hərəkətinə görə yalnız dövlətlərində yaşadığı şah və həmçinin öz 
kralı qarşısında məsuliyyət daşımalıdır
454
. 
C. Elton rusların ingilislərlə açıqdan-açığa mübarizəyə başlamalarından çox 
ehtiyat edirdi. Odur ki, ingilislərin Xəzərdəki fəaliyyətini Rusiyanın nəfinə olan 
siyasi məsələlərlə bağlamağa çalışırdı. O, məktublarından birində V. İ. Tatişşevə 
yazırdı ki, Türkiyənin Şərqdəki təsirinə zərbə endirmək üçün Rusiyaya mütləq 
başqa Avropa ölkələrinin köməyi lazımdır. Məhz bunu nəzərə alaraq mərhum 
imperatriçə Anna İvanovnanın nazirləri şüurlu surətdə ingilislərə Xəzər dənizində 
hüquq vermişdilər. Ümidvaram ki, hazırki imperatriçə də mənim İngiltərə — İran 
ticarətinə göstərdiyim xidmətə görə yenə də bizə belə bir icazəni verəcəkdir, çünki 
Xəzər ticarətinin güclənməsinin Rusiya üçün də xeyiri vardır
455
.  
Beləliklə, C. Elton İranda Nadir şah üçun gördüyü işləri, həmçinin İranı 
Rusiyanın əleyhinə qaldırmaq üçün göstərdiyi cəhdləri ticarət və yaxud Türkiyəni 
Şərqdən sıxışdırmaq bəhanəsi altında pərdələyirdi. Bunu, C. Hanveyin V. İ. 
Tatişşevə yazdığı məktub da bir daha təsdiq edir. C. Hanvey V. İ. Tatişşevi 
inandırmağa çalışırdı ki; «o, (Elton) ticarətin xatiri üçün şahla yaxınlıq   aparır»
456
. 
Sonra C. Hanvey öz məktubunda bildirirdi ki, əgər Rusiya ingilislərin Xəzər 
ticarətinə maneçilik törətsə, onlar bu ticarəti «başqa yollarla» aparmağa məcbur 
olacaqlar. İpək ticarətindən əldə etdiyi gəliri itirməsindən və ümumiyyətlə, xam 
ipəkdən məhrum olmasından ehtiyat edən Rusiya C. Eltonun əl-ayağını dolayı 
vasitələrlə yığışdırmağa çalışırdı. Peterburqdan verilən əmrə görə rusların 
Londondakı konsulu Britaniyanın Xarici İşlər Nazirliyinə müraciət edib, C. 
Eltonun yaramaz hərəkətlərindən uzun-uzadı danışdıqdan sonra Rusiyanın adından 
C. Eltonun İrandan İngiltərəyə geri çağrılmasını tələb etdi
457
. Lakin konsula 
İngiltərə nazirliyində müəyyən cavab verilmədi. Buna görə də rus hökuməti İ. V. 
Tatişşevə ciddi surətdə tapşırdı ki, Rusiyanın ərazisindən Həştərxan vasitəsi ilə C. 
Eltonun adına göndərilən malların heç birini İrana buraxmasın və ümumiyyətlə, 
                                                          
452 N. Popov. Göstərilən əsəri, səh. 392. 
453 Yenə orada. 
454 Yenə orada, səh. 393. 
455 Yenə orada, səh. 396. 
456 Yenə orada, səh. 397. 
457 N. Popov. Göstərilən əsəri, səh. 396; А. П. Соколов Астрахань о ее прошлом и настоящем, 
ЖМВД, ч. 12   СПб   1845. Səһ. 72. 
98 
 
ingilislərin Xəzər dənizindəki gəmiləri ilə heç bir işgüzar əlaqə yaratmasın
458
. 
Lakin çox keçmədi ki, Rusiya bununla kifayətlənmədi. Yeni qərara görə ingilis 
gəmilərində yalnız komandirlər ingilislərdən ibarət olmalı idi və bu gəmilərdə 
yalnız elə ruslar matros sifəti ilə işləyə bilərdilər ki, onların Rusiyada arvad-
uşaqları qalmış olsun və bununla da onlar nə C. Eltona, nə də şaha satıla 
bilməsinlər
459
. 
Rusiya dövləti bununla da kifayətlənmədi. Peterburqun göstərişi ilə 
Bratişşev və Arapov ingilislərin ticarətini məhdudlaşdırmaq məqsədi ilə öz 
adlarından çıxış edərək belə təklif irəli sürdülər ki, ingilislərin Gilana yazda bir, 
yayda bir, payızda iki, qışda isə Bakı limanına yalnız bir ticarət gəmisi yanaşa 
bilər. Daha sonra V. İ. Tatişşev Dərbənd, Bakı şəhərlərinə və Mazandarana 
Rusiyanın ticarət agentlərinin
460
 göndərilməsini təklif etdi. Onun fikrincə, bu 
agentlər ingilislərin hər bir fəaliyyəti haqqında yaxından məlumat toplayıb, 
Peterburqa çatdırmalı idilər. 
Rusiyanın ingilis tacirlərinə göstərdiyi təzyiq nəticəsində, nəhayət, 
İngiltərənin Xarici İşlər naziri lord Travley rus hökumətinə bildirdi ki, kralın 
razılığı ilə C. Elton İrandan geri çağrılacaq, hətta onun adına Rusiyanın ərazisindən 
keçmək üçün pasport da hazırlamışdır
461
. Lakin İrandan nə C. Elton və nə də onun 
həmrəyi Braun qayıtmadı. Onların əvəzinə, 1743-cü ilin axırında Həştərxana C. 
Hanvey qayıtdı. İrandan gələn C. Hanveyi V. İ. Tatişşev çox soyuq və pis qarşıladı. 
Həmin hadisədən sonra C. Elton artıq açıqdan-açığa İranın himayəsinə 
keçib Nadir şaha xidmət etməyə başladı
462
. Bratişşev bu barədə V. İ. Tatişşevə 
yazırdı ki, eşitdiyimə görə Nadir şah C. Eltona hörmətli adamlara bəxş edilən 
xələtlərdən bağışlamış, onu İranın Xəzər donanmasının baş komandanı təyin etmiş 
və ona iranlılara dənizçiliyi öyrətməyi tapşırmışdır
463
. Çox güman ki, C. Elton İran 
üçün gəmiləri Gilandan başqa, Bakı limanında da hazırlayırmış. Çünki Bratişşav 
V. İ. Tatişşevə bildirirdi ki, əgər Həştərxandan onun üçün iki silahlandırılmış 
qekbot göndərilərsə, o, Abşerona gedib, gəmi quraşdıran C. Eltonu tuta bilər
464
. 
Xəzər dənizində İran sahillərinin gəmi quruculuğu üçün yararsız olduğu haqqında 
C. Elton özü söhbət əsnasında demişdir ki, ora nəinki böyük gəmilər, hətta kiçik 
şxerbotlar qurmaq üçün də yararlı deyildir
465
. 
Amsterdamda çıxan qəzetlərdən birinin 1743-cü il sentyabr nömrəsində 
dərc edilən məlumatdan aydın olmuşdur ki, C. Elton şahdan ildə 2.000 manat 
                                                          
458 N. Popov. Göstərilən əsəri, səh. 397. 
459 Yenə orada. 
460 Yenə orada, səh. 398. 
461 Yenə orada, səh. 399. 
462 N. Butkov. Göstərilən əsəri, I cild, səh. 222; N. Popov. Göstərilən əsəri, səh. 389, 400. 
463 N. Yudin. Göstərilən əsəri, səh. 385; N. Popov. Göstərilən əsəri, səh. 389. 
464 N. Popov. Göstərilən əsəri, səh. 389. 
465 Yenə orada, səh. 394. 
99 
 
məvacib almış, bundan əlavə, şah ona ilin müxtəlif vaxtlarında 1.500 manatlıq 
mükafat vermişdir. Bunun müqabilində C. Elton Nadir şah üçün bir hərbi gəmi 
tikmişdir
466
. 
Lakin ikinci dəfə Britaniyadan İrana C. Eltonun işlərini təftiş etmək adı ilə 
yola düşən C. Hanvey V. İ. Tatişşevə göndərdiyi məktubunda yenə də C. Eltonun 
İrandakı fəaliyyətini ört-basdır etməyə çalışaraq yazırdı ki, C. Eltonun üzərinə 
qoyulan bütün bu təqsirlərin hamısı erməni tacirlərinin uydurulmuş 
böhtanlarıdır
467
. 
Beləliklə, Rusiyanın dolayı yollarla ingilisləri Xəzər dənizindən çıxarmaq 
üçün gördüyü tədbirlər gözlənilən nəticəni vermədi. İngilis gəmiləri Xəzərdə üzür. 
İran dövlətinin hərbi gəmiləri də tikilirdi. Bu isə Rusiyanı həddən artıq narahat 
edirdi. Rusiya nəyin bahasına olursa-olsun İranın hərbi donanmasını məhv etmək 
üçün tədbirlər görürdü. 1744-cü ilin yayında Xəzər dənizinin cənub-qərb 
sahillərində baş vermiş şiddətli tufan nəticəsində Ənzəli limanında bir neçə rus, 
ingilis və İran gəmiləri fəlakətə uğrayaraq qərq olmuşdu. Lakin ingilis 
gəmilərindən birisini dalğalar sahilə atmışdı. Arapovu əvəz edən rus konsulu 
Bakunin həmin gəmini zəbt edib, içindəki rus matroslarını öz tərəfinə çəkmişdi
468
. 
Gəminin komandirləri Bleer və Braun buna qəti etiraz edərək öz tacirləri 
Tomson vasitəsi ilə Həştərxanda V. İ. Tatişşevə və İngiltərənin Peterburqdakı 
konsulu Bulf vasitəsi ilə Rusiya Xarici İşlər Kollegiyasına şikayətlə müraciət 
etdilər. Rusiya isə bunun cavabında Londona müraciət edərək Bleerin, Braunun və 
Eltonun İrandan İngiltərəyə geri çağırılmasını tələb etdi. Eyni zamanda 
Peterburqdan V. İ. Tatişşevə gizli surətdə bildirildi ki, ingilis losmanlarını satın 
alıb, onların gəmilərini hiylə ilə Həştərxana cəlb etsin. Burada isə onları müsadirə 
edib, ya rus tacirlərimə satsın və yaxud da sadəcə olaraq gizli surətdə yandırsın. 
Lakin Hanveyin verdiyi məlumata görə, V. İ. Tatişşev buna etiraz edərək Peterburq 
kabinəsinə bildirmişdi ki, ingilis tacirləri ilə belə sərt rəftar edilərsə, bu, Rusiyanın 
şöhrətini azaldar və ingilislərin ruslara qarşı ittiham yürütmələrinə səbəb ola 
bilər
469
. 
Beləliklə, Rusiyanın ingilis tacirlərinin köməyi ilə rus — İran ticarətini 
canlandırmaq ümidi gözlənilən nəticəni vermədi. İngilislərin Volqa — Xəzər 
ticarəti yolundan istifadə etmələrinin müəyyən dərəcədə xeyri də oldu. Xəzər 
dənizində İran üçün Avropa texnikası ilə bir neçə gəmi tikilib silahlandırıldı. 
Müasirlərin yazdığına görə, həmin gəmilər Xəzərdə o qədər azğınlaşmışdı ki, hətta 
                                                          
466 Yenə orada. 
467 Yenə orada. Lakin ingilislərin əli Xəzər ticarətindən çıxandan sonra C. Hanveyin özü etiraf edir ki, 
C. Eltonun fırıldaqları «ingilislərin Xəzərdəki ticarətinə sağalmaz yara vurmuşdur». Bax: C. Hanvey. 
Göstərilən əsəri, II cild, səh. 409. 
468 İ.  Lerx. Göstərilən əsəri  (ikinci səyahət), səh. 98. 
469 C.  Hanvey. Göstərilən əsəri, II cild, səh. 410. 
100 
 
rus gəmilərindən onları salamlamağı tələb edir və ruslara hər cür maneə 
törədirdi
470
. 
Rus höküməti heç bir dolayı yol ilə ingilislərin əl-ayağını yığa 
bilməyəcəyini görüb, 1746-cı ildə onları Rusiya ərazisindən keçib İrana və Şərq 
ölkələrinə getmək hüququndan  məhrum etdi
471
. 
Rus hökumətinin tədbiri ingilis ticarətinə dəyən yeganə zərbə deyildi. 1747-
ci ildə Nadir şahın ölümü, ondan sonrakı feodal hərc-mərcliyi də ingilis ticarət 
şirkətinə ağır zərbə endirdi. 
Nadir şahın ölümündən sonra İranda hakimiyyət üstündə qanlı mübarizələr 
başladı. İran taxtı əldən-ələ keçdikcə onsuz da siyasi və iqtisadi cəhətdən 
sarsıdılmış İran dövləti zəiflədi və sarsıldı. Bütün bu hadisələr İranın xarici 
ölkələrlə olan ticarətinə də ağır zərbə vurdu. Bir çox ingilis, rus və b. ölkələrin 
tacirləri ölkədə başlayan üsyan və feodal ara vuruşmalarının qurbanı oldular. 
İran və Azərbaycanda baş verən ən böyük üsyanlardan biri özünü II Şah 
Təhmasibin oğlu kimi qələmə verən dəmirçi Sam Mirzənin adı ilə bağlıdır
472
. 
Qısa müqavimətdən sonra Sam Mirzənin adamları Rəştə daxil oldular. İ. 
Lerx yazır ki, üsyançılar Rəşt şəhərində konsulxanada gizlənən rus tacirlərinə 
toxunmadılarsa da ingilis tacirlərinin mallarını qarət etdilər. İngilislərin Rəştdə iki 
mal anbarını qarət edən üsyançılar əllərinə keçəni ucuz qiymətə satırdılar. 
Beləliklə, ingilislər Rəştdə 50.000 manatlıq mal itirdilər
473
. İ. Lerxin yazdığına 
görə, Rəşt şəhərində azdan-çoxdan qarət olunmalı anbarlar ingilislərə məxsus 
idi
474
. Şübhəsiz, İ. Lerx burada mübaliğəyə yol vermişdir
475
. 
İ. Lerxin yazdığına görə, üsyançılar ingilisləri rusların rezidentinin gözü 
qarşısında qarət etdikləri zaman rus tacirləri bundan mütəəssir olmaq əvəzinə 
sevinirdilər. Çünki ingilislərin Xəzər ticarətindəki əməliyyatı ruslara nisbətən xeyli 
artıq idi. İngilis tacirlərinin qarət olunmaları bir yana dursun, üsyançılar onlardan 
Nadir şahın dövründə İran hökumətinin almadığı gömrük pullarını da tələb 
edirdilər. İngilislər buna qəti surətdə etiraz etdikdə, şəhərin hakimi Ağa Həsən 
bildirmişdir ki, rəsmi müqaviləyə əsasən yalnız rus tacirlərinə gömrüksüz ticarət 
etmək icazəsi verilmişdir
476
. 
                                                          
470 A. Ştılko. Göstərilən əəsri, səh. 47. 
471 P. A. Ostrouxov. Göstərilən əsəri, səh. 140; P. S. Sayks. Göstərilən əsəri, səh. 365; A. V. Lebedev. 
Göstərilən əsəri, səh. 127; А. П. Соколов. Астрахань о ее прошлом и настоящем, ЖМВД, ч. 12, 
СПб, 1845, səh. 72. S. Bronevski həmin hüququn 1747-ci ildə ləğv edilməsini iddia edir. 
472 İ. Lerx. Göstərilən əsəri, səh. 101. Sam Mirzənin şəxsiyyəti hələ müəyyən edilməmişdir. 
473 İ. Lerx. Göstərilən əsəri, səh. 101-102. 
474 Yenə orada. 
475 İ. Lerx. Göstərilən əsəri, səh. 106. Lakin arxiv sənədlərində 1745-1748-ci illərdə rus tacirlərinə də 
maddi cəhətdən xeyli zərər toxunması haqqında məlumat verir. Kopıtopskinin verdiyi xəbərə görə, rus 
tacirlərinə həmin illərdə 158.079 manatlıq zərər dəymişdir.  А. Юхт. Торговля России с Закавказьем 
и Персией во второй четверти XVIII в., журн. «История СССР», № 16, 1961, səһ. 133-134. 
476 İ. Lerx. Göstərilən əsəri, səh. 103. 
101 
 
Həm Rusiya tərəfindən 1734-cü ildə ingilislərə verilən imtiyazların ləğv 
edilməsi və həm də yerli bazarlarda ingilis ticarət şirkətinə bir-birinin ardınca 
endirilən zərbə ingilislərin Volqa — Xəzər ticarət yolundan gələcəkdə istifadə 
etmək ümidlərini qırdı. Bu hadisədən sonra ingilislərin Rəştdəki şirkəti tamamilə 
dağıldı. Şirkətin başlıca üzvlərindən Mirons və Karl Tomson 1748-ci ildə 
İngiltərəyə qayıtmalı oldular. Daha sonra öz borclarını toplamaq məqsədi ilə İranda 
qalan digər ingilislər də Rusiyadan keçib, İngiltərəyə geri döndülər
477
. İngilislərdən 
təkcə C. Elton inad göstərib İranda Lənkərud şəhərində qalmaqda idi. Çox güman 
ki, o, İngiltərəyə Volqa— Xəzər dəniz yolu ilə qayıtmaqdan ehtiyat edirdi, digər 
tərəfdən İran dövlətində baş verən feodal ara vuruşmaları, üsyan və qiyamlar C. 
Eltona qısa müddət ərzində İranda topladığı var-dövləti Fars körfəzi və ya Qara 
dəniz vasitəsi ilə İngiltərəyə aparmağa imkan vermirdi. Odur ki, C. Elton 
soyuqqanlıq göstərərək İranda qalmalı oldu. Lakin 1750-ci ildə o, sui-qəsd 
nəticəsində öldürüldü
478
. 
İ. Lerxin yazdığına görə, Nadir şahın ölümündən sonra İranda baş vermiş 
feodal ara vuruşmaları, özbaşınalıq, həmçinin Rusiyanın ingilisləri Volqa — Xəzər 
yolundan istifadə etmək hüququndan məhrum etməsi, nəhayət, ingilislərin Xəzər 
boyu əyalətlərdən geri dönmələri İranın ticarətinə böyük zərbə endirdi. Lakin bu 
zərbə əsasən ingilis tacirlərinə də dəymişdi. 
Yeri gəlmişkən göstərmək lazımdır ki, ingilislərin şirkəti təsis ediləndən 
sonra İrana 172.623 funt-sterlinq məbləğində mal gətirilmiş və 93.375 funt-sterlinq 
məbləğində mal ixrac edilmişdi. Nadir şahın ölümündən sonra baş verən qarətlər 
nəticəsində 80.000 funt-sterlinq miqdarında mal itmişdi
479
. 
Bundan sonra rus gəmiləri Xəzər dənizində daha artıq fəaliyyət göstərməyə 
başladı. İ. Lerx rus gəmilərinin Gilana, Bakı və Dərbəndə çoxlu mal gətirdiyinin 
şahidi olmuşdur
480
. 
Beləliklə, yuxarıda şərh edilən materialların əsasında belə bir qənaətə 
gəlmək olar ki, XVIII əsrin birinci yarısında Xəzər dənizi ticarəti uğrunda Rusiya 
ilə İngiltərə arasında aparılan rəqabət, nəhayət, ingilislərin məğlubiyyəti ilə 
nəticələnmişdir. 
 
 
 
                                                          
477 C. Hanvey. Göstərilən əsəri, I hissə, səh. 349-350. 
478 İ. Lerx. Göstərilən əsəri, səh. 12; А. Штылко. Волжско-Каспийское судоходство в старину, P. 
Butkov. Göstərilən əsəri, I cild, səh. 22. 
479 C. Hanvey. Göstərilən əsəri, səh. 350; P. Sayks. Göstərilən əsəri, səh. 365; C. Hanveyin yazdığına 
görə, ingilislərə 1744-cü ildə də böyük zərbə dəymişdi. Həmin il ingilis tacirlərinin Astrabaddan 
Məşhədə gedən zəngin karvanları qarət olunmuşdu. C. Hanvey. Göstərilən əsəri, II cild, səh. 108. 
480 İ. Lerx. Göstərilən əsəri, səh. 108; А. Штылко.Волжско-Каспийское судоходство в старину, səh. 
47. 
102 
 
 
 
 
 
 
 
 
 
 
 
 
 
 
 
 
 
 
 
 
 
 
 
NƏTĠCƏ 
 
Yuxarıda qeyd edilənlərə yekun vuraraq aşağıdakı qısa nəticəyə gəlmək 
olar: 
1. XVIII əsrin birinci rübündə İran dövləti siyasi və iqtisadi cəhətdən 
tənəzzülə uğradığı bir zamanda Azərbaycanda İran hökmranlığının əsası sarsıdıldı 
və ölkənin hər tərəfində olduğu kimi, Azərbaycanda da İran hakimiyyətinə qarşı 
arası kəsilməyən xalq azadlıq hərəkatı — üsyanlar baş verdi. Həmin əsrin 20-ci 
illərində Azərbaycana silahlı müdaxilə edildi; 
2. Azərbaycanda baş verən siyasi və ictimai hadisələr, xüsusilə Türkiyə və 
İranın müdaxiləsi ölkənin iqtisadiyyatına ağır zərbə vurmuş olsa da şəhərlərin 
əlverişli coğrafi mövqeyi, zəngin bazarları və ölkənin səxavətli təbiəti ticarətin 
gedişi üçün müəyyən şərait yaratmışdı. Məhz buna görə də Təbriz, Şamaxı, Gəncə, 
Bakı və başqa şəhərlər xarici ölkələrin qoşunları tərəfindən zəbt olunmasına 
baxmayaraq, ticarətdə fəal iştirak edirdi. 
3. Ticarət ölkənin təsərrüfat həyatının əsas sahələrindən birini təşkil edirdi. 
Lakin XVIII əsrin birinci yarısında Azərbaycan vahid dövlət olmadığı üçün onun 
vahid iqtisadi mərkəzi — bazarı da yox idi. 
103 
 
4. Ticarət əsas etibarı ilə şəhərlərdə aparılırdı. Mürəkkəb vergi sistemi, 
çəki, ölçü və pul vahidlərinin müxtəlifliyi ticarətə mane olurdu. 
5. Azərbaycanın beynəlxalq ticarət yolunda yerləşməsi, tutduğu coğrafi 
mövqeyi və zəngin təbii sərvəti onun xarici və tranzit ticarətdəki əhəmiyyətini 
xeyli yüksəltmişdi. Xam ipək Azərbaycan şəhərlərinə ən çox müştəri cəlb edən 
ticarət mallarının əsasını təşkil edirdi. 
6. Başqa qonşu ölkələrə nisbətən Azərbaycan tacirləri Rusiya ilə daha 
müntəzəm ticarət edirdilər. Rusiyadan buraya əsasən hazır mallar gətirilir, 
Azərbaycandan isə Rusiyaya xammal ixrac edilirdi. 
7. XVIII əsrin ikinci rübündə Rusiya ilə İngiltərə arasında Xəzər ticarəti 
uğrunda aparılan rəqabətdə Azərbaycan özünün xam ipək mənbəyi, Şərq ilə Qərb 
arasında tutduğu əlverişli coğrafi mövqeyi, zəngin bazarları sayəsində əsas 
mübarizə obyektlərindən birinə çevrilmişdi. 
8. Azərbaycan - rus ticarət münasibətləri hər iki ölkənin xalqları arasında 
qarşılıqlı əlaqənin inkişafına və hər iki xalqın yaxınlaşmasına böyük təsir 
göstərmişdi. 
9. XVIII əsrin birinci yarısında iqtisadi, siyasi və mədəni əlaqələrin 
inkişafı bütün Zaqafqaziya xalqları ilə yanaşı, Azərbaycan xalqının da Rusiya 
dövlətinə olan meylini daha da artırdı. 
  
 
 
 
GÖSTƏRĠCĠLƏR 
 
ġƏXSĠ ADLAR 
 
Abbas (Şah Abbas)  15 
Abdulla  (Molla Abdulla)  17 
Abdulməhəmmədov Şaban 93 
Abdullayev H. 6, 9 
Abramov S. 68, 69, 79 
Ağa Mirzə 93 
Aqşin 93 
Altman M. 9 
Arapov 108, 109, 110, 114, 116 
Aşurbəyli S. 8 
Bayramov Məhərrəm 94 
Bakunin 116 
Bakıxanov A. 8, 18 
Baskakov A. 66, 67, 68, 69 
104 
 
Başu 34 
Bel C. 8, 31, 35, 37, 73, 100 
Beneveni 7 
Bleer 116 
Bratişşev 7, 108, 109, 110, 113, 115 
Braun 116 
Bryus H. P. 38, 100 
Bronevski S. 8, 99 
Bruin (Korneli de Bruin) 8, 12, 13, 40  
Bunyatov Z. 9  
Butkov P. 19, 22, 72  
Verden (fon) 70  
Volınski A. P. 6, 16, 21, 43, 50, 60, 100  
Vudruf 112  
Vulf 116 
Qaqarin P. M. 17  
Qolitsin 90 
Qolovkin 58, 68  
Qornyakov 92  
Qulamov Səfər Hacı 93  
Quliyev Ə. N. 57  
Qurban Əli 93 
Dərgah Qulu 20 
Elton S. 88, 102-116, 118 
Əbdürrəhmanov A. 9, 111 
Əlizadə Ə. Ə. 8, 9 
Əliyev Əli 86 
Əhməd 87, 93 
Əfəndiyev O. 9 
Jeluyev 81 
Zaxarov İ. 77 
Zevakin E. 9, 76, 77 
Zubov P. 8, 31 
İbrahim 28, 93 
İbrahim (Məhəmməd İbrahim) 26, 94  
İvanovna Anna 101, 102, 113 
İmambəyov Qasım 94 
İmanquliyev 95  
İsa 94  
İsayev İ. 59 
İsgəndər Makedoniyalı 12  
105 
 
İsmayıl bəy 73 
İsmayıl Əbdül Əziz 94  
Yaqub 34  
Yekaterina II 23  
Kazıbuyski 19  
Kampredon (de) 72  
Kretatsi (Abram) 26  
Kubyakov 87, 88 
Kuk Con 36  
Kukanova 57 
Kuron N. 42 
Kuşyeva Y. 84, 86  
Levaşov V. N. 73, 74, 76 
Leviatov V. N. 9, 19  
Lenin V. İ. 31  
Lerx İ. 8, 26, 36, 47, 57, 118 
Lyubomirov P. 86  
Maz 34 
Malenki S. 56, 57  
Matyuşkin 73, 74, 89, 100 
Meyer 57  
Məlik 93 
Məhəmmədov R. 93  
Məhəmməd 93 
Məhəmməd (Qasım oğlu) 
Mirons 118 
Mirzə Məhəmməd Kafi 90, 92  
Mixaylov 80 
Mövlad Verdi 94 
Məhəmmədov Mustafa Nadir 95  
Musa 94  
Musəvi T. 49  
Mustafa 94 
Nadir şah 9, 24, 39, 46, 50, 95, 118  
Nemətova M. X. 9  
Nyukestel 105  
Ori İzrail 7, 17  
Ostrouxov P. 102  
Paxomov Y. A. 52  
Petruşevski İ. P. 8, 9  
Pyotr I 7, 11, 20, 38, 59, 68, 78, 101  
106 
 
Rəhmani Ə. 9  
Rəcəbli Ə. 51, 52  
Rza Qulu Mirzə 26, 50, 104, 105  
Sadıqov Məhəmməd Əli 93  
Sadıq Şirbət 74  
Sam Mirzə 117  
Semyonov A. 56, 57, 66  
Soymonov F. 7, 70  
Solovyov S. 22 
Sultan Hüseyn  (şah) 11, 18, 27, 36, 59, 67 
Surxay  xan  Qazıqumuxlu  18, 19, 20, 22  
Spilman C. 100  
Tatişşev V. 92, 108, 111, 116  
Təhmasib II 24, 117  
Tomson 116  
Travley (lord)  
Ulyanitski V. 7, 64  
Fexner M. V. 33, 34  
Fəzlullabəy 58  
Fətəli xan 11, 20, 67  
Filip Avril 40, 41, 47  
Finc E.  104, 105, 106  
Fleriu 34 
Xosrov  (Key Xəsrov)  
Hanvey C. 8, 30, 47, 100, 110, 115  
Hacı İsmayıl Sarı Əhməd  
Hacı Davud 39  
Hacı Məhəmməd 18, 19, 20, 22  
Həmid 93  
Hüseyn Əli 96  
Hüseynov Ə. 9  
Çerkasov 96  
Çerneski A. 96  
Çələbi  (Hacı Çələbi)  
Çulkov M. 7, 8, 30, 43, 52  
Cəbrail   
Şaban 93, 94 
Şaban (Məhəmməd Əli oğlu)  
Şafirov P. P. 21  
Şeyx Məhəmməd Əli Həzin 7, 2  
Şərifli M. 9 
107 
 
Şıxməhəmmədov Səfərəli 94  
Ştılko 101 
 
COĞRAFĠ ADLAR 
 
Abşeron 14, 36, 98, 115 
Avropa 8, 30, 69, 74, 112, 116 
Ağsu  25, 39 
Almaniya 54 
Amsterdam 105, 115 
Araz çayı 
Aralıq dənizi 71 
Arxangelsk 58, 82, 99 
Asiya 25, 30, 37 
Astara 32 
Astrabad 70, 92, 99, 103 
Biləsuvar 32 
Britaniya 104, 105, 113, 114 
Buxara 7, 103  
Volqa 22, 71 
Volqa—Xəzər 56, 99, 100, 116, 118  
Qazaxıstan 103  
Qara dəniz 33, 43, 112, 118  
Qarabağ 10, 72  
Qafqaz  107  
Qəndahar 17 
Dərbənd 33, 45, 62, 76, 94, 100, 118  
Ermənistan 8, 11, 13  
Ənzəli 76, 78, 92, 115  
Ərdəbil 34, 43, 73, 93, 115  
Ərəş 100, 104, 112  
Ərzurum 38 
Zaqafqaziya 22, 23, 24, 37, 67, 102, 119 
İzmir 43, 112 
İngiltərə 54, 75, 82, 99, 111, 119 
İrəvan  15, 26, 52 
İsveçrə 20, 22, 54, 56, 113 
İspaniya 106 
İstanbul 43, 75 
İsfahan 20, 22, 37, 43, 53, 68, 70 
Kazan 59,  101,  106 
108 
 
Keskərə 44, 45 
Kəsmə 44, 45 
Kür çayı 24, 21, 79 
Gədəbəy 86 
Gəncə 9, 18, 25, 40, 52, 79, 85, 99, 
Gilan 6, 24, 47, 59, 61, 74, 76, 87, 
Gürcüstan 74 
Laşemadan 44 
Leninqrad 5, 55 
Lənkəran 34, 43, 55, 92, 94, 100 
London 102, 105, 110, 116 
Mazandaran 63, 76, 87,  114 
Mərənd 33 
Məşhəd 104 
Midiya 37 
Moskva 5, 38, 55, 58, 84, 88, 105 
Muğan 21, 26, 100 
Naxçıvan  10, 26, 33, 43, 52 
Nizabad (Niyazabad) 20, 60, 70, 
Nijni Novqorod 101 
Peterburq 7, 14, 20, 58, 65, 73, 88, 90, 104 
Polşa 38, 54, 75 
Rəşt 24, 34, 44, 70, 103, 118 
Salyan 6, 21, 78 
Soruf 45 
Sultaniyə 20 
Tatarıstan 43 
Terek 75 
Təbriz 10, 20, 34, 49, 52, 75, 83, 95, 99  
Tiflis 70  
Trabzon 42 
Türkiyə 4, 22, 38, 59, 68, 104. 119 119 
Ukrayna 74  
Fransa 54, 72, 75, 106 
Xəzər dənizi 4, 22, 36, 56, 69, 70, 85, 92, 100  
Xivə 7  
Xudat 19  
Hələb 37, 43, 112  
Həmədan 27  
Həştərxan 4, 20, 33, 57, 73, 80, 90, 101, 116  
Hindistan 26, 42, 51, 71, 80, 102  
109 
 
Hollandiya 54, 75, 82  
Çin 102, 104  
Culfa 33, 59, 61, 71  
Şamaxı 5, 10, 22, 39, 40, 50, 62, 79, 85, 107  
Şəki 26, 99, 111  
Şirvan 10, 14, 26, 39, 68, 71, 90, 100, 112 
 
 
QƏBUL  OLUNMUġ  ĠXTĠSARLAR 
 
АВПР — Архив внешней политики России. 
АКАК - Акты Кавказской Археологической Комиссии. Изданы под ред. А. П. 
Берже, т. II, дополнение к I тому, Тифлис. 
ГААО — Государственный архив Астраханской области. 
ДАН — Доклады АН Азербайджанской ССР. 
ЖМВД   - Журнал Министерства Внутренних Дел. 
НАИИ — Научный архив Института истории АН Азерб. ССР. 
ПСЗРИ — Полное собрание законов Россииской империи, тт., V—VII, СПб. 
TİEA – Azərbaycan SSR EA Tarix İnstitutunun elmi arxivi. 
СИРИО — Сборник Императорского Российского исторического общества, 
т. 49, СПб. 
ЦГАДА — Центральный государственный архив древних актов. 
 
MÜNDƏRĠCAT 
  
Giriş   
I FƏSĠL 
XVIII əsrin birinci yarısında Azərbaycanda vəziyyət 
II FƏSĠL 
Daxili  ticarət   
III FƏSĠL 
Xarici və tranzit ticarət 
IV fəsil  
Xəzər ticarəti uğrunda Rusiya ilə İngiltərə rəqabəti və Azərbaycan  
Nəticə   
110 
 
Göstəricilər 
 
 
 
 
 
 
 
 
 
 
 
 
 
 
 
 
 
 
 
 
 
 
Фуад Мамед Багир оглы Алиев 
ТОРГОВЛЯ АЗЕРБАЙДЖАНА В ПЕРВОЙ ПОЛОВИНЕ XVIII ВЕКА 
(на азербайджанском языке) 
 
 
 
 
 
 
Nəşriyyat redaktoru R. Kərimova 
Texniki redaktoru X. Cəfərov 
Korrektoru M. Natiqə 
 
 
 
 
 
111 
 
 
 
 
 
 
Çapa imzalanmış 10/VI 1964-cü il. Kağız  formatı 60x92.  Kağız 
vərəqi 3,88. Çap vərəqi  7,75. Hes.-nəşriyyat vərəqi 8,40.  FQ 08125. 
Sifariş 210. Tirajı 700. Qiyməti 85 qəp. 
 
 
 
 
 
 
 
Azərb.  SSR Nazirlər  Soveti Dövlət Mətbuat Komitəsinin «Elm»  mətbəəsi. Bakı, 
Fəhlə prospekti, 96. 
 
