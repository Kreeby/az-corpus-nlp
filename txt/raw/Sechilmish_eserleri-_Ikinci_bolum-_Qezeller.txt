 
 
  SAİB TƏBRİZİ 
 
 
 
    Seçilmiş ǝsǝrlǝri 
 
 
 
 
                   Birinci bölüm  
 
QƏZƏLLƏR 
 
____________________________________________________________________ 
www.ocaq.net 
 
 
 
2
Nǝ ehtiyac ki, saqi verǝ şǝrab sǝnǝ, 
Ki, öz piyalǝsini verdi afitab sǝnǝ. 
Şǝrab lǝli üçün tökmǝ abiru zinhar, 
Ki, dǝmbǝdǝm lǝbi-lǝlin verir şǝrab sǝnǝ. 
Əgǝr urum daşa peymanǝni keçür, saqi, 
Şǝrabidǝn neçǝ göz tiksǝ hǝr hübab sǝnǝ. 
Qurutma tǝrli üzarın içindǝ badeyi-nab, 
Ki, gül kimi yaraşur çöhreyi-pürab sǝnǝ. 
Şǝrabidǝn nǝ ǝcǝb olmusan ǝgǝr sǝrxoş? 
Bu duzlu lǝblǝr ilǝn neylǝsün şǝrab sǝnǝ?! 
Bu atǝşin yüz ilǝn kim dutar sǝnin ǝtǝkin, 
Hǝlal elǝr qanını ta yetǝr kǝbab sǝnǝ. 
Dedim çığarǝ sǝni xǝt hicabıdǝn qafil, 
Ki, ol ğübar olur pǝrdeyi-hicab sǝnǝ. 
Sǝnin sǝhifei-hüsnün kǝlam Saibdir, 
Ki, daği-eyb olur xali-intixab sǝnǝ. 
 
 
* * * 
 
Aşiqin göz yaşına rǝhm eylǝmǝz ol afitab, 
Yığlımaq ilǝ aparmaz od ǝlindǝn can kǝbab. 
Baş verǝndǝ xǝncǝri-sirabına yetmǝz mǝnǝ, 
Gǝrçi sanır özünü başdan keçǝnlǝrdǝn hübab. 
İçdi qanlar ol sitǝmgǝr ta kǝbab etdi mǝni, 
Çǝkdi oddan intiqamın dönǝ-dönǝ bu kǝbab. 
____________________________________________________________________ 
www.ocaq.net 
 
 
 
3
Xak oldum ol kǝman ǝbru oxun seyd etmǝgǝ, 
Bilmǝdüm gül yayidan düşmǝz yerǝ tiri-şǝhab 
Gǝr dutuşsa atǝşi-ruxsaridǝn yerindǝdir, 
Eylǝsin aşiqlǝr ilǝ necǝ yüzsizlik niqab. 
Şǝfqǝt ilǝn bir kǝrǝ başın götür torpaqidǝn 
Necǝ yolunda şǝfǝqdǝn tǝrlǝsün qan afitab. 
Fariğǝm sǝngi-mǝlamǝt içrǝ cori-çǝrxidǝn, 
Neylǝsün göhǝrdǝ olan suya moci-inqilab. 
Əql-eşq etmǝk söz ilǝn sǝhl, asan görünür, 
Baş ağardı nafǝ tǝk, ta qanın etdi mişknab 
Sanmiya hǝr kim fǝna dünyada mocud özünü, 
Daxili cǝnnǝt olur mǝhşǝrdǝ Saib, bihesab. 
 
 
* * * 
 
Eldǝn çıxaram zülfi-pǝrişanını görgǝc, 
İşdǝn gedǝrǝm sǝrvi-xüramanını görgǝc. 
Susuzlara gǝr can axıdur çeşmei-heyvanı, 
Mǝn can verǝrǝm çeşmei-heyvanını görgǝc. 
Gǝr bağlamusan el gözünü şǝrmi-üzarın, 
Candan kǝsilür xǝncǝri-mücganını görgǝc. 
Reyhan ki, nǝzakǝt tökülürdi qǝlǝmindǝn, 
Xǝt tirǝ çǝkǝr zülfi-pǝrişanını görgǝc. 
Bülbül ki, gülün lǝli-lǝbindǝn söz alırdı, 
Dili dolaşır qünçei-xǝndanını görgǝc. 
____________________________________________________________________ 
www.ocaq.net 
 
 
 
4
Rizvan ki, behiştin yemişi gözünǝ gǝlmǝz, 
Dişlǝr ǝlini sibi-zǝnaxdanını görgǝc. 
Yerdǝn xǝti-reyhan vǝrǝqin pak silibdir, 
Nǝqqaşi-gülüstan, xǝti-reyhanını görgǝc. 
Gülrǝngi alur sübh iki xali-tǝrindǝn, 
Xürşidi-üzar möhriqi – ǝfşanını görgǝc. 
Mücgani alıb qanlu yaşından rǝgi-yaqut, 
Saib lǝbi-lǝli göhǝr ǝfşanını görgǝc. 
 
 
   * * * 
 
Olmadı xürşididǝn dağlarda rǝngin qaşlar, 
Gördilǝr lǝli-lǝbin qan tǝrlǝdilǝr daşlar. 
Qıldı peyda hökmi-tǝqvimi-kühǝn gül dǝftǝri, 
Açdılar ta çöhrei-dildarımı nǝqqaşlar. 
Qılmadılar sinei-ǝfkarımı amacgah, 
Əksük etdilǝr bizimlǝn ol müqǝvvǝs qaşlar. 
Aşiqi-sadiq bilir sǝngi-mǝlamǝt qǝdrini, 
Mǝxzǝni-sultana layiqdir bu yarar daşlar. 
Günü dündǝn el dedim tǝrk etmǝsün yoldaşlığı, 
Çün qara oldu günüm, yad oldular qardaşlar. 
Yol ǝgǝr hǝqdir, çǝkǝr yolsuzdan axır intiqam, 
Elǝ tapşır, çıxdılar yoldan ǝgǝr yoldaşlar. 
Oldu mǝğlubi-hǝvai-nǝfsi-istilai-ǝql, 
Aldılar hakim ǝlindǝn ixtiyar ovbaşlar. 
____________________________________________________________________ 
www.ocaq.net 
 
 
 
5
Çün könül binur olub mütlǝq ǝnan alur hǝvǝs, 
Qaş qaralanda çıqarlar yuvadan xǝffaşlar. 
Mehriban olmaz nǝsimi-sübhdǝm hǝrgiz sǝnǝ, 
Şǝme tǝk ta tökmǝsǝm Saib, gözündǝn yaşlar. 
 
 
* * * 
 
Aşiq qanını vǝsmǝli qaşın nihan içǝr, 
Cöhǝrli tiğ qın ara peyvǝstǝ qan içǝr. 
Etdükcǝ qan könüllǝri ol lǝli-atǝşin, 
Abi-hǝyat tǝk qara zülfün rǝvan içǝr. 
Ta bir piyalǝ verdi, kǝbab etdi bağrımı, 
Hǝr kim onun ǝlindǝn içǝr badǝ, qan içǝr. 
İllǝr yaşar Xızr kimi hǝr kim ki, gecǝlǝr, 
Gül üzlü yar ilǝn meyi çün ǝrğavan içǝr. 
Adǝm nǝdir ki, içmǝsün ol verdigin şǝrab, 
Versǝn ǝgǝr, firiştǝ meyi bigüman içǝr. 
Saqi mǝnimlǝ şişei-peymanǝ neylǝsün, 
Dǝryani bir nǝfǝsdǝ bu rigi-rǝvan içǝr. 
Tezraq çǝkǝr nǝdamǝtǝ bǝdmǝstilik yolu, 
Hǝr kim ki, yaxşı içsǝ şǝrabi-yaman içǝr. 
Saib ki, mǝn onun sözünü yerǝ salmadım, 
Bilmǝn nǝçün mǝnim qanımı asiman içǝr. 
 
 
____________________________________________________________________ 
www.ocaq.net 
 
 
 
6
Gül kimi hǝr kim ki, gülzar içrǝ nǝqd canı var, 
Sǝyilǝ töksün sǝnin yoluna ta imkanı var. 
Ta ayağın torpağına tökmǝsin dutmaz qǝrar, 
Hǝr kimin mǝclisdǝ mina tǝk bir ovuc qanı var. 
Nǝ ǝcǝb aşiqlǝri gǝr başdan açsun naz ilǝ, 
Kakili-mişgin kimi hǝr kim ki, sǝrgǝrdanı var. 
Eyliyibdür nöqteyi-xalın mǝni pǝrkarsız, 
Yoqsa dǝrya üzrǝ hǝr bir qǝtrǝnin dövranı var. 
Gǝzdirǝrlǝr ǝlbǝǝl dağın könüllǝr parǝsi, 
Yerdǝ qalmaz cam tǝk hǝr kim ki, isti qanı var. 
Puçdi hǝr söz ki, deyǝrlǝr mǝrifǝtdǝn ǝhli-qal, 
Bǝhridǝn çıxmaz sǝdǝf ta gövhǝri-qǝltanı var. 
Çox dǝgil heyrǝt yeri gǝr varsa şirin sözlǝri, 
Tutinin Saib, nǝzǝrdǝ güzgi tǝk meydanı var. 
 
 
* * * 
 
Mǝni mǝhrum edǝn rüxsaridǝn zülfi-pǝrişandır, 
Bu dǝryayi-lǝtafǝt mövci-ǝnbǝr içrǝ pünhandır. 
Əgǝr xürşidi-taban ilǝ sǝnsiz hǝmşǝrab olsam, 
Lǝbi-lǝli-meyalüdi gözümğǝ qanlu peykandır. 
Dǝdü-dami müsǝxxǝr eylǝyübdür cǝzbei-eşqin, 
Dügün Mǝcnuni-şeyda başına çǝtri-Süleymandır. 
Mǝni mǝkri-rǝqib avarǝ qıldı yar kuyindǝn, 
Çıxaran Adǝmi firdosidǝn tǝzviri-şeytandır. 
____________________________________________________________________ 
www.ocaq.net 
 
 
 
7
Qaçan aşiqlǝrin fikrinǝ düşdü ol ǝqiqi-lǝb 
Ki, onun bir qara gözlülǝrindǝn abi-heyvandır. 
Müsǝlmanam, deyir mǝstin, içir aşiqlǝrin qanın, 
Mǝnǝm kafir, ǝgǝr ol düşmǝni-iman müsǝlmandır. 
Mǝhǝbbǝt ǝhli hǝngi-camu nişati-dǝrdidǝn dönmǝz, 
Neçün çǝksün xümar olkim hǝmişǝ içdigi qandır? 
Mǝni-xaki nǝ tǝnha olmuşam Mǝcnun kimi rüsva, 
Ki, ol dǝrddǝn fǝlǝk sǝngi-mǝlamǝt içrǝ pünhandır. 
Fǝlǝklǝr qan içǝr gördükdǝ tǝcrid ǝhlini, Saib, 
Ki, yuqsizlar hǝramilǝr göziğǝ tiği-üryandır. 
 
 
* * * 
 
Çıxardi xǝt, mǝnǝm zülf mübtǝlası hǝnuz, 
Dügün saqaldıvu başımdadır qarası-Hǝnuz. 
Xǝtin ğübari quyaşi ǝgǝrçi yaşurdi, 
Gözümi xirǝ qılur yüziyin sǝfası hǝnuz. 
Bahar yetdi dǝ qanlar ki, tökdi gözlǝrdǝn, 
Xǝzan olanda nǝlǝr eylǝsün cǝfası hǝnuz. 
Suvardılar qılıncıla mǝgǝr gülüstanı, 
Ki, bir-birinǝ qovuşmaz gülün yarası hǝnuz. 
Hǝyat suyuna bir dağ qoydu rǝşki-lǝbin, 
Ki, keçdi ömri-ǝbǝd, tüşmǝdi qarası hǝnuz. 
Mühiti-eşq ara mǝn ol hübabi-bibakǝm, 
Ki, getdi başımu başımdadır hǝvası hǝnuz. 
____________________________________________________________________ 
www.ocaq.net 
 
 
 
8
Vüsal ümidinǝ ömrün keçirdi küyindǝ, 
Yetişmǝz işlǝrinǝ Saibin düası hǝnuz. 
 
 
* * * 
 
Tutulmuş könlümü cam ilǝ şadan eylǝmǝk olmaz, 
Əl ilǝn püstǝnin ağzını xǝndan eylǝmǝk olmaz. 
Nǝ sözdür bu ki, olsun sahib nǝzǝr zühad, 
Qara torpağı hǝr giz abi-heyvan eylǝmǝk olmaz. 
Bulut qılan kimi cövlan urar da ildırım tiği, 
Könül pǝrdǝlǝrindǝ Eşqi pünhan eylǝmǝk olmaz. 
Qılıc gǝr içsǝ alǝm qanını sirabılıq bilmǝz. 
Sǝni üşşaq qǝtlindǝn peşiman eylǝmǝk olmaz. 
Mǝnim göz yaşımı çıx gil fǝlǝklǝrdǝn tǝmaşa qıl, 
Hübabi qǝsrilǝr içindǝ tufan eylǝmǝk olmaz. 
Mǝni-Mǝcnuni aqil eylǝmǝk mümkün dǝgil naseh, 
Söz ilǝn müşgi-nabi, qan ki, bir qan eylǝmǝk olmaz, 
Xǝtadan keçdi ceyran qanını müşk eylǝdi Saib, 
Demǝ, üsyanı taǝt, küfri iman eylǝmǝk olmaz. 
 
 
* * * 
 
Meydǝn ol çöhreyi-ziba ǝrǝq ǝfşan olmuş, 
Ya sǝrasǝr göz olub üzünǝ heyran olmuş? 
____________________________________________________________________ 
www.ocaq.net 
 
 
 
9
Bu görǝn dairǝni halǝ xǝyal etmǝ ki, çǝrx 
Ağzın açıb mǝhi-şǝbgǝrdimǝ heyran olmuş. 
Gözdǝn iraq ki, (bu) soltani-cünun şövkǝtdǝn, 
Hǝr dügün başıma bir çǝtri-Süleyman olmuş. 
Lǝbi-lǝlin cǝmindǝn bǝski udubdur qanlar, 
Xubların daş ürǝgi kani-bǝdǝxşan olmuş. 
Ta görübdür nǝzǝrin var onilan, qaş yayı, 
Gül üzün cǝm qılıb qünçeyi-peykan olmuş. 
Saf edǝn dǝ lǝbi-canbǝxşini dövran işidir, 
Bir-iki qǝtrǝ damıb çeşmei-heyran olmuş. 
Rǝhm qıl Saibǝ, saqi, mey ilǝn dut ǝlini, 
Necǝ içsin qanını bu ürǝgi qan olmuş? 
 
 
                            *** 
 
Xǝti-ğübarın, arizin ayati-quran eylǝmiş, 
Hüsni-sahib şövkǝtin muri Süleyman eylǝmiş. 
Noqtei sǝhv eylǝyibdir gözlǝrin ceyran gözün, 
Qaşların bayram hilalın taqi-nisyan eylǝmiş. 
Azdırıbdır gül yüzün bülbüllǝri gülzarıdǝn, 
Sünbülün, reyhan xǝtin torpağa yeksan eylǝmiş. 
Kǝbǝni bütxanǝ edibdir firǝngi gözlǝrin, 
Yer yüzün zünnar zülfün kafǝrstan eylǝmiş. 
Başını xǝti-şüa ilǝn dutubdur afitab, 
Ta mǝnim çapük sǝvarım ǝzmi-meydan eylǝmiş. 
____________________________________________________________________ 
www.ocaq.net 
 
 
 
10
Lǝli-meykunin ki, içibdir bǝdǝxşan qanını, 
Qonçǝni bülbül gözünǝ qanlu peykan eylǝmiş. 
İltifati-lǝli-canbǝxşin qara günlülǝri, 
Xǝlq içindǝ pǝrdǝdari-abi-heyvan eylǝmiş. 
Dǝrdi-eşqin çöhrei-zǝrrin ilǝn yer yüzünü, 
Sǝfhei xurşidi-tǝban tǝk zǝrǝfşan eylǝmiş. 
Moci-dǝryayi-ehsanın dutubdur yer yüzün, 
Şövqi-ruyin bu cahani şǝhr yunan eylǝmiş. 
Çilvei-badi-bahari-iltifatın gül kimi, 
Könlümü min çak ilǝn dǝsti-giriban eylǝmiş. 
Nǝ ǝcǝb gǝr Saib ilǝn xǝttini qıldım rǝqǝm, 
Xǝti-xalın böylǝ çox kafǝr müsǝlman eylǝmiş. 
 
 
* * * 
 
Ömr keçdi, sǝfǝr ǝsbabını amadǝ qılın, 
Hǝr nǝ sizdǝn kǝsǝ tiği-ǝcǝl ondan kǝsilin. 
Qülzümi-eşqidǝn ey ayrı düşǝn hǝmdǝmlǝr, 
Düşmüşikǝn yola silabi-bahari yığılın. 
Ta sizi dövri-zaman eylǝmǝyibdir pamal, 
Gün sarı şǝbnǝm güldükcǝ çǝmǝndǝn çǝkilin. 
Olmayan çǝrx ara pǝrvanǝ rǝvandan ğafil, 
Bu gül ilǝ qarani, güzgülǝri saf eliyin. 
Kök fǝzası nǝ mǝqali-pǝru bal açmaqdır, 
Danei-nar kimi bir-birinizǝ qısılın. 
____________________________________________________________________ 
www.ocaq.net 
 
 
 
11
Gǝr umarsız ki, cavanbǝxt olasız axiri-ömr, 
Qocalar qǝdrini, zinhar, igitlikdǝ bilin. 
Artırur gǝrdi-mǝasini quru istǝğfar, 
Bu zǝmingǝr tozunu ǝşki-nǝdamǝtlǝ silin. 
Faş qılur xǝm qocalar qamǝtini taǝtsiz, 
Əkmǝmişkǝn sizi bu çǝrxi-müqǝvvǝs ǝkilin. 
Duta gǝr qonça kimi çevrǝnizi nǝştǝri-xar, 
Vermǝyin gül kimi ǝldǝn qǝdǝhi-mey, içilin. 
Kim ki sağǝr kimi ağzın açasız minanın, 
Gülǝ-gülǝ kǝrǝm ilǝ onu mǝmur qılın. 
Badǝ, ney cuşi onun söz kǝlamındandır, 
Saibin qǝdrini, ey ǝhli-xǝrabat, bilin. 
 
 
* * * 
 
Tutma ol gül damǝnin mǝhşǝr günündǝ can üçün, 
Qılma yüzsüzlığ nigar ilǝn bir ovuc qan üçün. 
Açma gil ağzın, görǝndǝ xali mişkin danǝsin, 
Əkmǝ baş pǝrgar tǝk hǝr nöqtǝyǝ dövran üçün. 
Yoldaş oldur kim qara günlǝrdǝ yoldan çıxmasın, 
Keçmǝ yoldaşdan Xızır tǝk çeşmeyi-heyvan üçün. 
Yengi ay başın ǝgǝr xurşidǝ ta olsun tamam, 
Sadǝdil bilmǝz ki, bǝslǝr özünü nöqsan üçün. 
Mǝşrǝb üçün qoyma gil, ǝldǝn ǝnani-ixtiyar, 
Xamiliqdan atını öldürmǝ gil, meydan üçün. 
____________________________________________________________________ 
www.ocaq.net 
 
 
 
12
Hüsn-cölanından ǝl kǝsmǝkdir arvadlar işi, 
Keç özündǝn mǝrdilǝr tǝk Yusifi-Kǝnan üçün. 
Minnǝt ilǝ dirilik, Saib, ölümdǝndir bǝtǝr, 
Can verǝrlǝr ǝhli qeyrǝt dǝrdi-bidǝrman üçün. 
 
 
* * * 
 
Mǝhi-şǝbgǝrd ǝgǝr görsün onun xürşid rüxsarın, 
Kǝmǝnd eylǝr onu seyd ötmǝk üçün halǝ zünnarın. 
Şǝkǝrxǝnd eyliyǝndǝ neylǝsün üşşaq ilǝn yari, 
Ki, aci sözlǝrin verǝr (ona) lǝli-şǝkǝrbarın. 
Deyirlǝr dǝrdmǝnd olan bilǝr hǝmdǝrd halıni, 
Yetişmǝz xǝstǝlǝr halına neyçün çeşmi-bimarın? 
Neçün mǝhv olmasın adǝm onun seyranını görçǝk, 
Ki, heyran oldürübdür vǝhşǝtin gördükçǝ rǝftarın. 
Nǝ layiqdir ki, eşq ǝhli qıla qan içdigin zahir, 
Neçün bülbül yaşurmaz el gözündǝn qanlu münqalın? 
Süpehri-sǝngidil içrǝ mǝn ol Fǝrhad zǝbǝrdǝstǝm, 
Ki, abi-tişǝdǝn kani-zümrüd qıldı kuhsarın. 
Mǝgǝr ol afitab ilǝn şǝfǝqgun mey içǝr Saib, 
Ki, sǝrxoş mey çǝkǝr yer üzrǝ hǝr gün sübhdǝm sarın. 
 
 
                                 **** 
 
____________________________________________________________________ 
www.ocaq.net 
 
 
 
13
Saqiya, meydǝn rüfu qıl çaq bulmuş könlümü, 
Qıl yuvası qan ilǝn peyvǝnd üzülmüş könlümü. 
Qalmışam yerdǝ qanadsız quş kimi pǝrvazıdan, 
Yola sal cami-şǝrab ilǝn büzülmüş könlümü. 
Artuq eylǝr badei-safi mǝnim viranlığım, 
Dǝrd ilǝn tǝmir qıl, saqi, pozulmuş könlümü. 
Zöhdidǝn qan quruyubdur bağrım içrǝ lalǝ tǝk, 
Tazǝ qıl ǝski mey ilǝn bu qurumuş könlümü. 
Lütf qıl sǝhbai roşǝnbirlǝ ey mahi-tǝmam, 
Bayram ayı eylǝ gil, qǝmdǝn bükülmüş könlümü. 
Cam urmaq rǝsmidir saqi, tutulmuş ay üçün, 
Seyqǝli-cam ilǝ pǝrvaz et tutulmuş könlümü. 
Eylǝ kim, Saib, qǝmi-dövrǝn tutubdur çevrǝmi, 
Seyri-gül mümkin dǝgül açsun tutulmuş könlümü. 
 
Biz nǝ imdi zǝrrǝ tǝk cövlana gǝlmişlǝrdǝnüz, 
Afitabi-eşq ilǝn dövrana gǝlmişlǝrdǝnüz. 
Gün keçirmǝkdir hesabi-şahid ǝgriliğ üçün, 
Doğruluqdan biz bu gün divanǝ gǝlmişlǝrdǝnüz. 
(Saya dur) barani-rǝhmǝt gǝr qılıc kökdǝn yağar, 
Qoç kimi qurban üçün meydanǝ gǝlmişlǝrdǝnüz. 
 
____________________________________________________________________ 
www.ocaq.net 
 
 
 
14
 
MÜLƏNMƏƏ 
Şah e mǝn, dǝr kuye to ta key konǝm fǝryad hey? 
Daxi taqǝt qalmamışdır, dad hey, bidad hey. 
Hǝmdǝmǝm qǝm, munesǝm qǝm, delbǝra, qǝmxar qǝm, 
Ey dolanım başına, sǝnsiz dǝgil dil şad hey. 
 
Gǝh beeşvǝ, gǝh beğǝmzǝ, gǝh tǝğafol, gǝh benaz, 
Aparırsan ǝqlimi bir şivǝgǝr üstad hey. 
 
Bǝs hǝme şǝb dǝr fǝraqǝt zaro nalan, birǝfiq, 
Qalmışam zaru-zǝlil, ey yari-mǝn, imdad hey. 
 
Dǝr dile Saeb bǝsi ca kǝrdǝǝst çeşmane mǝst, 
İki kafǝr bir müsǝlman öldürür, bidad hey! 
 
____________________________________________________________________ 
www.ocaq.net 
 
 
 
15
 
QƏZƏLLƏR 
 
* * * 
 
Kǝnara çǝkmǝ üzündǝn ol ǝnbǝr ǝfşanı, 
Amandı, qırmagınan bu dili pǝrişanı. 
Mǝnim bu ağzımı söz ilǝ bağlamaq da olar, 
Yaraya bǝxyǝ vurarlar ki, axmasın qanı. 
Quru çörǝklǝ güzaran edib bu alǝmdǝ, 
Nǝ xahiş eylǝ, nǝ minnǝt, unut bu imkanı. 
Ürǝklǝr ovlamaq ol zülf üçün çox asandır, 
Şiri kǝmǝndǝ salıb gǝzdiribdir hǝr yanı. 
Yenǝ dǝ sǝrv ağacın qumru gizli mǝskǝn edib, 
Ümidi var ki, görǝ bağda bǝlkǝ cananı. 
Əgǝr çıxarsa ǝli yaxadan fǝlǝk bir gün, 
Yada salar üzüyü, divi, o Süleymanı. 
Bu qonçǝ qǝlbimǝ sığmaz bu alǝmin kǝdǝri. 
Tutarmı qum saatı qum dolu biyabanı? 
Əgǝr ki cismin ilǝ ruhun olsa bir rǝngdǝ, 
O anda fǝrşin olar göylǝrin dǝ tufanı. 
Bu qış ayında ǝgǝr İsfahan bǝzǝnmişsǝ, 
Yǝqin onu bǝzǝyib Saibin bu dastanı. 
 
 
* * * 
____________________________________________________________________ 
www.ocaq.net 
 
 
 
16
Əzdikcǝ fǝlǝk, torpağa döndüm bu cahanda, 
Yox özgǝ dǝnim mǝn üyüdǝm bir daha onda. 
Divar dibinǝ çǝksǝ dǝ yoxsulluğum ancaq, 
Huma quşu dayǝmdi mǝnim mǝn doğulanda. 
Qǝm dağı inan, qamǝtimi ǝydi kamantǝk, 
Ancaq mǝni sındırmadı bir lǝhzǝ boran da. 
Dövran mǝnǝ nǝ verdi, nǝ geydirdi, soruşma, 
Ruzum-qǝzǝbim, paltarım-eybimdi cahanda. 
Dağ sǝbrim ilǝ uyğudayam dağ ǝtǝyindǝ, 
Xǝncǝrlǝ ayırmaq bizi mümkünmü bir ar da?! 
Öz süfrǝmǝ mehman oluram bǝsdi mǝnimçün, 
Göz dikmǝrǝm özgǝ ǝlinǝ, qopsa tufan da. 
Kam almasa da hǝr iki dünyada bu aşiq, 
Qǝlbi açılır yarı görüb heyran olanda. 
Bir dürrǝm, özüm, qiymǝtimi vermǝsǝlǝr dǝ, 
Aydındı mǝnǝ, yoxdu xiridar bu mǝkanda. 
Mǝn ki, fǝlǝyǝ minnǝt ilǝ başımı ǝymǝm, 
Əzsin, nǝ olar, istǝmǝrǝm ondan aman da. 
Zahirdǝ mǝnǝm varlı ki, batindǝ fǝqirǝm, 
Qönçǝ kimiyǝm paltarın altında qalanda. 
Əlvan libasa yox hǝvǝsim, Kǝbǝ tǝkin mǝn, 
Bǝsdir dǝyişǝm paltarımı il qurtaranda. 
Sayǝmdǝ ǝgǝr şöhrǝtǝ çatmışsa bu xalqım, 
Ruzum sümük olmuşdu humatǝk bu mǝkanda. 
Saib, sǝni kim bağladı bu mülkǝ ki, qaldın? 
İndi sǝnǝ zindandı bura, qal, hǝlǝ yan da! 
____________________________________________________________________ 
www.ocaq.net 
 
 
 
17
Başlandı yenǝ od nǝfǝsi burda baharın, 
Yüz rǝngǝ çalan qönçǝlǝri pozdu qǝrarın. 
Kǝmbǝxt olana nemǝti-ǝlvan nǝsib olmaz, 
Gül qanına batmaqla qızarmaz üzü xarın. 
Ruzgarın ǝgǝr xoş keçǝ, ölmǝk yada düşmǝz, 
Hǝr bad ilǝ sönmǝz çırağı çünki mǝzarın. 
Mǝn etmǝyǝ çǝrxi-fǝlǝyi yox daha taqǝt. 
Zǝr güdmǝgǝ qıvrılmaq olub qismǝti marın. 
Qǝlbi işıq insanlara dünya qara keçdi, 
Gördü bu hǝyatın hǝr üzün-dǝrdin, azarın. 
Dövran dolanıb, kama yetişdin daha, Saib, 
Bir badǝ dǝ iç, ta ki, sına mǝstü-xumarın. 
 
 
* * * 
 
Can boğazda, subh tǝk biz indi nalan olmuşuq, 
Dǝrdimiz çıxmış üzǝ, eşqi nümayan olmuşuq. 
Ol müqǝddǝs yerdǝ dǝ şamtǝk yanar şerim mǝnim, 
Min tǝǝssüf ki, ǝtǝk altında punhan olmuşuq. 
Gǝrçi zahirdǝ libasım köhnǝlib qǝmdǝn mǝnim, 
Püstǝtǝk çıxdıq qabıqdan biz dǝ xǝndan olmuşuq. 
Kim bizǝ yaxşı olarsa qǝm yemǝz heç bir zaman, 
Çünki şirazǝ kimi dǝftǝrlǝrǝ can olmuşuq. 
Qarğının hǝr şadlığında iki alǝm cǝm olub, 
Bizsǝ şimşǝklǝr kimi göylǝrdǝ cövlan olmuşuq 
____________________________________________________________________ 
www.ocaq.net 
 
 
 
18
Bu geniş sǝhrada qismǝt bir tikan olmuş bizǝ 
Çöldǝki toz-torpağa sahibi-imkan olmuşuq. 
Söykǝnibdir ayna tǝk divara indi arxamız, 
Bu bağa, bu bostana baxmaqla heyran olmuşuq, 
Göz-göz olmuş yarǝmiz köz bağlayıbdır qapqara, 
Bu sǝbǝbdǝndir ki, biz indi pǝrişan olmuşuq. 
Süfrǝyǝ baxmaq olub dünyada qismǝt bizlǝrǝ, 
Rǝngbǝrǝng nemǝt görüb süfrǝsi ǝlvan olmuşuq. 
Boynuma zǝncir salıb hǝlqǝyǝ bǝnzǝr gözlǝrin 
Gözlǝri yolda qalan bir ǝhli-zindan olmuşuq. 
Biz ki, cǝnnǝt meyvǝsindǝn ummadıq zahid kimi, 
Alma timsal üzlǝrin ǝtrinǝ mehman olmuşuq. 
Mǝşriqin ulduzların bǝnzǝtmişǝm mǝn güllǝrǝ, 
İndi o güldǝn sarı qǝlbi dolu qan olmuşuq. 
Ətrimiz olsa o torpaqda tikan da gül açar, 
Özgǝ bir alǝmdi o, biz orda reyhan olmuşuq. 
Darülǝmanda olan tǝk-tǝnhalıq küncündǝyik, 
Qaçdıq insandan uzaq, ǝhli-biyaban olmuşuq. 
Hǝr gecǝ mǝstü-xumar olsaq da, sübh asudǝyik, 
Qaçdıq insandan uzaq, ǝhli-biyaban olmuşuq. 
Hǝr gecǝ mǝstü-xumar olsaq da, sübh asudǝyik, 
Lakin o yarın gözündǝ mǝsti-viran olmuşuq. 
Bizdǝn almışdır libasın mişki-ǝnbǝr mǝskǝni, 
Bu sǝbǝb olmuş ki, biz dillǝrdǝ dastan olmuşuq. 
Biz qarabǝxtik, fǝqǝt alǝm bizimlǝ namidar, 
Bir üzük tǝk barmağı-dövranda cövlan olmuşuq. 
____________________________________________________________________ 
www.ocaq.net 
 
 
 
19
Alǝmi nǝzmi-nizama salmağa acizlǝrik, 
İndi bu düzlüklǝ biz sǝrvi gülüstan olmuşuq. 
Bu hǝyat bǝzmindǝ, Saib, şam kimi yanmır qǝlǝm, 
Neylǝyǝk, biz hǝr zaman ǝhli-şǝbistan olmuşuq. 
 
 
* * * 
 
Gül üzün nǝqş elǝdim sinǝdǝ yarın, pünhan; 
San cǝhǝnnǝmdǝ, bu gün cǝnnǝt özü oldu ǝyan. 
Zahirǝn bir bahara bǝnzǝyirik yox xǝzanı, 
Çün hǝnayla bǝzǝyibdir baharı fǝsli-xǝzan, 
Bu hǝyatda varımız bir dǝridir, bir dǝ sümük. 
Əsǝr etmǝz nǝ qǝdǝr sǝxt keçǝrsǝ dövran. 
Biz bu yolda ürǝyin qanını içdiq, yaşadıq, 
Sadǝlövhdür su, çörǝk fikri edǝn hǝr insan. 
Hara getsǝk dǝ bizǝ hümmǝtimiz arxa olar, 
Tez çatar ox hǝdǝfǝ möhkǝm onu atsa kaman. 
Bizǝ qismǝt kaman olmaq idi, ov ovlamadıq, 
Özgǝlǝrçindi fǝqǝt hǝr nǝyimiz varsa, inan. 
Nǝ üçün dǝ bu qara torpağa biz heyran, olaq? 
Yerlǝ göy seyr elǝyib qoy bizǝ olsun heyran. 
Bu yolun yoxdu sonu, hey gedirik, hey uzanır, 
Elǝ qǝflǝtdǝyik amma, hǝlǝlik yox ayılan. 
Meyvǝmiz kölgǝdi bu torpağın üstündǝ fǝqǝt, 
Müddǝiyik ki, bizǝ borclu qalıbdır bağban. 
____________________________________________________________________ 
www.ocaq.net 
 
 
 
20
Saibin boşsa ǝli dünya malından ancaq, 
Sǝslǝnir zǝng kimi ta mǝnzilǝ çatsın karvan. 
 
 
* * * 
 
Demirǝm, sǝhrada bir rahbǝrim yoxdü mǝnim, 
Qanadımdan savayı bir hünǝrim yoxdü mǝnim. 
Cigǝri yanmış o qǝvvas da mǝnǝm, yox nǝfǝsim, 
Dağdan özgǝ ürǝyimdǝ gövhǝrim yoxdu mǝnim. 
Neçǝ müddǝtdi axan qümlǝr olub hǝmsǝfǝrim, 
Gedirǝm, mǝnzilim harda? Xǝbǝrim yoxdu mǝnim. 
İstǝrǝm qǝlbimǝ atǝş yağa bu uçmaqdan, 
Daşa dönmüş ürǝyimdǝ şǝrǝrim yoxdu mǝnim. 
Elǝ yüngüldü yüküm, Nuh mǝni almış gǝmiyǝ, 
Çör-çöpǝm sanki, tufandan xǝbǝrim yoxdu mǝnim. 
Bǝnzǝrǝm sǝrvǝ, baxarlar mǝnǝ heyran-heyran, 
Qǝmdǝn özgǝ bu cahanda sǝmǝrim yoxdu mǝnim. 
Sapı odlansa şamın od yeriyǝr qǝlbinǝdǝk, 
Axı pǝrvanǝyǝ, yansam, zǝrǝrim yoxdu mǝnim. 
Narahat qǝlbim ilǝ hǝr gecǝ söhbǝt edirǝm, 
Ondan özgǝ nǝ edim, namǝbǝrim yoxdu mǝnim. 
İki dünyaya dǝyǝr indi qulaq dincliyimiz, 
Heç dǝ qǝmgin deyilǝm, simu-zǝrim yoxdu mǝnim. 
Şam kimi istǝmişǝm ki, işığım pǝrvaz edǝ, 
Heyf ola, uçmaq üçün balu pǝrim yoxdu mǝnim. 
____________________________________________________________________ 
www.ocaq.net 
 
 
 
21
Əymişǝm qönçǝ kimi başımı öz sinǝmǝ mǝn, 
Saib, ondan savayı özgǝ yerim yoxdur mǝnim. 
 
 
* * * 
 
Nǝ qǝdǝr sövq edǝcǝk arzu bu meydana bizi? 
Hǝrzǝ bir it kimidir, sövq edir hǝr yana bizi. 
Ömür bir ipdi, düyündǝn savayı yox sǝmǝri, 
Əksǝlǝr torpağa, torpaq gǝtirǝr cana bizi. 
Bizim hǝr bir tükümüzdǝn elǝ bil dağ asılıb. 
Seldǝ yoxdur o hünǝr çatdıra ümmana bizi. 
Buludun kölgǝsi düşmǝz biz ǝkǝn danǝlǝrǝ, 
Tǝkcǝ hümmǝt yetirib bu bağa, bostana bizi. 
Eşqǝ düşdük dinimiz, ǝqlimiz ǝldǝn getdi, 
Daha kim çatdıracaq, söylǝ, o karvana bizi. 
Özünǝ zülm elǝyǝr kim oxusa namǝmizi, 
Namǝdir vaqif edǝn çünki o pünhana bizi. 
O mǝcazı gözǝlin sǝrv kimi qamǝtidir, 
Varmıdır özgǝ gözǝl döndǝrǝ qurbana bizi? 
Saib, hǝr müşkili dırnaq ilǝ açmaq olmaz, 
Gǝr açılmazsa bu müşkil, salacaq qana bizi. 
 
Ustad bir saqi istǝr hǝr dǝm şǝrabı eşqin. 
Od istǝr, atǝş istǝr ancaq kǝbabı eşqin. 
Fanussuz olmamışdır şamlar bizim otaqda, 
____________________________________________________________________ 
www.ocaq.net 
 
 
 
22
Şahid hicabsız olsa yanar hicabı eşqin. 
Bu dǝrdli ahım axır xalqı divanǝ etdi, 
Heç kǝsǝ dǝymǝsin kaş iyi, kǝbabi-eşqin. 
Fǝrhad dağı çapanda işlǝrdi, mǝst olardı, 
Kaş üstümǝ doğaydı o afitabı eşqin. 
Kimin ki, ağlı azdır, yǝqin o az ağılla 
Bilǝr bir az da olsa, nǝdir gülabı eşqin. 
Əbǝdi ömrǝ Xızrı razı salmaq olardı, 
Ona olsaydı qismǝt ǝgǝr savabı eşqin. 
Hǝr insanın cahanda öz qiblǝgahı vardır. 
Mǝn dǝ qulamı oldum, Saib, cǝnabi-eşqin. 
 
 
* * * 
 
Qǝmi başdan aşanın olmaz ölümdǝn hǝzǝri, 
Qurumuş bir çǝmǝnǝ ildırımın yox xǝtǝri. 
Qǝlbinin yanmağını söylǝmǝ, ey lalǝ, mǝnǝ, 
Qǝlbi yanmışdan olar qǝlbi yananın xǝbǝri. 
Nemǝti ǝldǝ edǝr, kim buna sǝy etsǝ ǝgǝr, 
Pǝrdǝdǝn dǝ görǝcǝk mǝşuqi aşiq nǝzǝri. 
Ürǝyi odlananın mütribi mǝnzildǝ olar, 
Necǝ ki, od alışar, rǝqs elǝyǝr şölǝlǝri. 
Layiq olmaz hǝr adam gǝzdirǝ eşqin dağını, 
Qeyri aşiqlǝrǝ göstǝrmǝz üzün çün o pǝri. 
Nǝ qǝdǝr tǝqlid ilǝ eyni yolu getmǝk olar? 
____________________________________________________________________ 
www.ocaq.net 
 
 
 
23
Od salar xırmanına bir gün o eşq sahibinin, 
Saibin şölǝ çǝkǝn qǝlbinin ol zǝrrǝlǝri. 
 
 
* * * 
 
Buludun göz yaşı vermǝzdisǝ ümmana mǝni, 
Özgǝ cövhǝr verǝcǝkdi yenǝ dövrana mǝni. 
Eşq naz ilǝ ǝlin qoydu sinǝm üstǝ mǝnim, 
Döndǝrib ömrü-günü indi pǝrişana mǝni. 
Bir hübabdır bu gǝmim vardı havadan xǝtǝri, 
Qorxuram ǝssǝ nǝsim dǝ sala tufana mǝni. 
Zahirim xoşdu ki, Saib edǝ heyran hamını? 
Aynatǝk ǝks edǝrǝm çǝksǝlǝr hǝr yana mǝni. 
 
 
* * * 
 
Güllǝrǝ rǝng verib çünki vǝfadarlığımız 
Sǝrvi heyran elǝyib bunca havadarlığımız. 
O mǝsiha nǝfǝsin kölgǝdǝ qoysa yeri var, 
Bu xumar gözlǝ sağalmış daha bimarlığımız. 
Qǝmǝnin ağzı boğazımda, durub gözlǝyirǝm, 
Bǝlkǝ, Saib, ola ol yara fǝda varlığımız. 
 
 
____________________________________________________________________ 
www.ocaq.net 
 
 
 
24
Bir uşaqtǝk özünü torpağa heç sürtmǝk olar? 
Palçıq ilǝ günǝşin çöhrǝsini örtmǝk olar? 
Qara torpaqsa bǝdǝn, bǝs niyǝ ǝl çǝkmirsǝn? 
Bir pişik timsalı heç ǝl-ayağı öpmǝk olar? 
İlhamı naqis olanlar tǝzǝ şeri nǝ bilir, 
Bu hǝyat çeşmǝsini şor yerǝ heç sǝpmǝk olar? 
Ömr yaz yellǝri tǝk inci tökür ötdükcǝ, 
Gül kimi kol-kos arasında mǝgǝr bitmǝk olar? 
Bir ömür lǝli-lǝbin istǝdi öpsün Saib, 
Bu qǝdǝr qǝlbi sınıq aşiqi incitmǝk olar? 
 
 
* * * 
 
O qǝddinin hǝsrǝti salmış mǝni bǝlaya. 
O zülfünün şövqündǝn bir yoldaşam sǝbaya 
Görüm ki, ayrı düşsün o qayçı gözlǝritǝk, 
Kim saldısa hicranı bu şad gündǝ araya. 
Ömrümüzün sonunda fǝlǝk insafa gǝldi, 
Döndük quyu başında Yusif kimi bǝqaya. 
Nǝfǝs çǝkdim, odundan yandı neyin dǝ bağrı, 
Kǝsildim mǝn dǝ bǝnd-bǝnd, axır gǝldim nǝvaya. 
Dövran mǝni sıxanda İrandan etdim Hicrǝt, 
Uzaq hind ölkǝsindǝn qurtar mǝni, xudaya! 
 
 
____________________________________________________________________ 
www.ocaq.net 
 
 
 
25
Asan da gǝlmǝsin, ey ağciyǝr, şikar sǝnǝ, 
Çǝtin başa gǝlǝcǝk axırı bu kar sǝnǝ. 
Şiri şikara gedǝn çox zaman şikara dönüb, 
Gǝr şikar olmamısan tale olub yar sǝnǝ. 
Arif ol kǝsdi ki, öz-özünü dǝrk elǝyir, 
Sahili yox bu dǝniz heç verǝr kǝnar sǝnǝ? 
Əlin ǝtǝkdǝn uzun durmusan nahaq belǝcǝ, 
Nǝ ümmid eylǝmisǝn yol verǝ hasar sǝnǝ! 
İnanmıram ki, qiyamǝtdǝ dǝ dura bilǝsǝn, 
Nǝdǝndi eylǝmǝyir tǝsir heç bahar sǝnǝ? 
Göyün sinǝsini yüz parça etdi şimşǝklǝr, 
Bircǝ an gözlǝrini açmadın, nǝ var sǝnǝ! 
Nǝdir bu kölgǝnin ardınca hey düşüb qaçmaq? 
Bu sǝrvǝ diqqǝt elǝ sayǝsi çatar sǝnǝ. 
O daş ürǝyin ilǝ çox da iftixar elǝmǝ, 
Fǝlǝk ǝzǝr o daşı bir divan tutar sǝnǝ, 
Öz hǝddini aşanı bir gün endirǝr bu fǝlǝk, 
Unutma hǝddini ta vermǝyǝ qǝrar sǝnǝ. 
Ağıllı başlanan iş bil o vaxt çatır sona ki, 
Gülür mǝhǝbbǝt ilǝ onda ruzigar sǝnǝ. 
Közǝrmiş ulduz ilǝ dağlı lalǝdǝn başqa, 
De indi, hansı gülü bǝxş edib bahar sǝnǝ?! 
Nǝ yaxşı oldu ki, axır oyandın, ey Saib, 
Axı bu daş yuxular az verib azar sǝnǝ?! 
 
 
____________________________________________________________________ 
www.ocaq.net 
 
 
 
26
O qara zülfün ǝsiri necǝ miskin görünǝr, 
Sünbülüstanda axı ahuyi-mişkin görünǝr. 
Aşiqin yetmǝz ǝli sanma yarın damǝninǝ, 
Harda ki, gülşǝn olar orda da gülçin görünǝr. 
Eşq olan qǝlbǝ elǝ eşq özü tǝskinlik olur, 
Eşq ilǝ dağ çapana surǝti-Şirin görünǝr. 
Heç kǝsin baxtı qara olmadı mǝn Mǝcnuntǝk, 
Başımın üstǝ yanan şam belǝ qǝmgin görünǝr. 
Naümid kǝslǝrǝ hicran gecǝsi sonsuz olar, 
Ümid olsa, qara yer gül kimi rǝngin görünǝr. 
Bu ağır yatmağı sanma özünǝ dövlǝt ǝbǝs, 
Axı yaz fǝsli yuxu daş kimi sǝngin görünǝr. 
Yüngül ol, mǝnzilǝ çat, yüngül elǝ öz yükünü, 
Bil ki, qǝm dağa dönǝr kimdǝ ki tǝmkin görünǝr. 
Eşqidǝ misgin olan meydanı tez tǝrk elǝyir, 
Saib, ancaq ölülǝr eşqidǝ miskin görünǝr. 
 
 
* * * 
 
Rǝf qıllam hǝr bǝlasın bu dili-divanǝnin, 
Dağ seli çağrılmamış mehmanıdır viranǝnin. 
Rǝhm qıl sǝn biz qara baxta, özün insafla bax, 
Şam gecǝ almış ǝlǝ qǝlbin necǝ pǝrvanǝnin. 
Eşq odundan qǝlbi dǝ hifz eylǝmǝk mümkün deyil, 
Hǝr nǝyi vardı aparmış sel, inan, bu xanǝnin. 
____________________________________________________________________ 
www.ocaq.net 
 
 
 
27
Qǝlbini eşqin odunda kim ǝritmǝzsǝ ǝgǝr, 
Qiymǝti çıxmaz üzǝ qǝlbdǝ olan dürdanǝnin. 
Keç o çör-çöpdǝn, dolan sǝn qǝlblǝrin ǝtrafına, 
Arıtǝk könlün evi qoy şǝhd ilǝ dolsun sǝnin. 
Fürsǝti ǝldǝn buraxma çün bahar ǝyyamıdır, 
Qǝdrini bil gül ǝlindǝ şeh dolu peymanǝnin. 
Hǝr sǝhǝr sil göz yaşın, bundan peşiman olma sǝn, 
Çün bu torpaq hǝr düşǝn şeh damlasın udmuş yǝqin. 
Ey müqǝddǝs Kǝbǝ, hǝr işdǝ mǝni hümmǝtli et, 
Xidmǝtinǝ bǝlkǝ mǝn layiq olam bütxanǝnin. 
Şeytanın tǝliminǝ mǝskǝndi qara qǝlblilǝr, 
Çün bahar axşamları yox rövnǝqi ǝfsanǝnin. 
Bir sifǝtlǝ hǝqq yolu getsǝn ǝgǝr, mümkün deyil – 
İki alǝmdǝ kǝsǝ bir kǝs yolun mǝrdanǝnin. 
Cǝhd edir göylǝr mǝni sındırmağa, bilmir mǝgǝr 
Yox dǝni doqquz dǝyirman içrǝ bu biçarǝnin? 
Eşq pak olsa ona lazım deyil pǝrdǝ, duvaq, 
Yoxsa şǝm ağuşuna girmǝzdi pǝrvanǝ yǝqin. 
Çün xǝcalǝtdǝn suya dönmüş hicabda saxlanan – 
Saib, ümmandan cida düşmüş yǝqin xanǝn sǝnin. 
 
 
* * * 
 
Torpaq ucaldacaqdır torpağa düşsǝ hǝr dǝn, 
Dikbaşlığın ucundan sǝn torpağa düşǝrsǝn. 
____________________________________________________________________ 
www.ocaq.net 
 
 
 
28
Qocalıqda göz yaşı peşmanlıqdan nişandır, 
Dolsun sübhün suyundan qoy axşamkı piyalǝn. 
Heyrǝtlǝnǝr hǝmişǝ işıqlı olsa qǝlbin, 
Ayna çox olsa evdǝ yüz görsǝnǝr bir bǝdǝn. 
İllǝr pisi-yaxşını çǝkǝr mǝhǝk daşına, 
Saçlar da zaman-zaman dişlǝr tökdü şanǝdǝn. 
Hǝr kǝsdǝ varsa imkan bu kandardan keçmǝyǝ, 
Hünǝrlǝ qoysun qǝdǝm, çǝkinmǝsin heç nǝdǝn. 
Mǝn o qanadı sınmış bülbülǝm, göz yaşımdan, 
Tor toxudum, torlanıb başdan-başa bir çǝmǝn. 
Nǝfǝsi qǝlbdǝn çǝkǝn bir cazibǝ varmıdır? 
Çör-çöp nǝdir ki, onu öz yuvama yığam mǝn. 
Bizi bir-birimizǝ, amandı, vurma, dövran! 
Tüklǝr qarışan zaman daraq sınacaq hǝmǝn. 
Qorxuram acizliyǝ yozalar bu halımı, 
Dözümümlǝ mǝn qisas alardım zǝmanǝdǝn. 
Qulaq asma zahidin sözlǝrinǝ heç zaman, 
Dǝryanın sahilindǝ olur çör-çöp dǝ bǝzǝn. 
Saib, sǝbrli ol ki, bizim bu zǝmanǝdǝ 
Vermǝyǝsǝn, amandır, ixtiyarı ǝlindǝn. 
 
 
* * * 
 
Ayrılar dostundan ǝlbǝt olmasa kim mehriban, 
Bil, sarı yarpaqları bağdan qovar badi-xǝzan. 
____________________________________________________________________ 
www.ocaq.net 
 
 
 
29
Qǝtrǝdǝn irmaq olar, irmaq da çayda birlǝşǝr, 
Tǝnhalıqdan heç nǝ hasil etmǝmiş ayrı olan. 
Müxtǝlif xislǝtlilǝr yüz il tanış olsa, yenǝ, 
Xasiyyǝt tutmursa onlar ayrılar bir gün, inan. 
Dinmǝsǝn, fikrindǝ sözlǝr cǝm olub sǝssiz qalar, 
Çün danışdın, hǝr hǝrif bir sǝs edǝr dildǝ bǝyan. 
Kuzǝdǝ baxsan gülaba rǝngi birdir, ǝtri bir, 
Rǝngbǝrǝng güldǝn onu çǝkmişdi gül ǝtri tutan. 
Sǝn uzaqdan ǝqlimi, huşumu başdan almısan, 
Ayrılar mǝnzil başında karivandan-karivan. 
Kim bǝsirǝt ǝhlidir ǝqli hǝqiqǝt zǝnn edǝr, 
Eşq onunçün röyadır, röya qalıbdır hǝr zaman. 
Üzdǝ dost var başına hey and içǝr öz dostunun – 
Arxada qanın içǝr, bax, böylǝ dostdan ǝl-ǝman. 
Qonşu olmazsa ǝgǝr dostlar doğrudan yaxşıdır, 
Onda çox möhkǝm olar dostluq, elǝ bir imtahan. 
Sözlǝ mǝnanı ayırmaq heç zaman mümkün deyil, 
Öylǝ kim, Saib, mahaldır ayrıla cananla can. 
 
 
* * * 
 
Qurubdu mǝclisi güllǝr yenǝ gülüstanda, 
Çiçǝkli süfrǝdi bu bağdakı xiyaban da. 
O ağ lǝçǝklǝr ilǝ hǝr tǝrǝf tülǝ bürünüb, 
Elǝ bir ağ geyinǝn Leylidir bu bostanda. 
____________________________________________________________________ 
www.ocaq.net 
 
 
 
30
Gümüş tǝk ağ görünür qapqara o torpaq da, 
Şükufǝ yarpağıdır diqqǝt etsǝn hǝr yanda, 
Ürǝkdǝki qubarı açmağa bağ aciz idi, 
Bahar çiçǝklǝr ilǝ verdi qǝlbǝ dǝrman da. 
Gecǝni sübhǝ kimi yatmayan o mǝstlǝrtǝk, 
Üfüqdǝ güldü sǝhǝr sanki bir bǝyaz donda. 
Necǝ söz ǝhlini mǝn heyran etmǝyim, Saib, 
Əlindǝki bu qǝlǝm bitmǝz hǝr neyistanda. 
Yük etmǝ qǝlbinǝ dǝrdin cahanın, 
Quş asmaz hǝr budaqdan aşiyanın. 
Yalandan çǝkmǝ ah qorxa fǝlǝklǝr, 
Əyilsǝ ox vurarmı öz nişanın? 
Sağalmaz mǝcnunu zǝncirlǝsǝn dǝ, 
Qǝmi yox dalğadan çayda batanın. 
Zamanı fǝth elǝ odlu nǝfǝslǝ, 
Belini odda ǝymişlǝr kamanın. 
Gözǝl güllǝr sifariş eylǝmişlǝr, 
Qırın sǝrhǝddini yazla xǝzanın. 
Sǝdǝf tǝk ağzını pak eylǝsǝn sǝn, 
Udarsan gövhǝrini asimanın. 
Zǝhǝrdǝn qıl hǝzǝr, adǝt edǝrsǝn – 
Zǝhǝrlǝ mǝhv olar axırda canın. 
Canın ǝldǝn gedir, bundan nǝ fayda, 
Olar faydası hǝr dǝrdǝ davanın. 
Vǝzifǝ nǝrdivanilǝ ucalma, 
Buz üstǝdir ayağı nǝrdivanın. 
____________________________________________________________________ 
www.ocaq.net 
 
 
 
31
Göyün ki, qamǝti qövsǝ dönübdür. 
Çǝtindir düz gedǝ işi cahanın. 
Axan göz yaşları bir gün sel olsa, 
Yıxar qǝflǝt evin olsun gümanın. 
Sǝn öz xasiyyǝtinlǝ çox öyünmǝ, 
Öyün ki, razı qaldı mehimanın. 
Canı çox bǝslǝmǝ, ruha fikir ver, 
Axı ayna gözüdür aynadanın. 
Beyinsiz boş qǝfǝsdi dünya, Saib, – 
Sümüyü at, it olsun mehribanın. 
 
 
*** 
 
Kim deyir ki, bir yerǝ çatmaz bizim hǝr dadımız? 
Dağı yerdǝn oynadıbdır ahımız, fǝryadımız. 
Körpǝni yaxşı yatırdar yaxşı yellǝnsǝ beşik, 
Silkǝlǝndikcǝ bizim möhkǝmlǝnǝr bünyadımız. 
Şirinin rǝsmin ürǝk qanımla hǝr an çǝkmişik, 
Bisütunu eylǝdi mǝşhur fǝqǝt Fǝrhadımız. 
Dosta nöqsan saymıram; onlar bizi az yad edǝr, 
Biz elǝ dövrandayıq yaddan çıxıbdır adımız. 
Ovu tutcaq tez kǝmǝndlǝ bağlayırlar ovçular, 
Gör necǝ çǝkmiş kǝmǝndlǝ dağ bizǝ sǝyyadımız? 
Sanma mǝhv olduq bizi qǝlblǝrdǝ axtar sǝn yenǝ, 
Bir dǝ düşmǝz sellǝrǝ viran olan abadımız. 
____________________________________________________________________ 
www.ocaq.net 
 
 
 
32
Döydü, bǝrkitdi bizi, Saib, zamanın zindanı, 
Tövbǝ etdi bir daha döysün bizi ustadımız. 
 
 
* * * 
 
Şehli yanağa baxmağa heç taqǝt olarmı? 
Tufana gǝmi düşsǝ mǝgǝr rahat olarmı? 
Mǝşuq düşǝ bilmǝz kǝnara sevgilisindǝn, 
Hǝr hüsn mǝgǝr ayinǝdǝn xǝlvǝt olarmı? 
Dişlǝrsǝ ana döşlǝrini qan ǝmǝr övlad, 
Pislik edǝnǝ yaxşılıq heç qismǝt olarmı? 
Hǝr lalǝ dağı qǝlbdǝ min dağa dönürsǝ, 
Getsǝn bağa bu hal ilǝ bir lǝzzǝt olarmı? 
Qǝddin bükülüb, ömr gödǝldi demǝk artıq, 
Əyri düzǝlǝr heç, belǝ bir söhbǝt olarmı?! 
Bir kǝs ki xǝsis oldu ona asma qulaq sǝn, 
Düşsǝ gözünǝ qılçıq ǝgǝr zǝhmǝt olarmı?! 
Yalvarmadı şeh bağbana; qoy vǝslǝ yetim mǝn, 
Eşq alǝmidir, burda mǝgǝr minnǝt olarmı?! 
Naqqal adamın ağzını tiksǝn, yenǝ susmaz, 
Söz qanmayanı hey başa sal, ibrǝt olarmı? 
Xoşdur zarafat kim bacarırsa onu, ancaq – 
Saibdǝ ǝgǝr yoxsa bu hal, adǝt olarmı? 
 
 
____________________________________________________________________ 
www.ocaq.net 
 
 
 
33
Hicran düyünü qafilǝ oldu sinǝm üstǝ, 
Sarban uyuyur, qafilǝ qalmış hǝlǝ düzdǝ. 
Gǝzmǝ bu çölü, burda elǝ bir tikan olmaz 
Gül qönçǝsini axtara o, tapmaya bizdǝ. 
Bir beyt qǝdǝr fasilǝmiz vardı hǝyatda, 
Mǝnada birik, ayrı görünsǝk belǝ, üzdǝ. 
Divanǝ dǝ olsaq yenǝ bu sǝhrada qallıq, 
Zǝncir dǝ qılınctǝk ǝyilǝr gǝrdǝnimizdǝ. 
Saib, tǝzǝ yazmış bu qǝzǝldǝn, deyirǝm mǝn, 
Yarın da xoşu gǝlsǝ, şad olluq özümüz dǝ. 
 
 
* * * 
 
Ol qǝdǝr qǝddim ǝyib eşqim kaman eylǝr mǝni. 
Alıb ǝldǝn ad-sanım o binişan eylǝr mǝni. 
Qalmışam xalqın pǝnahında demǝ, nahaqdı bu, 
Tacirin çatsa ǝli bil ki, talan eylǝr mǝni. 
Müşkül işdir keçdiyin sǝhranı bir dǝ keçmǝyin, 
Qorxuram eşqim Züleyxatǝk cavan eylǝr mǝni. 
Bu gözǝl güllǝr mǝni heyran edibdir, qorxuram – 
Bağiban yanında bu işlǝr yaman eylǝr mǝni. 
Qǝlbinin sirri nǝ oldu, bilmǝdim, Saib, onun, 
Qorxuram fikrim nihayǝt xǝstǝcan eylǝr mǝni. 
 
 
____________________________________________________________________ 
www.ocaq.net 
 
 
 
34
Qan vermişǝm hǝr kǝlmǝyǝ mǝn öz bǝdǝnimdǝn, 
Sönmüş o Süheyl ulduzu dönmüş Yǝmǝnimdǝn. 
Ayla günǝşǝ, şǝmǝ dǝ möhtac deyilǝm mǝn, 
Çox qǝlbǝ işıq düşdü mǝnim ǝncümǝnimdǝn. 
Kim söhbǝtimǝ assa qulaq dǝrk edǝr ǝlbǝt, 
Könlüm Qǝdir axşamına dönmüş yenǝ qǝmdǝn. 
Başdan ayağa ney kimi dil-dil ötürǝmsǝ, 
Zahirdǝ fǝqǝt dilsiz, ağızsız bǝdǝnǝm mǝn. 
Dikmiş gözünü gövhǝrimǝ indi bu dünya, 
Toz zǝrrǝsi ancaq tökülür pirǝhǝnimdǝn. 
Biz dǝryada paltar hayına qalmışıq, ǝfsus, 
Köynǝk yerinǝ gey hübabı, söylǝyǝk ǝhsǝn! 
Tuti necǝ ǝlvan görünür bağda, çǝmǝndǝ, 
Mǝn dǝ bǝzǝrǝm yer üzünü söz çǝmǝnimdǝn. 
Zǝhr içsǝm ǝgǝr ağzım acı olmaz hǝyatda, 
Ruzgari acı etdi mǝnǝ çünki bu mǝskǝn. 
Tükdǝn dǝ zǝrif söz yaradan olsa da Saib, 
Söz mülkünǝ inci tökürük biz dǝ qǝlǝmdǝn. 
 
 
* * * 
 
Kim ki, varlandı, silindi xatirindǝn namımız, 
Dövlǝtin artdı, unut dostü, budur ǝyyamımız. 
Hǝr kǝsin artar mǝqami çox yeyǝr öz qǝlbini, 
Özgǝ camlardan kiçik olsun bizim qoy camımız. 
____________________________________________________________________ 
www.ocaq.net 
 
 
 
35
Saldı dǝrdǝ bu cǝmiyyǝt incidilmiş qǝlbimi, 
O gümüş pullu balıqtǝk pullar oldu damımız. 
Göz açınca gǝldi, keçdi ömrümüz, çatdı sona, 
Bir qığılcımtǝk bizim dǝ yandı, söndü şamımız. 
Sıxdı azad qǝlbimi bu dünyanın gülşǝnlǝri, 
Qumrunun o tar gözündǝ sǝrv olub ǝndamımız. 
Yox müǝllim dincliyi şagird ǝlindǝn heç zaman, 
Zǝhrǝ dönmüşdür hǝyat, çün hasil olmaz kamımız. 
Arxamız sǝhradı, öndǝ yoxdu bir yol göstǝrǝn, 
Cövri-dövrandan olub yüz parǝ qǝlbi-xamımız. 
Əldǝ lalǝ rǝngli cam, Saib, özün dǝ yoldasan, 
Ta fǝlǝk dövran edir bil ki, dolanar camımız. 
 
 
* * * 
 
Tǝsbehǝ zikr etmǝyǝ yoxdur daha heç halımız, 
Vay ola o kǝslǝrǝ bǝlli deyil ǝhvalımız. 
Bu burulğan ki, görürsǝn pişvaza çıxmış bizi, 
Mǝcnunun ruhudur o, başlanmış istiqbalımız. 
Hǝr hübab dǝryada bǝnzǝr bir müqǝddǝs örtüyǝ, 
Rǝhmǝt ilǝ başlasa gǝr nameyi-amalımız. 
Daş ürǝkli kǝslǝrin olsa tǝrǝhhüm hisslǝri, 
Dǝrk edǝrlǝr xalq üçün qalxar bu qeylü-qalımız, 
Sadǝlövh kǝslǝr bu dünyadan güdǝrlǝr mǝnfǝǝt, 
Biz humayıq, bayquşa möhtac deyildir falımız. 
____________________________________________________________________ 
www.ocaq.net 
 
 
 
36
Alnımız qǝlb aynasından hǝm tǝmizdir, hǝm dǝ saf, 
Orda ǝks olmuş bizim ilk lǝhzǝdǝn iqbalımız. 
Zǝnn edirdik hǝr işi asanca hǝll etmǝk olar, 
Şahinin cǝngindǝ imiş ancaq istiqlalımız. 
Zülmǝtin rǝngilǝ cövhǝrlǝnmǝmişdir aynamız, 
Rahat etmiş abi-heyvandan bizi iqbalımız. 
Biz ki, milçǝk ovlamaq üçün belǝ tor qurmadıq, 
Onda hörümcǝk toru olsun gǝrǝk amalımız. 
İndi peşmanlıq üzündǝn xırmana od vurmuşuq, 
Saib, heç qǝm etmǝ yoxdur yer üzündǝ malımız. 
 
 
* * * 
Yaxamı vermǝdisǝ eşq gözǝllǝr ǝlinǝ, 
Mǝni ovsunlayaraq axırı saldı felinǝ. 
Dönmǝdi çǝrxi-fǝlǝk neylǝmǝk, arzumca mǝnim, 
Lǝblǝrin atdı mǝni sanki baharın selinǝ. 
Elǝ pǝcmürdǝ halam, bir nǝfǝsim qalmış, o da 
Qorxuram bir gün uça, dönmǝyǝ öz mǝnzilinǝ. 
Qanadı sınmış o bülbül kimiyǝm, bağbanlar 
Kaş salaydı mǝni güldǝn toxunan zǝnbilinǝ. 
Kimsǝyǝ yoxdu gümanım mǝnǝ dildarlıq edǝ, 
Saib, uçdu Yenǝ dǝ fikrim o qürbǝt çölünǝ. 
 
 
* * * 
____________________________________________________________________ 
www.ocaq.net 
 
 
 
37
 
Bülbül qǝfǝsdǝ olsa qalar çǝmǝndǝn ayrı, 
Şamı fanusa qoysan düşǝr o sǝndǝn ayrı. 
Qǝlbin döyüntüsündǝn dağ titrǝdi yerindǝn, 
Dağ çapanın başını saldı bǝdǝndǝn ayrı. 
Sinǝmin atǝşindǝn bu dünya odlanardı, 
Köynǝgim etmǝsǝydi dünyanı mǝndǝn ayrı. 
Sǝnin mǝhǝbbǝtindǝn dodaqlarım qovuşmuş, 
Mümkünmüdür ki, qalsın sevǝn-sevǝndǝn ayrı. 
Saib, Mǝndǝn soruşma nǝdǝn qürbǝtǝ düşdün, 
Saldı qǝrib fikirlǝr mǝni vǝtǝndǝn ayrı. 
 
 
* * * 
 
Saqi, gǝl saxsı qǝdǝhlǝ qǝmini yüngül elǝ, 
Hǝvǝsim yoxdu qalım dünyada bir zǝrrǝ belǝ. 
Mǝn bu sonsuz çölü gǝzmǝkdǝ nǝfǝsdǝn düşdüm, 
Tut ǝlimdǝn, axı var mǝnzilimǝ çox yol hǝlǝ. 
Gahi boynumda hǝmayil, gahi çiynimdǝ idi – 
Getdi zülfün dǝ ömürtǝk daha o düşmǝz ǝlǝ. 
Hǝlǝ sǝn imtahan üçün elǝ divanǝ mǝni, 
Ötmǝsǝm Mǝcnunu mǝn, qaytar o dǝm aqil elǝ. 
Qorxulu sǝhrada yoxdursa mǝnǝ mǝskǝn ǝgǝr, 
Saibǝm, vardı ürǝklǝrdǝ yerim hörmǝt ilǝ. 
 
____________________________________________________________________ 
www.ocaq.net 
 
 
 
38
Göz yaşım ilǝ dönübdür qara torpaq çǝmǝnǝ, 
Qürbǝt eldǝn köç edib gǝldi xǝyalım vǝtǝnǝ. 
Baxsam hǝsrǝtlǝ ǝgǝr hǝr qara daş parçasına, 
Nǝzǝrim altda dönǝr daş da ǝqiqi – Yǝmǝnǝ. 
O fǝna xǝncǝri kǝsmişdi hǝyatın suyunu, 
Bu yanan torpağa su verdi gözüm yaşı yenǝ. 
Aşiqin lalǝyǝ bǝnzǝr ürǝyi, qanla dolub 
Kaş verǝ badi-sǝba mücdǝ sevǝndǝn-sevǝnǝ. 
Qara topaq o Xotǝn ahusunun mişkin ǝmib, 
Biz şir ağzında ikǝn fikrimiz uçmuş Xotǝnǝ. 
Saib, eşq bǝhri ilǝ başlamışam şerimi mǝn, 
Misralar tabe olub, gör necǝ, fǝrman verǝnǝ? 
 
 
* * * 
 
Qǝm çǝkmǝyǝ layiq deyilǝm, şad elǝ onda. 
Viranǝ ǝgǝr etmǝsǝn, abad elǝ onda. 
Tapşırma mǝni xatirata, eylǝmǝ miskin, 
Yol getmǝyǝ var qüvvǝtim, azad elǝ onda. 
Bǝlkǝ çatam o qafilǝyǝ, ordadı qǝlbim, 
Hümmǝtli ağam, layiqi-imdad elǝ onda. 
Ölmüş kimiyǝm, yoxdu bǝdǝndǝ belǝ qanım, 
Divanǝ deyib sǝn yenǝ icad elǝ onda. 
Dünya eşidir fǝryadını Saibin, ancaq, 
Sǝn dǝ eşidib fǝryadımı yad elǝ onda. 
____________________________________________________________________ 
www.ocaq.net 
 
 
 
39
Canı biz qurtararıq bu bǝdǝnin qeydindǝn, 
Samanı çǝk kǝnara ta ki, üzǝ çıxsın dǝn. 
Zülfdǝn azad edǝ gǝr bu dili-divanǝmizi, 
Bu hǝyatın toruna salmarıq ömrü yenindǝn. 
Sǝyimin qarşısını almağa gǝr göstǝrǝ cǝhd, 
Bil, çuxa tikdirǝrǝm bu qaba ip köynǝyi mǝn. 
Düşsǝ dövlǝt quşu bir gün toruma, and içirǝm, 
Mǝn sǝxavǝtlǝ onu qurtararam dardan hǝmǝn... 
Saibin açmadı heç müşkülünü xalqın ǝli, 
Üzünü allaha tutmuş, tǝk odur imdad edǝn. 
 
 
* * * 
 
Bizim ki, özgǝlǝrǝ bǝnzǝmǝz ibadǝtimiz, 
Ürǝkdǝ gizli qalar ǝhdimiz, şǝriǝtimiz. 
Yǝqin budur sǝbǝbi mǝqsǝdǝ yetişmir ǝlim, 
Könüldǝn olduq uzaq hasil olmaz hacǝtimiz. 
Gülün vüsalına şǝbnǝm kimi qovuşmamışıq, 
O qǝmli qönçǝyǝ bǝnzǝr bizim bu halǝtimiz. 
Nǝdir ki, milçǝk, onu gizlǝnib şikar elǝyǝk, 
Huma şikar elǝmǝklǝ bitǝr qǝnaǝtimiz. 
Əgǝr ki, qıvrılaq atǝş içindǝ min dǝfǝ biz, 
Haray qoparmağa qoymaz inan ki, qeyrǝtimiz. 
O köç yolunda bitǝn barlı bir ağac kimiyik, 
Payıza qalmayır heç vaxt budaqda nemǝtimiz. 
____________________________________________________________________ 
www.ocaq.net 
 
 
 
40
Çiçǝkli bağçada, Saib, bu insaf olmazdı, 
Görǝndǝ qönçǝni biz, olmayaydı rǝğbǝtimiz. 
 
 
* * * 
 
Nǝ qǝdǝr qında yatıb pas atacaq xǝncǝrimiz? 
Paltar altında zireh tǝk qalacaq cövhǝrimiz? 
Axı sǝhrayi-qiyamǝtdǝ ki, bitmir lalǝ, 
Orda bil, olmayacaqdır daha dǝrdi-sǝrimiz. 
Zöhrǝ acizdi dönǝ ordumuzun dövrǝsinǝ, 
Canın mǝqsǝdi uğrunda verǝr lǝşkǝrimiz. 
Qanadı yanmış o pǝrvanǝyǝ döndüm yenidǝn, 
Alışıb yandı el uğrunda könül dǝftǝrimiz. 
Görmǝdim bir kǝsi ki, ağlaya öz halımıza, 
Özgǝnin bǝxti üçün dövr elǝyir ǝxtǝrimiz. 
Düşmǝn hǝr söhbǝtimizdǝn necǝ dǝ kam götürür, 
Başsızıq şam kimi, mǝclisdǝ hanı rǝhbǝrimiz? 
Arzumuz qǝmli ürǝkdǝ dolanıb aha dönür, 
Şah damardan od alıb sanki yanır mǝcmǝrimiz. 
Ağlayaq, ya da gülǝk, birdi bizimçin, Saib, 
Göylǝrin şişǝsini sındıracaq ǝllǝrimiz. 
 
 
* * * 
 
____________________________________________________________________ 
www.ocaq.net 
 
 
 
41
Bu böyük yolda tǝvǝkküllǝ bitir hǝr sǝfǝrim, 
Tǝsbehi, zünnarı hörmǝt ilǝ saxlar kǝmǝrim. 
Qurumuş toxmu bulud islada, bitmǝz yenidǝn, 
Qayğım artdıqca mǝnim, artdı ürǝkdǝ kǝdǝrim. 
O xumar gözlǝr olubdur mǝni dǝ mǝst elǝyǝn, 
Elǝ zǝnn etmǝ mǝnim yoxdu qǝdǝhdǝn xǝbǝrim. 
Harda oldum orada aşdı başımdan su mǝnim, 
Bǝnzǝrǝm gövhǝrǝ mǝn, qǝmlǝr alıb dövrü bǝrim. 
Mǝn sǝnin fikrin ilǝ gör necǝ daldım özümǝ, 
Qurumuş başımın altında qolum, yox xǝbǝrim. 
Sinǝmin hǝr sümüyü xǝncǝrǝ bǝnzǝr necǝ dǝ, 
Odlu ahlar ilǝ dolmuşdu körüktǝk cigǝrim. 
Mǝn ki hǝr torpağa öz toxmumu sǝpmǝm, Saib, 
Qǝlbi yanmışları gördükdǝ çoxaldı şǝrǝrim. 
 
 
* * * 
 
Su qabına tökmǝzlǝr, dardır deyǝ, şǝrabı, 
Dǝli selǝ bǝnzǝdǝr gecǝ vaxtı mǝhtabı. 
Qǝlbin yoxsulluğundan göz yaşımız axmayır, 
Qönçǝni sıxsan yenǝ çıxmaz onun gülabı. 
Mǝcnun Leyli zülfündǝn düzǝlmiş kǝmǝnd bilǝr 
Yol üstǝ ilğım vurub cilvǝlǝnǝn sǝrabı. 
Qǝlbi ölmüş insanın o yorğun gözlǝrindǝ, 
Kafur olar ağ çiçǝk ay atanda niqabı. 
____________________________________________________________________ 
www.ocaq.net 
 
 
 
42
O gözlǝr qovdu sǝnin gözlǝrindǝn röyanı, 
Bir dǝ röya körmǝzsǝn, Saib, çǝkmǝ ǝzabı. 
 
 
* * * 
 
Torpaqdan qüvvǝt alıb keçir hǝr anı eşqin, 
Lamǝkan az qalır çatsın mǝkanı eşqin. 
Gecǝ qaysaq bağlamış, gündüz – tǝzǝ yaradır, 
Aysız, günsüz dolanır bil, asimanı eşqin. 
Bu bir parça torpağı nurlandıran fǝlǝkmi? 
Bǝlkǝ halǝ olubdur göydǝ kamanı eşqin? 
Titrǝyib qorxusundan torpağa endi göylǝr, 
İç bu dolu kasanı, ol qǝhrǝmanı eşqin. 
Burda duz ilǝ almas bir qiymǝtǝ satılmış, 
Mǝnim duzumsa oldu mǝlamǝt kanı eşqin. 
Allaha çox şükür ki, axır gǝtirdi bǝxti, 
Saib dǝ olmuş indi bir pasibanı eşqin. 
 
 
* * * 
 
Aya bǝnzǝr o gözǝl aldanar hǝr yağlı dilǝ. 
Kişi istǝr ki, yolun rişǝsini alsın ǝlǝ. 
Kim ki qafildi, o rahatdı sǝsindǝn tǝbilin, 
Biz ürǝk vurğusunu yoxlayarıq nǝbzi ilǝ. 
____________________________________________________________________ 
www.ocaq.net 
 
 
 
43
Özünü öymǝk özü cǝhlǝ bǝrabǝr kimidir, 
Gödǝk olsa libasın qorxusu yoxdur ǝzilǝ. 
Hiylǝ ilǝ hünǝri harda görübsǝn bir ola?! 
Tülkülǝr ovlayanı ovlamayıbdır şir hǝlǝ. 
Düşmǝni aciz hesab eylǝmǝk acizlik olar, 
Çox zaman gizlǝdilir çör-çöpün altında tǝlǝ. 
Göz yaşı Saibi almış araya halǝ kimi, 
Necǝ ki, halǝ çǝkib dövrǝsinǝ ay da, belǝ. 
 
 
* * * 
 
Mǝstlik nişanı artıb üzündǝ dilnǝvazın, 
Baharda artırar çün nigar da xabi-nazın. 
Qalmaz ürǝkdǝ tabı, kim bircǝ yol görǝrsǝ. 
Bağa qǝdǝm qoyanda hüsnün o sǝrvinazın. 
Əqlin qüruru neylǝr eşqin gücü önündǝ? 
Yox qorxusu kǝklikdǝn dağlarda şahibazın. 
Yoxsulluqda qorxutmaq aşiqlǝri nahaqdır, 
Ömrün boyu qalacaq alnındakı o yazın. 
Əgǝr Mǝhmudun ǝmri hindǝ qǝdǝr çatıbsa, 
Ancaq o baş ǝyǝrdi fǝrmanına Ayazın. 
Bir yol gedǝr hǝyatdan sadiq olan aşiqlǝr 
İldǝ bir yol köç eylǝr qafilǝsi hecazın. 
Qorxum budur ki, işvǝn hǝvǝsimi oyatsın, 
Arzusunu çin etsin bu ilhamı dǝyazın. 
____________________________________________________________________ 
www.ocaq.net 
 
 
 
44
Danış yarın zülfündǝn yolu qısalda bǝlkǝ, 
Əfsanǝdǝn danışmaq uzaq yolda nǝ lazım. 
Dodaq dilin ucundan öz qanını içǝr, bil, 
Şam tǝk yanan ürǝyin eşitmǝzlǝr avazın. 
Gözǝlliyin nişanı öncǝ; hǝyalı olmaq, 
Hǝyalı olsan, ey gül, hasil olar niyazın. 
Saib, mǝcazi eşqin hǝqiqǝtin tapıbsan, 
Hǝqiqǝtǝ dönübdür onunçun da mǝcazın. 
Olduq necǝ halın duyanı biz bu cahanın 
Bizdǝ görünür sirri-nihanı bu cahanın. 
Əsrarını faş eylǝmǝdi dünya, biz olduq – 
Hǝm aynası, hǝm ayna tutanı bu cahanın. 
Susduqda dönüb sir dolu gövhǝr oluruq biz, 
Dindikdǝ bizik odlu bǝyanı bu cahanın. 
Torpağın ürǝk dağı kimi yazda göyǝrrik, 
Üzdǝ olarıq fǝsli-xǝzanı bu cahanın. 
Köhnǝ şǝrab ilǝ ürǝyi nǝşǝlǝnǝn pir – 
Əslindǝ bizik bǝxti-cavanı bu cahanın. 
Qǝtrǝ dǝyişib gövhǝr olar söhbǝtimizdǝn, 
Bir dürr kimiyik, şöhrǝti-şanı bu cahanın. 
Zǝncirǝ salıbdır bizi ol ahu nǝzǝrlǝr, 
Divanǝsiyik hǝm dǝ ki, canı bu cahanın. 
Düzlükdǝ bizi ǝldǝ ǝsa eylǝdi dövran, 
Sonra ǝyǝrǝk etdi kǝmanı bu cahanın. 
Huşsuzluğumuz yadları qǝlbǝn şad edibdir, 
Yatdıq, yuxuda keçdi hǝr anı bu cahanın. 
____________________________________________________________________ 
www.ocaq.net 
 
 
 
45
Karvanımızın zǝngini ǝks eylǝdi sǝhra, 
Bu ahı idi, hǝm dǝ, fǝqanı bu cahanın. 
Bizdǝ cǝm olub sirri iki dünyanın ancaq, 
Hǝm heyrǝtiyik, hǝm dǝ gümanı bu cahanın. 
Zahirdǝ ǝgǝr gözlǝrimiz pǝrdǝlǝnibsǝ, 
Olduq gecǝ şamdanda yananı bu cahanın. 
Saib, xǝbǝrin yoxdumu bu mǝclisimizdǝ 
Müşküldü ola dǝrdǝ qalanı bu cahanın. 
 
 
* * * 
 
Şad elǝ lalǝ yanaq, zülfü pǝrişanları sǝn, 
Nura qǝrq eylǝ ürǝkdǝn o şǝbüstanları sǝn. 
Nǝ qǝdǝr çıxmayıb ǝldǝn hǝlǝlik fürsǝt var, 
Cǝm elǝ, bir yerǝ yığ cümlǝ peşimanları sǝn. 
Kǝbǝ hǝr yerdǝ olar, tǝmirinǝ cǝhd elǝmǝ, 
Bacarırsan şad elǝ qǝlb evi viranları sǝn. 
Gǝr Züleyxa hǝvǝsindǝn qutarıbsan canını, 
İki dünyaya ǝvǝz eylǝmǝ zindanları sǝn. 
O mǝlahǝt kanını etmǝ qiyas lövlöv ilǝ 
Duzluğa kim aparar, söylǝ, nǝmǝkdanları, sǝn?! 
Vaxt ǝzizdir, sǝn onun qiymǝtini, qǝdrini bil, 
Qǝlp pula satmaginǝn Yusifi-Kǝnanları sǝn. 
Badǝ çox yaxşıdı, ancaq o da ǝndazǝ ilǝ, 
Gǝzmǝ bülbül kimi hǝdsiz bu gülüstanları sǝn. 
____________________________________________________________________ 
www.ocaq.net 
 
 
 
46
Dodağın ixtiyarın vermǝ o arif ǝlinǝ, 
Etmǝ ümmid tutuya ol şǝkǝristanları sǝn. 
Güllǝrin bal gülüşü onları xǝndan elǝmiş, 
Hansı gülşǝndǝ görübsǝn bilǝ xǝndanları sǝn? 
Yüz gözǝl göz görǝ bil, Saibi heyran etmǝz, 
Can atarsan görǝsǝn gözlǝri pünhanları sǝn. 
 
 
* * * 
 
Hǝr kǝsin ki, ǝllǝri adǝt edǝ peymanǝyǝ, 
Bil ki o bir dǝ uzanmaz tǝsbehi-sǝddanǝyǝ. 
Arif hey meyl elǝyǝr hǝlqǝlǝnǝn zülfǝ tǝrǝf, 
Aşina olsa yaxından Kǝbǝyǝ, bütxanǝyǝ. 
Dolanım dövrǝsinǝ qǝlbin o pǝrgar timsalı, 
Çünki könlüm quşu adǝt eylǝmişdir danǝyǝ. 
Xislǝti pis olan insana nǝsihǝt elǝsǝn, 
Yozacaq hǝr sözü o bǝlkǝ dǝ bir ǝfsanǝyǝ. 
O kǝsin bǝxti gülübdür üzünǝ çünki o da, 
Bir nişan hǝlqǝsi tǝk adǝt edǝr bir xanǝyǝ. 
Kim ki Saib kimi dǝrk etdi zamanın dǝhşǝtin 
Çǝkilib durdu kǝnarda döndü bir biganǝyǝ. 
 
 
* * * 
 
____________________________________________________________________ 
www.ocaq.net 
 
 
 
47
Alǝmi-mǝnadan ey ki, xǝbǝrin yoxdu sǝnin, 
Susmağından savayı bir süpǝrin yoxdu sǝnin. 
Sǝn dǝ öz alǝmini tǝrk elǝ, bir çıx kǝnara, 
Axı bundan ki müqǝddǝs sǝfǝrin yoxdu sǝnin. 
Yoxdu sǝrvin bǝhǝri, gör, nǝ geyinmişdi fǝqǝt. 
Qǝlbini qǝm yemǝsin ki, bǝhǝrin yoxdu sǝnin. 
Xızr olar qorxulu sǝhrada sǝnin hǝmsǝfǝrin, 
Bunu dǝrd eylǝmǝ bir rahibǝrin yoxdu sǝnin. 
Zǝnn edirsǝn ki, tikanlıqdı sǝnin hǝr tǝrǝfin, 
Çünki o qǝlbin evindǝ gövhǝrin yoxdu sǝnin. 
İstǝyirsǝn calaq et güllǝrini, qanqal ilǝ, 
Bil ki, bu işdǝn axır bir sǝmǝrin yoxdu sǝnin. 
Sındırıbsan qǝfǝsi, qorxu düşübdür canına, 
Göylǝrǝ uçmaq üçün balu-pǝrin yoxdu sǝnin. 
Hünǝrin yoxdusa, Saib, nǝ öyün bunca belǝ, 
Nǝ özündǝn hǝzǝr et ki, hünǝrin yoxdu sǝnin. 
 
 
* * * 
 
Kuzǝtǝk meyxanadan özgǝ yerim yoxdu mǝnim. 
Hopmuşam torpağa heç bir sǝfǝrim yoxdu mǝnim. 
Uşağın atdığı daş bu dǝli qǝlbǝ nǝ edǝr? 
Kǝkliyǝ bǝnzǝyirǝm bir kǝdǝrim yoxdu mǝnim. 
Üstümǝ yağsa qılınc zǝrbǝlǝri dalğa kimi, 
Sinǝdǝn başqa döyüşdǝ süpǝrim yoxdu mǝnim. 
____________________________________________________________________ 
www.ocaq.net 
 
 
 
48
Ürǝyim sǝhraya bǝnzǝr necǝ mǝn şadlıq edim, 
Orda bir zǝrrǝ işıqlı gövhǝrim yoxdu mǝnim. 
Ye «şǝkǝrdǝn dǝ şirin» sǝn Əbücǝhl qarpızını, 
Qaş-qabaq sallama ki, heç şǝkǝrim yoxdu mǝnim. 
Mǝn o sǝrvǝm ki, sarı yarpağımı yel aparar, 
Qapılar gǝzmǝyǝ özgǝ nǝfǝrim yoxdu mǝnim. 
Hünǝr eşqin nǝzǝrindǝ nǝ zaman mǝqbul olub? 
Hünǝrim bircǝ budur ki, hünǝrim yoxdu mǝnim. 
Qǝlbimin istǝyi eşqin qǝmidir. Saibǝ de, 
Ondan özgǝ ürǝyimdǝ bǝhǝrim yoxdu mǝnim. 
 
 
* * * 
 
Vaslü-hicran bir olar qǝlbdǝn heyran olana, 
Daşını qoy, tǝrǝzi başını ǝysin o yana. 
İşi vaxtında görǝrlǝr, necǝ ki, vaxt oldu 
Yusifin yatması da etdi kömǝk bir gün ona. 
Göz yaşı axmağa başlarsa şikayǝt edǝrǝk, 
Kirpiyin sǝflǝri mümkünmü önündǝ dayana. 
Gül ki öz ǝtrini ehsan elǝyib minnǝtsiz, 
Yaxşıdır minnǝti qaytar elǝ minnǝt qoyana. 
Saib, ayüzlü közǝl kaş yad edǝ dostlarını, 
Bu yatan bǝxtin ümid var ki, o dǝmdǝ oyana. 
 
 
____________________________________________________________________ 
www.ocaq.net 
 
 
 
49
Qapını bağlayacaq bağban ǝgǝr gǝlsǝ bahar, 
Ağ gülü pambıq edib öz qulağın güllǝ tıxar. 
Yar ayın nurunu sǝhrada qum üstündǝ görǝr, 
Fikr edǝr süddü belǝ qumların üstündǝ axar. 
Eşqimi gizlǝmişǝm indi peşimanam özüm, 
Duz dadıb düz qabını gizlǝmǝyǝ vermǝ qǝrar? 
Min dǝfǝ göydǝki aydan çox olur şölǝlǝri, 
Sinǝmi, varlığımı yandıran o odlu qübar. 
İsfahandan gedir hǝr ölkǝyǝ, Saib, sürmǝ, 
Misridǝ, Şamda bizim sürmǝyǝ heç tay tapılar? 
 
 
* * * 
 
Qocalıq vaxtı yerǝ qoyma sǝn o mey camını, 
Qaytarır köhnǝ şǝrab gǝncliyinin ilhamını. 
Aşiqǝ canı fǝda etmǝyi tǝlim elǝmǝ, 
Söndürǝr badi-sǝba, qaydadı, eşqin şamını. 
Mǝni söndürdü sǝhǝr yellǝri, yoxdur hünǝrim, 
Yetirǝm şama yanan qǝlbimin hǝr peyğamını. 
Ümidim vardı ki, yaz fǝsli kimi ǝldǝ çiçǝk, 
Başlayardım yenidǝn mǝn ömürün bayramını. 
Nǝ qǝdǝr qǝm yemişǝm, qǝlbdǝ nihan saxlamağa – 
Bǝdnǝzǝrdǝn sinǝmin dağını, qǝlbin qǝmini. 
Peşmanam, dişlǝyirǝm barmağımı heyrǝtlǝ, 
Vermişǝm bada mǝn ömrün o bahar ǝyyamını. 
____________________________________________________________________ 
www.ocaq.net 
 
 
 
50
Çox tǝǝccüb edirǝm Saibǝ, incitdi nahaq. 
Duymadı yarın o incǝ, o zǝrif eyhamını. 
 
 
* * * 
 
Çatmayır dǝryadakı sǝrvǝtǝ hǝrgah ǝlimiz, 
Nǝ olar gövhǝr ilǝ dolsa ǝgǝr sahilimiz? 
Gǝlmǝsin, İsa, bizim dǝrdimizǝ dǝrman üçün, 
Badǝnin gül dodağıyla açılar müşkülümüz. 
Söylǝ, qǝmdǝn savayı qǝlbimizi kim tanıyır? 
Seldǝn özgǝ kimi görmüş qapıda mǝnzilimiz?! 
Biz ǝkǝn tarlaların mǝhsulu yoxsulluq olur, 
Bir qarışqa gözünǝ yerlǝşǝcǝk hasilimiz. 
Mumiyatǝk dağılar qǝlbimiz axırda bizim, 
Çünki dǝrmandı bizǝ öz qǝmimiz, nisgilimiz. 
Fǝlǝyin minnǝtini çǝkmǝyǝ dǝymǝz, Saib, 
Nǝyǝ lazımdı ki, minnǝtlǝ açılsın gülümüz. 
 
 
* * * 
 
Hǝlqǝ olduq qapısında yenǝ meyxanǝlǝrin, 
Bu hal ilǝ yetişǝk vǝslinǝ peymanǝlǝrin. 
Biz xarabata uşaq vaxtı gǝlib düşmǝmişik, 
Kǝrpic olduq divarında bu qǝdim xanǝlǝrin. 
____________________________________________________________________ 
www.ocaq.net 
 
 
 
51
Dilimin xǝncǝri aşiqlǝri doğrar gündüz, 
Gecǝ şǝmim yaxacaq atǝşǝ pǝrvanǝlǝri. 
Mǝşvǝrǝtlǝ açılır sirri ǝyǝr dünyamızın, 
Mǝn deyim, sǝn dǝ çevir tǝsbehinin danǝlǝrin. 
İstǝrik tez qurtara söhbǝtini indi qǝlǝm, 
Vaqif olluq halına sonra da divanǝlǝrin. 
Xabi-qǝflǝt alacaq olsa bizi aquşuna, 
Bircǝ anda düşǝrik qoynuna ǝfsanǝlǝrin. 
O gözǝllǝr elǝ hopmuşdu bizim canımıza, 
Saib, olduq mayası biz dǝ bu bütxanǝlǝrin. 
 
 
* * * 
 
O acı sözlǝrǝ sǝbr eylǝyǝrǝk dözdüm mǝn, 
Çün kamal ǝhli olan nakam olur, sezdim mǝn. 
Hǝrzǝ söz söylǝyǝnǝ yaxşı cavab susmaqdır, 
Susaraq hay qoparan hǝrzǝ dili üzdüm mǝn. 
Kama çatmaq dilǝyirsǝn eli çatdır kamına, 
Bunu gördüm, hara getdim, haranı gǝzdim mǝn. 
Od ilǝ sǝn mumu bir yerdǝ necǝ saxlayasan?! 
Atǝşimlǝ poladı mum kimi bil ǝzdim mǝn. 
Unudublar sǝni, Saib, yada salmaz kimsǝ, 
Dǝrdimi lǝl ilǝ dağ sinǝsinǝ yazdım mǝn. 
 
 
____________________________________________________________________ 
www.ocaq.net 
 
 
 
52
Surǝtin sanki sǝmǝndǝr elǝyǝr ayinǝni, 
Gülüşün sinǝsi gövhǝr elǝyǝr ayinǝni. 
Hüsnünün şövkǝti İsgǝndǝrin o şöhrǝtinǝ, 
Şǝfǝqin ayǝ bǝrabǝr elǝyǝr ayinǝni. 
Can alan xalın ilǝ, şǝkkǝrǝ dönmüş dodağın, 
Tutuya bǝlkǝ dǝ şǝkkǝr elǝyǝr ayinǝni. 
Alǝmi yandıran hüsnün elǝmǝz kimsǝyǝ zülm, 
Odlu sǝhra, ya da mǝhşǝr elǝyǝr ayinǝni. 
Tǝrlǝmiş surǝtin aydan da gözǝl cilvǝlǝnǝr, 
Baxana nurlu bir ǝxtǝr elǝyǝr ayinǝni. 
Qanadım mum kimidir, allah özün dadıma çat, 
Atǝşin şölǝli mǝcmǝr elǝyǝr ayinǝni. 
Dolanar başına mǝşşatǝ, necǝ zǝrgǝlǝr – 
Bǝzǝyib haşiyǝsi zǝr elǝyǝr ayinǝni. 
Arif insan ilǝ söhbǝt özü bir dövlǝtdir, 
Görkǝmin bir daha zivǝr elǝyǝr ayinǝni. 
Göz yaşı tökdü xǝcalǝtlǝ baharın buludu, 
Şǝbnǝmin çünki tǝzǝ-tǝr elǝyǝr ayinǝni. 
Sadǝlövh töz düşǝr hǝmsöhbǝtinin tǝsirinǝ, 
Tǝsirin tutuya bǝnzǝr elǝyǝr ayinǝni. 
Yusifi görmǝk üçün güzgü hǝvǝs etmǝyǝcǝk, 
Baxışın bil ki, tavangǝr elǝyǝr ayinǝni. 
Daş ürǝklǝr ǝriyib döndü suya hicrindǝ, 
Gözlǝrin çeşmeyi-kövsǝr elǝyǝr ayinǝni. 
Saibin qǝlbi yarın gül üzünǝ heyrandır, 
Dil açar tǝrifǝ gövhǝr elǝyǝr ayinǝni. 
____________________________________________________________________ 
www.ocaq.net 
 
 
 
53
 
 
* * * 
 
Qǝlbin hǝr bir mǝtlǝbin hǝmxanǝdǝ biz tapmışıq, 
Şam yanıbdır, nurunu pǝrvanǝdǝ biz tapmışıq. 
Bǝzi dostlardan ǝgǝr ki, aşinalıq ummuşuq, 
Çox tǝǝssüf ki, onu biganǝdǝ biz tapmışıq. 
Nöqtǝdǝn tumar dolu hǝrf istǝsǝn tapmaq olar, 
Çoxları çox ov edib, bir danǝ dǝ biz tapmışıq. 
İynǝtǝk kipriklǝrin sǝf-sǝf durubdur aşikar, 
Zülfünün hǝr tǝk-tǝkin bir şanǝdǝ biz tapmışıq. 
Sildi üzlǝrdǝn tozu-torpağı bu tufan seli, 
Bu halı, bu şadlığı meyxanǝdǝ biz tapmışıq. 
Üzdǝ ǝks eylǝr ürǝkdǝ toplanan nur şölǝsi, 
O nuru meylǝ dolu peymanǝdǝ biz tapmışıq. 
Bir günahsız ov kimi düşdü tora axır könül, 
Hǝr nǝ tapdıqsa fǝqǝt divanǝdǝ biz tapmışıq. 
Saibi guşǝ-nişinlikdǝn ayırmaz zǝr belǝ, 
Dünyanın hǝr şadlığın bu xanǝdǝ biz tapmışıq. 
 
 
* * * 
 
Hamı bilmir gecǝlǝr yatmayanın hǝsrǝtini, 
Xosrov istǝr ki, bilǝ Şǝbdizinin qiymǝtini. 
____________________________________________________________________ 
www.ocaq.net 
 
 
 
54
Dǝrya sakitsǝ demǝk çör-çöp ilǝ söhbǝt edir, 
Bu gövhǝr ümmanının kǝs bu ucuz söhbǝtini. 
Qanlı qǝlbin xǝbǝrin çün qan içǝn eşq bilǝr, 
Meylǝ dolmuş qǝdǝhin saqi bilǝr hörmǝtini. 
Nazın öldürsǝ kimi bir dǝ qiyamǝtdǝ durar, 
İti xǝncǝr yarası sonra verir dǝhşǝtini. 
Şah ağılsızsa ǝgǝr şöhrǝti dǝ olmayacaq, 
Fǝrhadın eşqi azaldıbdı şahın şövkǝtini. 
Yaralı sinǝmi harda açıram dǝftǝrtǝk, 
Artırır arif olan kǝslǝrin o hǝsrǝtini. 
Güllǝrin yarpağını göz yaşı pak eylǝyǝcǝk, 
Bülbül hardan görür axşam şehinin surǝtini. 
O bahar ömrümüzün günlǝri düşdükdǝ yada, 
Saibin fikri gǝzǝr Tǝbrizin o cǝnnǝtini. 
Meyǝ batmış dodağın gör nǝ gǝtirdi başıma, 
Huşumu başdan alıb sonra güvǝnmǝ huşuma. 
Elǝ sǝnsizlǝmişǝm nanǝyǝ bǝnzǝr ürǝyim, 
Gǝl, tǝlǝs, gǝl ǝzizim, birbaşa gir ağuşuma. 
Öz ǝlinlǝ bu cǝvahir evini bağlamısan, 
Barı insaf elǝ sǝn gǝl, bu lǝbi-xamuşuma. 
Qara zülfün yuxuda söylǝyir ǝfsanǝ mǝnǝ, 
O dönüb sübhǝcǝn hǝmsöhbǝtimǝ, sirdaşıma. 
Mǝnǝm ol qümri ki, Saib, o yaşıl sǝrv ağacı, 
Yarpağından ǝba tikmiş ki, gǝlir çox xoşuma. 
 
 
____________________________________________________________________ 
www.ocaq.net 
 
 
 
55
Oxşayar qǝlbi mǝgǝr seyri-gülüstan tǝnha? 
Bǝlkǝ dǝ verdi icazǝ bizǝ bağban tǝnha. 
Yazbaşı dostlar ilǝ bağları gǝzmǝk dǝmidir, 
Xızra nǝ ruh verǝcǝk ömri-cavidan tǝnha? 
O tǝzǝ qönçǝlǝrin seyrinǝ dalmaq xoş olar. 
Mǝst edib bülbülü gül, bağda da bağban tǝnha. 
Qǝlbimi oxşadı ǝtriylǝ yenǝ sübh yeli, 
Kaş ki, heç başlamaya sǝhrada tufan tǝnha. 
O qara gözlǝrin alsın sinǝmi bir dǝ nişan, 
Neçǝ yol oxladı bu sinǝmi dövran, tǝnha. 
Elǝ bir fürsǝt ola, biz dǝ ürǝkdǝn danışaq, 
Deyǝrǝm sözlǝrimi mǝn yara pünhan, tǝnha. 
Bir mǝnǝm, bir dǝ ki, bu nǝmli gözüm qürbǝtdǝ, 
Saibǝ qismǝt ola bir dǝ İsfahan tǝnha. 
 
 
* * * 
 
Bir nǝzǝr salsa ǝgǝr nǝrgizǝ oxşarın sǝnin, 
Tǝzǝdǝn cana gǝlǝr bil neçǝ bimarın sǝnin. 
Düşsǝ şǝbnǝm gül üzǝ, qorxu budur tǝsir edǝ, 
Asimanın göz yaşıyla güldü gülzarın sǝnin. 
Gözlǝrindǝ bir quru sǝhra olar dünya üzü, 
Kim ki bağlarda görǝr mǝstanǝ rǝftarın sǝnin. 
Dimdiyindǝ tutinin sözlǝr dǝ heyrǝtdǝn donar, 
Üzbǝüz dursa onunla güzgü rüxsarın sǝnin. 
____________________________________________________________________ 
www.ocaq.net 
 
 
 
56
Hüsnünǝ baxmaq üçün yox kimsǝdǝ cürǝt belǝ, 
Çün yaşardı gözlǝri gün gördü didarın sǝnin. 
Gör şirinlikdǝn o lǝblǝr qönçǝlǝnmişdir necǝ? 
Kimsǝ bilmǝz qönçǝdǝ gizlǝnmiş ǝsrarın sǝnin. 
Kirpiyindǝn nizǝlǝr tutmuş tǝbiǝt çöhrǝnǝ. 
Gülüzü hifz eylǝsin pis gözdǝn ol xarın sǝnin. 
Kim sǝni dinlǝrsǝ o, vallah ürǝkdǝn şad olar, 
Çünki düzdür hǝr sözün, hǝr ǝhdin, ilqarın sǝnin. 
Aynaya cövhǝr çǝkirlǝr ki, daha parlaq ola, 
Dövrǝlǝnmiş ol qara zülfünlǝ rüxsarın sǝnin. 
Güldǝrǝn heyrǝt edǝr, Gördükdǝ sǝntǝk bir gülü. 
Bǝlkǝ mǝst eylǝr onu bir anda gülzarın sǝnin? 
Cürǝt etmǝzdi çǝkǝ meydana öz gövhǝrlǝrin, 
Yusifi Kǝnan ǝgǝr görsǝydi bazarın sǝnin. 
Torpağın altında da rahat yata bilmǝz, inan, 
Kim ki torpaq üstǝ olmuşdur giriftarın sǝnin. 
Nǝ qiyamǝtdǝn xǝbǝrdardır, nǝ dǝ duz dadmış o, 
Saib, hǝr kǝs görmǝyib o sǝrvqǝd yarın sǝnin. 
 
 
* * * 
 
Yuma bilmǝz gözünü aşiqi-divanǝ gecǝ, 
Sübhǝdǝk çünki açıqdır neçǝ meyxanǝ gecǝ. 
Boş söz ilǝ boş ürǝk ki, dola bilmǝz heç vaxt, 
Kim oyaq qalsa ona xoş gǝlǝr ǝfsanǝ gecǝ. 
____________________________________________________________________ 
www.ocaq.net 
 
 
 
57
Qǝlbimin sǝrvǝti sinǝmdǝki bu dağlardır, 
Hǝr uçulmuş ev olar bayquşa da xanǝ gecǝ. 
Ömrünü sǝrf elǝyir şam da qaranlıq gecǝyǝ, 
Odlu göz yaşını şamın içǝ mǝstanǝ gecǝ. 
Sǝhǝrin gül üzü xoş gǝlmǝdi pǝrvanǝlǝrǝ, 
Şǝnlǝnib rǝqs elǝyǝr şǝm ilǝ pǝrvanǝ gecǝ. 
Yoldaş oldur ki, silǝ dǝrdi-qǝmi qǝlbindǝn, 
Necǝ ki, yoldaş olur aşiqǝ peymanǝ gecǝ. 
Parlaq ulduz gecǝlǝr nur çilǝyir yer üzünǝ 
Sǝn dǝ yan, şölǝ çǝkib şam kimi mǝrdanǝ gecǝ. 
Yoxdu xǝlvǝtdǝ yerim tǝkcǝ xǝyalımla qalım, 
Zahidinsǝ yeri mehrab, özü rindanǝ gecǝ. 
Gecǝ mǝclisdǝ olan sübhü pǝrişan açacaq, 
O qara saçlarına çǝkmǝginǝn şanǝ gecǝ. 
Qǝmǝ fürsǝt düşǝ çǝkmǝz ǝtǝyindǝn ǝlini, 
Özünü xǝlvǝtǝ ver, çǝk yaxanı yanǝ gecǝ. 
Xǝstǝ dostun yanına dǝymǝyǝ, Saib, elǝ get, 
Gǝlişin ta ki, dönǝ dostuna dǝrmana, gecǝ. 
 
 
* * * 
 
Çalış riayǝt elǝ qanuna itaǝtlǝ, 
Amandı, yorma nahaq xalqı sǝn ibadǝtlǝ. 
Çalış qonaqlığa getmǝ, ǝgǝr gedǝr olsan, 
İtaǝt elǝ sǝn hǝr qaydaya mǝtanǝtlǝ. 
____________________________________________________________________ 
www.ocaq.net 
 
 
 
58
Əgǝr ki, var inamın tanrı hǝr şeyi eşidir, 
Yavaşdan eylǝ duanı ürǝkdǝ hörmǝtlǝ. 
Yemǝk ki, süfrǝyǝ gǝldi, namazdan ǝl çǝk sǝn, 
Çalış itaǝt elǝ qaydaya cǝmaǝtlǝ. 
Yağ ilǝ bal kimi ol cümlǝ mǝclis ǝhliylǝ, 
Üzünü turşudaraq baxma sǝn küdurǝtlǝ. 
Tǝlǝsmǝ mǝclisi qurtarmağa hara getsǝn, 
Çalış ki, yormayasan xalqı boş nǝsihǝtlǝ. 
Biri danışsa ǝgǝr kǝsmǝ sǝn sözün yarıda, 
Üyüdǝr öz dǝnini xalq hǝmişǝ növbǝtlǝ. 
Gedǝndǝ mǝclisǝ öyrǝn ǝzǝl nǝdir sǝbǝbi, 
Soyutma mǝclisi, sǝn pıçhapıçla, söhbǝtlǝ. 
Ziyafǝt olsa ora varlılar gǝlǝr şǝksiz, 
Gedǝrsǝ yoxsul ǝgǝr ǝylǝşǝr nǝ halǝtlǝ?! 
Belǝ zamanda ki, yox söhbǝtin xiridarı, 
Çǝkil dǝ bir yana sǝn, dinmǝ, sus mǝharǝtlǝ. 
Əgǝr ki, guşǝnişin olmaq istǝmǝz Saib, 
Başa salın onu siz indi bu nǝsihǝtlǝ. 
 
 
* * * 
 
Mǝn pǝrişan deyilǝm hali-pǝrişanlığıma, 
Şǝmşirǝm gülmǝ daha sǝn mǝnim üryanlığıma. 
Odlu nitqimlǝ mǝn hǝr mǝclisǝ şam olsam da, 
Yanmağım oldu sǝbǝb axırı peşmanlığıma. 
____________________________________________________________________ 
www.ocaq.net 
 
 
 
59
Bu hǝyat ǝydi mǝnim qǝddimi oldum iki qat, 
Daha kimdir inanan sahibi-meydanlığıma. 
Hǝlǝ mǝktǝbli ikǝn dǝrsimi etdim ǝzbǝr, 
Heyran olmuşdu hamı ǝbcǝdǝ heyranlığıma. 
Qana batmış dodağın açdı qızılgül naz ilǝ, 
Elǝ bil razılıq etdi o da bağbanlığıma. 
Bir otaq tikdim ona, ayna kimi şǝffaf idi, 
Gǝlmǝdi, heyran ola bir daha insanlığıma. 
Harda viranǝ görübsǝn, orada gövhǝr var, 
Baxmasın, Saibǝ, de, zahiri viranlığıma. 
 
 
* * * 
 
Hǝvǝsǝ tabe o gülüzlü nigar olsun niyǝ? 
Bu işıqlı ildırım kolluqda tar olsun niyǝ? 
Badǝdǝ bir qüvvǝ vardır, daşları mina edǝr, 
Mey içib, huşdan gedib insan xumar olsun niyǝ? 
Havalar xoşdur, çǝmǝn güllük, düzǝnlǝr yamyaşıl, 
Bǝs bizǝ qismǝt baharda dörd divar olsun niyǝ? 
Hǝr nǝfǝs qǝvvas üçün bir sinǝ gövhǝrdir inan, 
Bǝzi nadanlar bu gövhǝrdǝn bezar olsun niyǝ? 
Xoşdusa bir daş kimi yolda nişantǝk durmağı, 
Zǝng kimi karvanda o bǝs biqǝrar olsun niyǝ? 
Bir kǝsin dǝryaya dönmǝkçün var isǝ imkanı, 
Bir hübabtǝk su üzündǝ o qabar olsun niyǝ? 
____________________________________________________________________ 
www.ocaq.net 
 
 
 
60
Saib o ustada yazmış bu cavabı söylǝyǝr – 
Ta nǝfǝs varkǝn nǝfǝssiz, intizar olsun niyǝ? 
 
 
* * * 
 
Hǝsrǝtǝ tab gǝtirǝr kim ki, yanıb eşqǝ düşǝ, 
Bil ki, şirin gözlǝrilǝ nurlanar axşam meşǝ. 
Eşqidǝ nǝ sirri varsa qǝlbidǝ tutmaz qǝrar, 
Al şǝrabın tǝsirindǝn rǝngbǝrǝng olmuş şişǝ. 
Bǝhrǝ vermiş torpağı şum eylǝmǝk asan olar, 
Gǝnclǝrǝ nisbǝt qoca möhkǝm olur hǝr bir işǝ. 
Eşqidir ümdǝ sǝbǝbkar, dağ çapan nakam ölüb, 
Şirinin tǝsvirini çǝkmǝk deyil ancaq peşǝ. 
Saib, heç çıxmır yadımdan ol yarın nazik beli, 
Bu xǝyallar dǝrd olub bir dǝ bu hicran görmüşǝ. 
 
 
Bu cahanı başıma hicr dağı dar elǝyib, 
Nǝ edibdirsǝ mǝnǝ lalǝyanaqlar elǝyib. 
Dikmǝdim gözlǝrimi yarın o gül xırmanına, 
Qǝlb evim xǝlbirǝ bǝnzǝr, o sitǝmkar elǝyib. 
Qamǝti ox kimi düz yarın ǝlindǝn yanıram, 
Kaman etmiş o mǝni, bǝlkǝ yeri var elǝyib? 
Mǝn xǝrabatda göyǝrdim, orada boy atdım, 
Bir nadan daş ki, atıb dǝrdimi aşkar elǝyib. 
____________________________________________________________________ 
www.ocaq.net 
 
 
 
61
Çörǝyim yoxsa gözüm toxdu cahan malından, 
Mǝni yoxsul elǝyibsǝ yenǝ ruzgar elǝyib. 
Bir uşaq xislǝti var mǝndǝ qocalsam da ǝgǝr, 
Fǝlǝyin zülmüdü mǝn bǝxtsizi bimar elǝyib. 
Eylǝyǝn vardı tamah bir çöpǝ dǝ, ey Saib, 
Tamah ancaq xǝsisin xislǝtini xar elǝyib. 
 
 
* * * 
 
Görǝsǝn dünyada bir qǝlbi şad olan tapılar? 
Yer şoranlıqsa ǝgǝr orda gülüstan tapılar? 
Havayı oxlar üçün eylǝmǝ sǝn ömrü hǝdǝf, 
Ox, kaman olsa ǝgǝr bǝlkǝ dǝ nişan tapılar. 
Yamanı, yaxşını yol yoldaşı olmaqla bilin, 
Ox ǝgǝr ǝyri ola uçdumu nöqsan tapılar. 
Baharın mǝqsǝdi var, güllǝri açmaqda yǝqin, 
Gül açan vaxta yǝqin nǝğmǝyǝ imkan tapılar. 
Qǝlǝmin yox hünǝri bǝs, bunu tǝrif elǝsin, 
Var neyistansa şir üçün tǝzǝ meydan tapılar. 
Yazda bülbüllǝr ötǝr, bağlara çıx, sǝn qulaq as, 
Gǝlsǝ qış fǝsli daha bülbül hayandan tapılar? 
Gülü gülşǝndǝ xar ilǝ görǝcǝksǝn birgǝ, 
Nǝ zaman hümmǝtimiz yüksǝk olub, fayda nǝdir? 
Nǝ olub mǝtlǝbimiz, sanma ki asan tapılar? 
Sǝn dǝ o aynaya bǝnzǝr sinǝni açsan ǝgǝr, 
____________________________________________________________________ 
www.ocaq.net 
 
 
 
62
Aynaya baxmaq üçün tuti doğrudan tapılar. 
Çǝkilib bir kǝnara ayrılı bu alǝmdan, 
Bilsǝ Saib, ona da yaxşıca canan tapılar! 
 
 
* * * 
 
Oynadar, vallah, yerimdǝn nǝğmǝ divanǝni, 
Mütrübün nazı verǝr axır selǝ bu xanǝni, 
Aşiqi, yarın vüsalı yandırar, gör bir necǝ – 
Yandırıb kül eylǝyir şamlar yazıq pǝrvanǝni. 
Kim ola meydǝn xumar, hǝr an duyar mey ǝtrini, 
Arif insanlar fǝqǝt görsǝ tanır dürdanǝni. 
Çün mǝzaği-eşqidǝn tutduq hǝqiqi eşqǝ üz, 
Biz unutduq o uşaqlıqda qalan ǝfsanǝni. 
Şǝhridǝ gördüklǝri Mǝcnunu saldı çöllǝrǝ, 
Çox da asan gǝlmǝsin dǝrk eylǝmǝk biganǝni. 
Qǝlb ǝbǝs dikmiş gözün zülfündǝ pünhan xalına, 
Eylǝ dǝ asan deyil tordan götürmǝk danǝni. 
Şam kimi sönmüşsǝ mǝşuqǝ inan ki, canlanar 
Görsǝ Farhad tǝk ona meyli olan mǝrdanǝni. 
İnsafa gǝlmǝzsǝ darğa, onda, Saib, biz gǝrǝk – 
Mey verib mǝst eylǝyib sonra açan meyxanǝni. 
 
 
* * * 
____________________________________________________________________ 
www.ocaq.net 
 
 
 
63
Könlümǝ ram olmadı ahuya bǝnzǝr gözlǝrin, 
Torpağa kölgǝ salıb kirpiyi neştǝr gözlǝrin. 
Gözlǝrim layiq deyil rüxsarına baxsa ǝgǝr, 
Sǝn uzaqdan, sevgilim, aşiqǝ göstǝr gözlǝrin. 
Olsa idi ǝllǝrimdǝ öylǝ bir imkan mǝnim, 
Bil, qızılgül yarpağıyla örtǝrǝm tǝr gözlǝrin. 
Daş-tǝrǝzindǝ sǝnin dağlar da pǝrsǝng daşıdır, 
Nazǝninlǝrtǝk edib çün nazı ǝzbǝr, gözlǝrin. 
Bilmirǝm bu sirri mǝn kim, zülfünün tǝrifini 
Şanǝmi yaymış elǝ, yoxsa ki, söylǝr gözlǝrin! 
Beylǝ bir söhbǝt gǝzir, guya ki, sürmǝ çǝkmisǝn, 
Xoş yaranmış xilqǝtǝn, de, sürmǝ neylǝr gözlǝrin? 
Söylǝ, heç yaddan çıxarmı şeridǝ şah beyt olan? 
Çıxsa yaddan Saibǝ bilmǝm nǝ eylǝr gözlǝrin? 
 
 
* * * 
Qorxu alarmı söylǝ, qǝlbi qǝvi olanı? 
Bülbül mǝst oldu bağda, itirdi aşiyanı. 
Özünü dǝrk edǝnlǝr rǝhbǝrdǝn imdad ummaz, 
Dǝrya olar axırda selin dǝ son mekanı. 
Kim ayrılarsa yardan, qǝlbin qoyar ǝmanǝt, 
Quşlar uçub gedǝndǝ aparmazlar yuvanı. 
Tǝǝccüblǝ baxan göz, mǝhcub üzǝ çǝkǝr dağ, 
Uşaq hasarsız istǝr bağı bǝhǝr zamanı. 
İslanmışın yağışdan nǝ qorxusu, deyǝrlǝr, 
____________________________________________________________________ 
www.ocaq.net 
 
 
 
64
Sükan ǝgǝr düz olsa, gǝmi yarar tufanı. 
Yusif utandığından önümdǝn öylǝ keçdi, 
Külǝk necǝ gicǝldǝr qumluqda karivanı. 
Mǝzlumların ahından çatar cǝzaya zalım, 
Daha çox nalǝ eylǝr möhkǝm çǝksǝn kamanı. 
Ağac sǝmǝrsiz olsa gǝrǝksiz daş kimindir, 
Payız külǝklǝrinin daha çoxdur ziyanı. 
Sakit duran nadana irad tutma, amandı, 
Mümkün deyil zor ilǝ bağlamaq bu dükanı. 
Hümmǝtli olsa insan bǝxtdǝn şikayǝt etmǝz, 
Fǝrhad külüng vuranda coşub damarda qanı. 
Eşqin dağıyla, Saib, işıqlanmaz ürǝklǝr, 
Nurlandıran ürǝkdir bu sonsuz asimanı. 
 
 
* * * 
 
Tez ol, saqi, gǝtir cami qızıl rǝngǝ düşüb hǝr yan, 
Payız yarpaqları geysin ǝlinlǝ zǝrli atlasdan. 
O qǝflǝt ǝhli mümkünmü dura eşq ǝhlinǝ qarşı? 
Oyadar xabi-qǝflǝtdǝn hǝyatı qǝtrǝlǝr asan. 
Ürǝk dǝ gah bu dağdan, gah o dağdan aslanır bǝzǝn, 
Necǝ qızdırmadan xǝstǝ dǝyişǝr yasdığı hǝr an. 
Qiyamǝt qopsa dünyada, sanar kǝklik oxur daşda, 
Ona tǝsir edǝrmi heç bu qǝlbin etdiyi ǝfqan? 
Bu sirlǝr aşiqi-qǝlbim edibdir bir sözü ǝzbǝr, 
____________________________________________________________________ 
www.ocaq.net 
 
 
 
65
Ürǝk ǝvvǝl demiş «ǝhsǝn», dil isǝ öyrǝnib ondan. 
Nǝ lǝl vardır, nǝ dǝ gövhǝr gedǝndǝ İsfahandan sǝn, 
Özünlǝ şer apar, Saib, bǝzǝnsin sözlǝ Hindistan. 
 
 
* * * 
 
Vurma daş qǝlbin önündǝ daşa öz gövhǝrini, 
Çǝkmǝ hǝr bir qaralan aynaya öz cövhǝrini. 
Əgǝr acizsǝn o pǝrvanǝ kimi, atǝşǝ yan, 
Yoxsa göylǝrdǝ uçub yandır o balu pǝrini. 
Cahanın başına fırlandı günǝş sǝrsǝri tǝk, 
Kim sǝfǝr eylǝsǝ bağlar yǝhǝrǝ şeylǝrini. 
Paxılın atdığı oxdan nǝ qǝdǝr gizlǝdǝsǝn – 
Əba altında zirehtǝk sǝn hǝyat cövhǝrini? 
Atmasam torpağa Mǝcnun deyilǝm mǝn günǝşin 
Başıma min naz ilǝ qoyduğu taci-zǝrini. 
Saibin başının üstündǝ gǝlib durmasa yar, 
Qanlı göz yaşı, inan, isladacaq bǝstǝrini. 
 
 
* * * 
 
Bu cahanda heç nǝyǝ, bil, etibarım yox mǝnim, 
Çün zǝmanǝylǝ döyüşmǝkçün qǝrarım yox mǝnim. 
Odlara yanmış toxumdur bu hǝyatda hasilim, 
____________________________________________________________________ 
www.ocaq.net 
 
 
 
66
Ömr ötüb keçdi daha, heyhat, baharım yox mǝnim. 
Dǝrya ilǝ gövhǝrin fǝrqi, inan, yoxdu mǝnǝ, 
Mǝn elǝ bir dǝryayam, ki, heç kǝnarım yox mǝnim. 
Torpağa döndǝrsǝ dövran yolların üstǝ mǝni, 
Bil ki, dövrandan bir özgǝ intizarım yox mǝnim. 
Öz halımla qalmağım bǝsdir mǝnimçün dünyada, 
Çün hǝyatın işlǝriylǝ indi karım yox mǝnim. 
Hamı tǝk bir istǝyim vardır bu alǝmdǝ fǝqǝt, 
Gözlǝrǝm öz arzumu, özgǝ qǝrarım yox mǝnim. 
Mǝn ki, ǝlvan nemǝt üçün içmǝdin qǝlbin qanın, 
Bu sǝbǝbdǝn sinǝm üstǝ lalǝzarım yox mǝnim. 
Taleyim yarpaq kimi qonmuş nǝsimin çiyninǝ, 
Hǝr zaman yollardayam, heç bir qubarım yox mǝnim. 
Ayna tǝk ǝks eylǝmǝk olmuş ǝzǝldǝn qismǝtim, 
Ayna tǝk ǝks etmǝmǝkdǝ ixtiyarım yox mǝnim. 
Bu hǝyatda olmadım mǝn rütbǝ, mǝnsǝb düşgünü, 
Çünki heç bir şöhrǝtǝ yox iftixarım, yox mǝnim. 
Var ümidi Saibin dǝ bir gül olsun qismǝti, 
Gözlǝrim olsun girov, özgǝ madarım yox mǝnim. 
 
 
* * * 
 
Xoş o ǝyyama ki, hǝmdǝrdü dǝva olduq biz, 
Fikri bir, arzusu bir, ǝhdǝ vǝfa olduq biz. 
Bir idik mǝnada, bir beytidǝki mǝnatǝk, 
____________________________________________________________________ 
www.ocaq.net 
 
 
 
67
İki misra kimi surǝtdǝ cida olduq biz. 
Qǝlǝmin bir ucu ilǝ yazılan bir söz idik, 
İki hǝrfdǝn düzǝlǝn sözdǝ sǝda olduq biz. 
Bir toxumdan göyǝrǝn biz qoşa yarpaqlar idik, 
Bir bitib, bir göyǝrib, hǝmnişana olduq biz. 
Bǝxtimiz taleyimiz, günlǝrimiz dǝ xoş idi, 
Bir hümadan doğulub sonra hüma olduq biz. 
Küçǝmiz, mǝnzilimiz, düşdü uzaq, qǝm yemǝdik, 
Dostluğu, etibarı, ǝhdi, bǝqa olduq biz. 
Özümüz eylǝdik öz çarǝmizi, Saib, inan, 
Dǝrd ǝlindǝ nǝ ǝzildik, nǝ fǝna olduq biz. 
 
 
* * * 
 
Gǝrçi can zahirdǝ olmuşdur o canandan cüda, 
Dalğanı kim eylǝmiş ǝslindǝ ümmandan cüda? 
Kim olub can bir qǝlib müşküldü bir dǝ ayrıla, 
Bir kitabdan cüzvǝlǝr katib edǝr asan cüda. 
Çün mǝnim hǝr zǝrrǝmin bir özgǝdir mǝcnunluğu 
Dǝryada hǝr zǝrrǝmi etmǝz mǝnim tufan cüda. 
Eşq hǝr yerdǝ ola qalmaz gözǝllikdǝn uzaq, 
Olmadı zindanda da Yusif Züleyxadan cüda. 
Yanmasa tǝndir ǝgǝr bişmǝz çörǝk dǝ, şübhǝ yox, 
Qǝlbi tez eylǝr özündǝn hǝr soyuq dövran cüda. 
İtmǝz ol şey ki, ǝlǝ gǝlsǝ çǝtinliklǝ, inan, 
____________________________________________________________________ 
www.ocaq.net 
 
 
 
68
Dǝryadan heç görmüsǝn asan ola mǝrcan cüda.? 
Püstǝnin şor ağzını Saib şǝkǝrlǝ açdı, çün, 
Gül dodaqlar qǝnd ili hǝr dǝm olur xǝndan, cüda! 
 
Görünsǝ nagahan Leyli ǝgǝr mǝstanǝ sǝhrada, 
Olar Mǝcnun ǝlindǝ lalǝlǝr peymanǝ sǝhrada. 
Əsiri-eşq olar hǝr kǝs, gedǝr azadlığı ǝldǝn, 
Qumun hǝr dalğasın zǝncir bilǝr divanǝ sǝhrada. 
Biyabanda hanı Leyli kimi xalsız olan ceyran? 
Cünunluq zǝncirindǝn mǝn atıldım yanǝ sǝhrada! 
Bunu fikr etmǝz hǝr Mǝcnun dağıtsa zülfünü yellǝr, 
Pǝlǝngin pǝncǝsindǝndir fǝqǝt hǝr şanǝ sǝhrada. 
Cünunluq dağı sǝhrada Süleyman möhrünǝ bǝnzǝr, 
Cünunlar mehriban olsun gǝrǝk heyvanǝ, sǝhrada. 
Şǝhǝr ǝhlinǝ yüz ev tik qızıldan, gözlǝri doymaz, 
Biyaban ǝhli Hatǝm tǝk salıbdır xanǝ sǝhrada. 
Qaçar mǝndǝn dǝ ahular, fǝqǝt bir vaxt xoşbǝxtdim, 
Çıxardım ahularla mǝn necǝ seyrana sǝhrada. 
Bu tǝnhalıq mǝni, Saib, axırda vǝhşǝtǝ saldı, 
Elǝ zǝnn eylǝrǝm oldum daha biganǝ sǝhrada. 
 
 
* * * 
 
Qırmızı qan kimidir çün şǝrabı şişǝmizin, 
Qǝlbi incitmǝyǝcǝk inqilabı şişǝmizin. 
____________________________________________________________________ 
www.ocaq.net 
 
 
 
69
Daş nǝdir, nazik ürǝk sözlǝ sınar, bǝllidi bu, 
Sınmaz hǝr daşla fǝqǝt, vardı tabı şişǝmizin. 
Biri zor ilǝ ǝgǝr sındıra bilsǝ şişǝmi, 
Yandırar qǝlbimi, vallah, ǝzabı şişǝmizin. 
Gövhǝrǝ tǝsiri yoxdur ǝgǝr il keçsǝ quraq, 
Bir bulaq tǝk ötǝcǝkdir rübabı şişǝmizin. 
Mey düzǝldǝn kişiyǝ, lǝl kimi zövq verǝr 
Camda hǝr dalğası ya hǝr hübabi şişǝmizin. 
Əql hǝr maneǝnin üstünǝ lǝşkǝr çǝkǝcǝk, 
Elǝ ki, hazır olar bil – rikabı şişǝmizin. 
Əyib öz boynunu Cǝmin önünǝ getmǝyǝcǝg, 
Belǝ etsǝ çoxalar iztirabı şişǝmizin. 
Şǝraba hǝsr elǝdi ömrünü Saib, yenǝ o – 
Olmadı, olmadı bil, kamiyabı şişǝmizin. 
 
 
* * * 
 
Kǝmalın hüsnü hara, gözdǝ iztirab hara? 
Şükufǝ bǝhri hara, xeymeyi – hübab hara? 
Görǝndǝ zǝrrǝni mǝn sanki bir cahan görürǝm, 
Ürǝkdǝ tab hara, odlu – afitab hara? 
Könlümdǝ qalmamış ǝfsus, qǝmdǝn özgǝciyim, 
Bizim xǝrabat hara, nuri-mǝhitab hara? 
Günǝş bǝrabǝridir tǝşbeh eylǝsǝk üzünü, 
O bayram ayı hara, sǝndǝki hicab hara? 
____________________________________________________________________ 
www.ocaq.net 
 
 
 
70
Sǝni gǝzǝndǝ bütün dünyanı gǝzib aradım, 
Hara gedim daha ey xaniman xǝrab, hara? 
Mǝni ki, mǝstlǝrin nǝrǝsi oyatmadı bǝs – 
Deyin, o nǝrǝ hara, nǝğmeyi-rübab hara? 
Tutaq ki, çatdı mǝnǝ növbǝ, bir sual elǝyim, 
Sözün niqabı hara, qüdrǝti-cǝvab hara? 
Bu gül yanaqlıların seyrinǝ dalıb qaldım, 
Çǝkib apardı mǝni aldadıb, sǝrab hara? 
Gülü lǝçǝklǝrinin ǝtri rüsvay elǝyir 
Üzünǝ çǝkmǝ niqab sǝn hara, hicab hara? 
Kal ilǝ dǝyişmǝ bir gözlǝ baxma, fǝrqini bil, 
Baxanda göz yaşına, möv hara, kǝbab hara. 
Tutubdu alǝmi dǝrdsizliyin bǝlası, deyin, 
Hara getdim ki, bu alǝm olub xǝrab, hara? 
Elǝ tutub gözümün kasasın bu göz yaşı kim, 
Yuxum uçubdu tamam mǝn hara, o xab hara? 
Yarın camalına bax, şölǝsi düşüb cahana, 
Bu qǝlb unutmuş özün, eylǝyir şitab hara? 
Hǝyat çeşmǝsinǝ baxmaram daha, Saib, 
Sǝraba bǝnzǝri var, mǝn hara, Sǝrab hara? 
 
 
* * * 
 
Dolmuş ürǝk qanıyla yenǝ ǝldǝ camımız, 
Meydan oxur hǝr axşam aya nurlu şamımız. 
____________________________________________________________________ 
www.ocaq.net 
 
 
 
71
Bir baxmaq ilǝ aldın ǝlimdǝn qǝrarımı, 
Nǝrgiz baxışlı gözlǝrǝ de, yox aramımız. 
O al şǝrabı içmǝyi mǝn tövbǝ etmişǝm, 
Çün tövbǝ edib içsǝk olar mey hǝramımız. 
Ömrümdǝ düşmǝrǝm mǝn o cǝnnǝt xǝyalına, 
Çünki fǝna evindǝdi darüssǝlamımız. 
Meydǝn şirin nǝ vardır, odur şad edǝn bizi, 
Meylǝ hǝyatda hasil olur cümlǝ kamımız. 
Leyli kimin yüz ahunu biz salmışıq tora, 
Eşq alǝmindǝ Mǝcnunu keçmiş mǝqamımız. 
Qǝlbin odundan atǝş alır sinǝdǝ hǝr ah, 
Yandıqca daha bǝllǝnir eşqǝ dǝvamımız. 
Bu dünyada nǝ varsa onu ǝql dǝrk edir, 
Müşküldü ǝqlǝ bǝlli ola hǝr mǝramımız. 
Xızrın ayağı dǝydiyi yerlǝr çiçǝklǝnǝr, 
Bǝxtin fidanı yarpaq açar var inamımız. 
Ceyranların gözündǝ biz insafsız olmuşuq, 
Torla deyil, duayla qurulmuşdu damımız 
Qǝnd vermǝsǝn bu dil – dil ötǝn tutiyǝ, inan, 
Bir kǝlmǝ dǝ danışmaz o şirin kǝlamımız. 
Dünyanı da idarǝ edǝnlǝr bizik, nǝdǝn, 
Çǝrxin ǝlindǝ qul kimiyik indi hamımız. 
Güntǝk cahana isti nǝfǝslǝr verǝn bizǝ, 
Saib, yazıldı göylǝrǝ fǝxr ilǝ namımız. 
 
 
____________________________________________________________________ 
www.ocaq.net 
 
 
 
72
Əqli biz divanǝlikdǝ bilmişik, 
Sevgini fǝrzanǝlikdǝ bilmişik. 
Aşiqin qanın töküb zülm etmǝyi, 
Eşqidǝ, cananǝlikdǝ bilmişik, 
Düz yolu lǝngǝr vurub qǝt etmǝyi, 
Doğrusu mǝstanǝlikdǝ bilmişik. 
Eşq bağında solub bǝxtin gülü, 
Biz bunu biganǝlikdǝ bilmişik. 
İxtilatın ǝn gözǝl nemǝtlǝrin, 
Sǝrbǝsǝr ǝfsanǝlikdǝ bilmişik. 
Gǝr düyünlǝnsǝ boğazda göz yaşı, 
Biz bunu mǝrdanǝlikdǝ bilmişik. 
Eşqidǝ canı uduzmaq rǝsmini, 
Hǝr zaman tiflanǝlikdǝ bilmişik. 
Dalğalar dolmuş hübabla dǝryada 
Biz onu dürdanǝlikdǝ bilmişik. 
Aşiqin can qeydinǝ qalmaq halın, 
Qǝlbdǝki viranǝlikdǝ bilmişik. 
Şam başında atǝşǝ odlanmağı, 
Eşqidǝ, pǝrvanǝlikdǝ bilmişik. 
Kim bizimlǝ eylǝsǝ biganǝlik, 
Mǝnasın sǝddanǝlikdǝ bilmişik. 
Hǝr kǝsi bir künc edir qǝmdǝn xilas, 
Biz onu meyxanǝlikdǝ bilmişik. 
Dünyanın hǝr nemǝtindǝn keçmǝyin, 
Hümmǝtin mǝrdanǝlikdǝ bilmişik. 
____________________________________________________________________ 
www.ocaq.net 
 
 
 
73
O fǝdakarlar gözündǝ heyrǝtik, 
Röyanı ǝfsanǝlikdǝ bilmişik, 
Saib ǝldǝ hǝr nǝ etmişdir onu, 
Dostlara hǝmxanǝlikdǝ bilmişik. 
 
 
* * * 
 
Bu eşq dǝrdü – qǝmiylǝ necǝ yoğurdu mǝni, 
Qiyamǝtin elǝ bil atǝşi qovurdu mǝni. 
Yarama bǝxyǝ vurarlar, fǝqǝt nǝ faydası var, 
Tǝbibim oldu o kǝs ki, elǝ o ğırdı mǝni. 
O qǝdǝr hicrana dözdüm ürǝgim döndü qana, 
Yetim uşaq kimi göz yaşlarım boğurdu mǝni. 
Nǝsim bǝhanǝ idi dǝycǝkin dağıldı bǝdǝn, 
Kimisǝ toplayaraq torpaq üstǝ qurdu mǝni. 
O lalǝ qǝlbinǝ dağ çǝkdilǝr bǝzǝk yerinǝ, 
Hǝyat da min dağ ilǝ aldadıb doğurdu mǝni. 
De cücǝrsin necǝ bǝs torpağa düşǝn toxumum? 
Bu atǝş üzlü gözǝllǝr ox ilǝ vurdu mǝni. 
Nǝ yaxşı oldu ki, Saib yazıldı xoş xǝtlǝ 
Bu tale hǝsrǝti ömrümdǝ azmı yordu mǝni. 
 
 
* * * 
Qocalıq gǝldi, bu da özgǝ bir alǝm oldu, 
____________________________________________________________________ 
www.ocaq.net 
 
 
 
74
Əyilǝn qamǝtimiz körpü kimi xǝm oldu. 
İstǝdi göz yaşımız lalǝni sirab elǝsin, 
Göz yaşı sel ki deyil, adicǝ şǝbnǝm oldu. 
Ürǝyim nǝfsin ǝsiri olub ǝfsus – ǝfsus, 
Xatirimdǝ qara div, bir dǝ ki, Hatǝm oldu. 
O sǝxavǝtli ürǝklǝr kimi ağdır üzümüz, 
Dünyanın dǝrdü qǝmi sinǝmǝ mǝlhǝm oldu. 
Bu qǝmi udmaq ilǝ axıra çıxmaq olmaz, 
Yediyim, içdiyim ömrüm boyu hey qǝm oldu. 
Bax, bu dünyanı qiyas elǝ qarışqa gözünǝ, 
Saibǝ, mülki – Süleymanı da ver, kǝm oldu. 
 
 
Mey dolu camda mǝnim sanki hübabdır ürǝyim, 
Dǝrbǝdǝr insan üçün odlu şǝrabdır ürǝyim. 
Bir meh ǝssǝ dağılar bil ki, bu canım bǝnd-bǝnd, 
Hǝr teli nalǝ edǝn dǝrdli rübabdır ürǝyim. 
Hǝr iki alǝmi ǝks eylǝmiş alnım sanki, 
Heç kǝsǝ söylǝmǝrǝm bağlı kitabdır ürǝyim. 
Körpǝlǝr nǝnnidǝ laylayla yatar, adǝtdir, 
Fǝlǝyin gǝrdişini gördü, xǝrabdır ürǝyim. 
Bir qılınc tǝk çıxar o lazım olarsa qından, 
Kimǝ mübhǝmdi, kimǝ odlu cavabdır ürǝyim. 
Sǝn olan dünyada nurlarla sirabdır ürǝyim. 
Hǝr bağın, hǝr çǝmǝnin nǝğmǝkarı varsa yenǝ, 
Saibin nǝğmǝlǝrindǝnsǝ kababdır ürǝyim. 
____________________________________________________________________ 
www.ocaq.net 
 
 
 
75
Heyrǝtǝ saldın, ǝzizim, gǝlişinlǝ bağı sǝn, 
Sǝni gǝrcǝk maraq ilǝ baxaraq susdu süsǝn. 
Nǝ bahar hǝsrǝti qaldı, nǝ xǝzan qeydi daha, 
Sǝrv tǝrk etdi bağı, çün utanıb qǝddindǝn. 
Günǝş hǝsrǝtdi doyunca baxa bir surǝtinǝ, 
Qamaşar gözlǝri gül çöhrǝni gördükdǝ hǝmǝn. 
İsanın iynǝsini sǝn yaxana taxma nahaq, 
Bir tükün siqlǝtinǝ tab elǝmǝz, bil o bǝdǝn. 
Çıxarıb Bicǝni Rüstǝm quyudan verdi nǝcat, 
Sǝni eşq azad edǝr bu fǝlǝyin qeydindǝn. 
Kamana ox qoyularsa atılar çox uzağa, 
Bilmirǝm dövr sapandı mǝni dǝ atdı nǝdǝn? 
Nǝ zaman gǝldi bahar körpǝ ağaclar göyǝrǝr, 
Qǝlǝmin, Saib, açır hǝr vǝrǝq üstündǝ çǝmǝn. 
 
 
* * * 
 
Başımı verrǝm zǝmanǝ silsǝ qǝm tǝsirini, 
Yandırar ahım odu öz xanǝmin hǝr tirini. 
İndi mǝmur olmuşam divanǝlǝr yurdunda mǝn, 
Qollarımdan asmışam divanǝlik zǝncirini. 
Bǝllidir Fǝrhad çǝkib Şirin üçün süd arxını, 
Mǝrd odur çǝksin yaradan dövranın şǝmşirini! 
Köhnǝ meydǝn zahidin ağzı hǝmişǝ turş olar, 
Dǝvǝt et mey içmǝyǝ hǝr dǝm xarabat pirini. 
____________________________________________________________________ 
www.ocaq.net 
 
 
 
76
Bisütun dağı bizǝ minnǝtdar olsa var yeri, 
Dırnaq ilǝ arx çǝkib biz sirab etdik Şirini. 
Saibi hind torpağından bǝxti etmǝkçün xilas, 
Açmaq istǝr tilsimi, ǝfsus ki, bilmir sirrini. 
 
 
* * * 
 
Şadlığından sinǝmin artmış olarsa kǝdǝri, 
Cǝng atan ayna kimi qǝlbimin olmaz sǝmǝri. 
Darğanın ǝmri ilǝ mey satan olmur cümǝlǝr, 
Bu sǝbǝbdǝndi xǝcalǝt görürǝm şǝnbǝlǝri. 
Gün kimi alǝmi rövşǝn elǝyǝn meydi, desǝm, 
Köhnǝ dostumdu, bilǝ tǝrif üçün var dǝyǝri. 
Tülkü tutsa adamı paltarını parçalayar, 
Şir ilǝ oynama, vardır bu işin çox xǝtǝri. 
O qara zülfǝ ki, Saib dǝ havadar olmuş, 
Qara atlasdan edib indi belindǝ kǝmǝri. 
 
 
* * * 
 
Ya rǝbb, ol Şǝrqdǝn doğan nurla hidayǝt qıl mǝni, 
Mǝhşǝrim eşq atǝşi, ǝhli-qiyamǝt qıl mǝni. 
Bu xǝcalǝt tozları axır mǝni mǝhv eylǝdi, 
Gövhǝrǝm, öz rǝhmǝtinlǝ sǝn himayǝt qıl mǝni. 
____________________________________________________________________ 
www.ocaq.net 
 
 
 
77
Bir hübabǝm, mǝn hǝqiqǝt dǝryasında qoy üzüm, 
Hümmǝt et kaşanǝ fikrindǝn dǝ rahǝt qıl mǝni. 
Vermǝ sǝn ömrüm şamın başsız külǝklǝr söndürǝ, 
Ömrünü cavid elǝ, layiqi-hörmǝt qıl mǝni. 
Damlanı gövhǝr edir, layiq bilǝndǝ dǝryalar, 
Layiqǝmsǝ lütf elǝ, sahibi-dövlǝt qıl mǝni. 
Bir quru torpaqdayam pǝcmürdǝ bir gövhǝr kimi, 
Oldu göz yaşımla yu, ǝhli-kǝramǝt qıl mǝni. 
Çırpınan qǝlbim itaǝt eylǝmǝz hǝr fǝrmana, 
Ey qiyamǝt lalǝsi, sǝn daği-möhnǝt qıl mǝni. 
Çox uzatma söhbǝti, Saib, nǝ qǝdri var canın, 
Söylǝ ki, yarǝb, özün ǝhli-mǝhǝbbǝt qıl mǝni. 
 
 
* * * 
 
Eşqinin hicri mǝnim hövsǝlǝmi kǝm elǝmiş, 
Mǝni rahǝt nǝ o alǝm, nǝ bu alǝm elǝmiş. 
Tǝkcǝ qorxum budu ki, dǝrd mǝni yaddan çıxara, 
Ölmǝyi fikr elǝmǝm, bir dǝ bunu kim elǝmiş? 
Ölümün şǝrbǝtini köhnǝ şǝrabtǝk içǝrǝm, 
Mǝni bu dǝrdlǝrǝ çün dövr özü hǝmdǝm elǝmiş. 
Sinǝmin dağına eşqim özü ilk dayǝ olub, 
O qǝdǝr yandırıb, axırda onu şǝm elǝmiş. 
Sanmayın şaxta düşübdür mǝni şǝbnǝm elǝmiş. 
Mǝn bu sǝhradakı qum üstǝ bitǝn bir tikanam, 
____________________________________________________________________ 
www.ocaq.net 
 
 
 
78
Yüz ürǝk qanı mǝnim dǝrdimǝ mǝlhǝm elǝmiş. 
Almış hǝr zǝrrǝmi, Saib, külǝk öz pǝncǝsinǝ, 
İllǝr ötmüş ki, fǝlǝk toplayaraq cǝm elǝmiş. 
 
 
* * * 
 
Su tǝk aydındı bu alǝmdǝ mǝnim hǝr hesabım, 
Şǝbnǝmin qǝlbinǝ tǝsir elǝmǝz afitabım. 
Kim gedǝ düz yol ilǝ, bil yolu tez qǝt edǝcǝk, 
Əyri yol tutsam ǝgǝr artacaq onda ǝzabım. 
Mǝn sǝnin fikrin ilǝ hǝr gecǝ getdim yuxuya, 
Yusifi röyada görmǝk olub ancaq sǝvabım, 
Gǝr mǝni vermǝdilǝrsǝ ǝlǝ, qǝsd eylǝyǝrǝk. 
Saldılar öylǝ kǝmǝndǝ daha artıb ǝzabım. 
Çox nǝzǝrlǝrdǝ heçǝm, Saib, ǝgǝr, qoy heç olum, 
Tǝki xalq salmaya gözdǝn, budur ancaq cavabım. 
Mǝhǝbbǝt alǝmindǝ zahid yayar riyanı, 
Şǝhǝrdǝ darğa qoyma, amandı, kǝndxudanı. 
Kim qaynayıb qarışmaz cǝmaǝtǝ, qalar tǝk, 
Gül dǝrmǝyǝ qoyarlar, qaydadı, aşinanı. 
Qǝlǝm necǝ çǝkǝr dad bu hicranın ǝlindǝn. 
Dırnaqla açmaq olmaz zülfü, matǝm zamanı. 
Özün yüksǝk tutanlar axır düşǝr ayağa, 
Göydǝ uçan oxun da torpaqdı san mǝkanı. 
Qeyrǝtinǝ vuruldum o yolçunun ki, yolda 
____________________________________________________________________ 
www.ocaq.net 
 
 
 
79
Göz-göz edib ayağın sǝhraların tikanı. 
Baldan şirin olubdur ağzı, o kǝs ki, Saib, 
Sevindirib ürǝkdǝn hǝyatda bir gǝdanı! 
 
 
* * * 
 
O gülǝndam ki, onun çǝkmişǝm hǝr gün ǝzabın, 
Olmaram razı çǝkǝ özgǝlǝr indi gülabın. 
Dözmǝrǝm hǝtta sǝhǝr yellǝri dǝysin o üzǝ, 
Nǝ qǝdǝr açmamışam mǝn o gül üzdǝn niqabın. 
Qarğı at mindiyi vaxt oldum üzǝngi tutanı, 
Əzabın çǝkdiyimin indi görüm kaş sǝvabın. 
Qǝlbimi qan elǝdi, taki ǝli tutdu qǝlǝm, 
Mǝktǝbǝ mǝn aparardım axı dǝftǝr-kitabın. 
O mövün torpağına qanımı tökdüm, Saib, 
Heç rǝvamı içǝlǝr özgǝlǝr indi şǝrabın. 
 
 
Qoy qapardım mǝn atım dǝrd dolu qǝlbi sinǝdǝn, 
Kimdi od parçasına sinǝsini mǝskǝn edǝn? 
Dǝrdimi dağ götürǝ tab eylǝmǝz siqlǝtinǝ, 
Su yerindǝ qan axar köksündǝki hǝr çeşmǝdǝn. 
Eşqidǝn özgǝ nǝ var bu alǝmǝ can versin o, 
Fǝrhadın Eşqilǝ daşdan çün yarandı bir bǝdǝn. 
Ol gül üzlü dilbǝrin qan tökmǝk olmuş adǝti, 
____________________________________________________________________ 
www.ocaq.net 
 
 
 
80
Ehtiyat etmǝz Süleymandan belǝ, bilmǝm nǝdǝn? 
Heç dǝ narahat deyil bizdǝn sarı çǝrxi-fǝlǝk, 
Körpǝnin göz yaşına nǝnni olar ancaq vǝtǝn. 
Arif üçün qǝlbimi yüz parǝ etsǝm incimǝm, 
İstǝmǝm düşmǝnlik etsin mǝnlǝ hǝr yoldan ötǝn. 
Parça-parça eylǝdim dırnaqla mǝn çaxmaq daşın, 
Mum nǝdir, Saib, qoparda bilmǝyim dırnaqla mǝn? 
 
 
* * * 
 
Qǝribǝdir, çǝkir ǝqlin müdam kǝmǝndǝ sǝni, 
Mǝhǝbbǝt azad edǝr, ǝql edǝrsǝ bǝndǝ sǝni. 
Axıtma göz yaşını, atǝş üzlülǝrlǝ otur, 
Verirlǝr ǝldǝn-ǝlǝ onlar hǝr görǝndǝ sǝni. 
İnanma alçaq olan hǝr kǝsǝ, o xeyri üçün 
Çǝkib bazar satar hǝr yetǝn hǝpǝndǝ sǝni. 
Çiçǝk kimi açılıb gülmǝ sǝn, o kǝklik tǝk, 
İnan ki, yem edǝcǝk şǝhbaza bu xǝndǝ sǝni. 
İnanma sübh yerinin qǝnd kimi gülüşlǝrinǝ. 
Zǝhǝr qatıb verǝcǝk aldadıb o qǝndǝ sǝni. 
Edǝrsǝ Saibi ǝql eylǝyǝr bu qǝmdǝn azad, 
Əzǝldǝn ǝql salıbdır elǝ bu bǝndǝ sǝni. 
 
 
* * * 
____________________________________________________________________ 
www.ocaq.net 
 
 
 
81
Verǝrǝm hǝr nǝyimi, tanrı bilir, çün şǝraba. 
Dǝrd dönüb nǝşǝ olar, meyl elǝ bǝzǝn şǝraba. 
Qönçǝnin düymǝsi altda hǝlǝ çox sirlǝr var, 
O sehirli neyi dǝ tutdu çoxu tǝn şǝraba. 
Bu sözü bil, mǝnǝ Əflatun özü öyrǝtdi. 
Qǝmǝ ǝl dǝymǝ, fǝqǝt tapşır onu sǝn şǝraba. 
Bir hübab tǝk başımı çǝkmişǝm öz sinǝmǝ mǝn, 
Onda qiymǝtlidi baş, sǝn onu versǝn şǝraba. 
Xızrıdan cam ǝgǝr alsan ona diqqǝt elǝ, ki – 
Qatmasın abi-hǝyat xǝlvǝti birdǝn şǝraba. 
Saibǝm, dǝrdimǝ alǝmdǝ çatan dǝrd olmaz, 
Bir qara pul belǝ yoxdur ki, verǝm mǝn şǝraba. 
 
 
* * * 
 
Bir ayna kimi vǝslinǝ canan tǝlǝb eylǝ, 
Əvvǝl evi tik, sonra da mehman tǝlǝb eylǝ. 
Gün gülmıx olub sancılıb eşqin qapısında, 
Hǝr nǝ dilǝsǝn oda var, odan tǝlǝb eylǝ. 
Sǝn daşların altında göyǝrmiş ota dönmǝ, 
Azad boy atıb, qalxmağa imkan tǝlǝb eylǝ. 
Daşla dǝmirin yoxdusa, atǝş nǝdǝn olsun, 
Gözlǝ yolunu, ta gǝlǝ karvan, tǝlǝb eylǝ. 
Hǝr qönçǝni sübhün yeli xǝndan edǝ bilmǝz, 
Ey himmǝtimin qönçǝsi, dövran tǝlǝb eylǝ. 
____________________________________________________________________ 
www.ocaq.net 
 
 
 
82
Dostluq mǝqamın ölçmǝyǝ mizandı zǝmanǝ, 
Dostu sınasan borcu yalandan tǝlǝb eylǝ. 
Saib, dilǝyirsǝn ki, sǝnǝ dost ola canan, 
Əvvǝlcǝ qǝlǝm, bir dǝ qǝlǝmdan tǝlǝb eylǝ. 
 
 
* * * 
 
Sübh çağı zǝrrin şǝfǝqlǝ rǝngi qan olmuş günǝş, 
Sanki bu görkǝmdǝ xalqa mehriban olmuş günǝş. 
Bǝlkǝ cǝnnǝtdǝn uzanmuş yoldu bu göy ǝyrisi? 
Bir zaman cǝnnǝtdǝ bǝlkǝ xanǝdan olmuş günǝş? 
Asimanın sirrini kǝşf eylǝmǝk asan deyil, 
Gah saralmış, gah qızarmış, sirr açan olmuş günǝş. 
Aynada hey bir dǝ, bir dǝ görmǝyǝ gül çöhrǝni, 
Bu sǝbǝbdǝn göylǝrǝ hǝr gün rǝvan olmuş günǝş. 
Sübh oyan, Saib, şǝfǝqlǝr qoy qızartsın çöhrǝni, 
Çünki hǝr gün zǝr şǝfǝqdǝn rǝngi qan olmuş günǝş. 
 
 
* * * 
 
Çǝk yana zülfünü gül surǝtinǝ salma niqab, 
Bu gözǝlliklǝ sǝnǝ söylǝ, nǝ lazımdır hicab. 
Sǝn olan mǝclisǝ cürǝt elǝmǝz gül dolana, 
Güllǝri ol yanağın atǝşi etmǝkdǝ gülab. 
____________________________________________________________________ 
www.ocaq.net 
 
 
 
83
Vǝsl olubdur sǝbǝbi sel tǝk axan göz yaşımın, 
Şad olar kandarına göz yaşını töksǝ şǝrab. 
Çöllǝrin hakimi divanǝ deyirlǝr, o bizik, 
Bu sǝbǝbdǝndi şǝhǝr sıxdı bizi, verdi ǝzab. 
O tǝmiz gözlǝrǝ bax, eşqidir hakimlik edǝn, 
Günǝşin şölǝsinǝ şǝbnǝm haçan etmiş tab? 
Şor sudan göydǝ buludlar yaradır gövhǝr ǝgǝr, 
Sǝn o pak gözdǝ eyib gǝzmǝ nahaq, vardı savab. 
Su da layla çalaraq böylǝ yatırmışdı mǝni, 
Ömr qǝflǝtdǝ keçib getdi, nǝdir indi cavab? 
Tamah etmǝ, yaxanı qurtar ǝlindǝn tamahın, 
Arxayın olma duan hasil ola xanǝxǝrab. 
Bu xǝyallardı soxulmuş yenǝ dǝ qǝlb evimǝ, 
Havası artsa belǝ partlayar axırda hübab. 
Şah ǝzab versǝ ǝgǝr rǝyǝtinǝ şah deyil o, 
Bǝnzǝyǝr sǝrxoşa kim eylǝr ǝtin şişdǝ kǝbab. 
Saib, aldanma ki, dövran sǝnǝ rahat keçǝcǝk, 
Sǝn kimi tǝşnǝni çox aldadıb axır bu sǝrab. 
 
 
* * * 
 
Qǝlb ilǝ ǝql çıxıb cǝngǝ qǝhrǝman yuxuda, 
Dǝvǝ qırmış ipini, çünki sariban yuxuda. 
Ömr axar bir su olub, gör, necǝ axdı hǝdǝrǝ, 
Binanı sel aparır, çünki pasiban yuxuda. 
____________________________________________________________________ 
www.ocaq.net 
 
 
 
84
Röyada yarın o gül gözlǝri dastan danışır, 
İstǝrǝm ki, danışam mǝn dǝ bir zaman yuxuda. 
Söylǝ, bu sehr deyil, bǝs nǝdi ki, yar qaşını, 
Gözlǝri üstǝ ǝyib sanki bir kaman yuxuda. 
Saibin şeri verir indi bütün gözlǝrǝ nur, 
Görmǝmişdir belǝ bir sürmǝ İsfahan yuxuda. 
 
 
* * * 
 
Belǝ bir ahu gözü görmǝyib heç yan yuxuda, 
Qǝribǝ söhbǝt edir bir para insan yuxuda. 
O qara gözlǝrǝ düşmǝz yuxu-ǝsla yaxına, 
Görmüsǝn gözlǝrini heç yuma ceyran yuxuda? 
Sǝnǝ xoş keçdi gecǝ, bizsǝ pǝrişan olduq, 
Sübhǝtǝk gözlǝrimǝ qonmadı bir an yuxu da. 
Busǝ aşiqlǝrinin hǝr gecǝ artar hǝvǝsi, 
Sürmǝli gözlǝr olarsa ona mehman yuxuda. 
Gül kimi açdı sǝhǝr, sanki uşaq ǝllǝrinǝ 
Hǝna qoymuş anası zövq ilǝ pünhan yuxuda. 
Yarın ol lǝl-lǝbindǝn bir öpüş almaq üçün, 
Saib istǝr ki, ola sevgili canan yuxuda. 
 
 
* * * 
 
____________________________________________________________________ 
www.ocaq.net 
 
 
 
85
Fǝlǝyin min kǝlǝyi, fitnǝsi var, yatmaginan. 
Körpünün altına daim sel axar, yatmaginan. 
Sübh açılmış gülǝ şǝbnǝm hamıdan çox yaraşır, 
Sübh çağı dursan halın yaxşı olar, yatmaginan. 
Şikarın eşqi ilǝ tor da gözün yummur, inan, 
Yatmasan, qismǝt olar yaxşı şikar, yatmaginan. 
İstǝyirsǝn hǝr işi sǝn alasan öz ǝlinǝ, 
Ox elǝ kirpiyini, sinǝni yar, yatmaginan. 
Əlǝmin kölgǝsinǝ girmǝ, nahaq ah elǝmǝ, 
Sübh ǝgǝr qovğa üçün versǝ qǝrar, yatmaginan. 
Acı söz söylǝmǝyin faydası yoxdur, ilanın 
Yuvası üstǝ yatan olsa çalar, yatmaginan. 
Hǝr kǝsin xǝstǝsi varsa ona yatmaq yaramaz, 
Rǝhm elǝ sǝn dǝ bizǝ bir gecǝ, yar, yatmaginan. 
Qayığın köhnǝdisǝ, su dolacaq ağzınadǝk, 
Göz yumarsan, qayığı sel aparar, yatmaginan. 
Gecǝ sǝn olma günah ǝhli, könül aynasını – 
Yoxsa sübh vaxtı tǝzǝ cǝng tutar, yatmaginan. 
Pusquda oğru olar kim yata yol üstǝ ǝgǝr, 
Çalışıb mǝnzilǝ çat, yolda bekar yatmaginan. 
Damarında qaralan qanları neştǝrlǝ çıxar, 
Ver özün öz halına fövri qǝrar, yatmaginan. 
Dǝryada yummayır heç vaxt balıq gözlǝrini, 
Sahilǝ gǝlsǝn ǝgǝr olma xumar, yatmaginan. 
Lalǝnin yarpağı olsun sǝnǝ örnǝk, ona bax, 
Sinǝnin yarısının sǝn dǝ qapar, yatmaginan. 
____________________________________________________________________ 
www.ocaq.net 
 
 
 
86
Ayı almış araya halǝ mǝhǝbbǝtlǝ yenǝ, 
Sǝn gecǝ halǝyǝ dön, ay da nigar, yatmaginan. 
Qönçǝ ilǝ baharın, gör, necǝ şadlıq dǝmidir, 
Sǝni gül kölgǝsinǝ çǝksǝ bahar, yatmaginan. 
Çǝmǝni, sǝrvi sevǝn qumru yumarmı gözünü, 
Başın üstǝ dayanıb qǝddi çinar, yatmaginan. 
Yunisi uddu balıq, dǝryada da qaldı oyaq, 
Dövrǝnǝ mavi sular çǝksǝ, hasar, yatmaginan. 
O badam gözlǝri ömrün tağına bǝnzǝdirik, 
Ruzigarın da gözündǝ gözü var, yatmaginan. 
Leyli karvanla gedir sǝrvanıdır indi hilal, 
Sǝnǝ Mǝcnun deyǝni kim qınayar, yatmaginan. 
O qara zülfünǝ bax, ǝldǝn alıbdır qǝrarım, 
Bu qǝrarsız quluna ol havadar, yatmaginan. 
Gecǝ zülmǝtdi deyib çox nahaq işlǝr görülür, 
Sǝn ǝdǝb gözlǝ, daha etmǝ qubar, yatmaginan. 
Kǝndlinin torpağı var, heç sǝninki deyil az, 
Torpağa göz yaşı tök, gündǝ suvar, yatmaginan. 
Kǝhkǝşandır fǝlǝyin tutduğu ol odlu qılınc, 
O qılınc başı bǝdǝndǝn qoparar, yatmaginan. 
Hǝr bahar rǝqs elǝyǝr torpağının zǝrrǝlǝri, 
Sǝn dǝ torpaqsan ǝgǝr, durma kǝnar, yatmaginan. 
Fǝlǝk öz gövhǝrini vermiş ǝmanǝtdi sǝnǝ, 
Gizli saxla onu sǝn, oğru duyar, yatmaginan. 
Torpağa mǝrkǝz olub indi şǝhidlǝr ürǝyi, 
Bu şǝhid qǝlblǝrǝ sǝn vermǝ azar, yatmaginan. 
____________________________________________________________________ 
www.ocaq.net 
 
 
 
87
Mövlǝvi şerinǝ Saib bunu yazmışdı cavab, 
Ömrünün bir gecǝsin sǝn dǝ naçar, yatmaginan. 
 
 
* * * 
 
Kim tapırsa haqqı o, hǝr qǝtrǝdǝ dǝrya tapar, 
Kim özün duysa, bilǝr dǝryada min-min qǝtrǝ var. 
Bir kiçik zǝrrǝ içindǝ kǝşf olar alǝm ona, 
Kim özündǝ varlığı dǝrk eylǝsǝ haqdan kǝnar. 
Bu cahan övzasına göz yummağın mǝnası yox, 
Mǝnaca kamil olanlar dünyanı bir heç sanar. 
Gǝr külǝk sahildǝn ǝssǝ naümidlik bilmǝrǝm, 
Dalğalar qoynunda da çünki gǝmim, yelkǝn açar. 
Qönçǝni rüsvay edǝr güllǝr içindǝ bağ ara, 
Ötmǝsǝ bülbül ǝgǝr min şövq ilǝ fǝsli-bahar. 
Köynǝyini Yusifin qoxlarsa bilmǝz hǝr adam, 
Bu işǝ Yǝqub gǝrǝkdir ki, çıxarsın tez qǝrar. 
İzzǝt ilǝ dünyada ömr eylǝmǝk asan deyil, 
Yoxsa seyrangah kimi, Saib, bu alǝmdǝ nǝ var! 
 
 
* * * 
 
Sadǝdildir o adam fǝxr edǝ ki övladı var, 
Ata ilǝ anaya zǝhrǝ bǝrabǝr dadı var? 
____________________________________________________________________ 
www.ocaq.net 
 
 
 
88
Hǝr iki qǝlbdǝ doğan eşqǝ bǝhǝr övlad olur, 
Eşq can yanğısıdır, özgǝ onun nǝ adı var. 
Gecǝ o göydǝ yanan şamlara ulduz demǝyin, 
Göylǝrǝ od çilǝyǝn min sinǝnin fǝryadı var. 
Nǝ qǝdǝr arzu qara torpağın altında yatır, 
Kimsǝnin çatmaz ǝli, nǝ kömǝyi, imdadı var. 
Yarama duz sǝpirǝm, çünki acı olsa badam 
Düz sǝpǝrlǝr, bu işin dǝ özünün ustadı var. 
Əzǝli qismǝt ilǝ kim şad olur qoy olsun, 
Əbǝdi işrǝti seç, Saib, onun bünyadı var. 
 
 
* * * 
 
Zahiri görmǝk ǝgǝr adǝt olub gözlǝrinǝ, 
Asginan divara o gözlǝri ayna yerinǝ. 
Öz evindǝn kǝnara qoyma qǝdǝm, diqqǝt elǝ, 
Bir qǝdǝm atmaq ilǝ düşmǝ bǝla mǝhşǝrinǝ. 
Tarımar olsaq ǝgǝr eşqǝ bunun yoxdu qǝmi, 
Nǝ qǝdǝr dövr edǝ pǝrgar dayanar nöqtǝ yenǝ. 
Aynanın qopsa ǝgǝr cövhǝri ayna deyil o, 
Gözǝl oldur ki, elǝ pǝrdǝdǝn aydın görünǝ. 
Hara baxdınsa tikandır dedin, ey dar gözlü, 
Görmǝdin gül, çiçǝyi, sǝn nǝzǝr et bir dǝrinǝ. 
Sürmǝli göz qara röya görǝcǝkdir yuxuda, 
Oturub xǝstǝ yanında alış o şam yerinǝ. 
____________________________________________________________________ 
www.ocaq.net 
 
 
 
89
Sǝnlǝ bir yerdǝ olarsam, inan, hǝr qanlı tikan 
Dönǝrǝk ǝfiyǝ çalsa mǝni o xoşdu yenǝ. 
Möhr vur ağzına, sus, Saib, uzatma sözü sǝn, 
Hǝr bǝla gǝlsǝ ǝgǝr, bil ki, dilindǝndi sǝnǝ. 
 
 
* * * 
 
Gǝldi gül fǝsli könül, bil ki, bu rindlik çağıdır, 
Tulla sǝccadǝni, al kuzǝni, mey qǝm dağıdır. 
Çiyninǝ atdığın o yun şalı qoy, sinǝni aç, 
Saldığın şal deyil, o hǝlqǝli qǝflǝt bağıdır. 
Cǝnnǝtin teşnǝlǝri kövsǝrin eşqilǝ yanar, 
Mǝncǝ o tǝrsa lǝbi abi-hǝyat qaynağıdır. 
Buludun göz yaşı qǝbrindǝ soyutmaz sinǝni, 
İç cǝhǝnnǝm alovun sanma ki, atǝş yağıdır. 
İstǝmirsǝnsǝ bu eşq rǝnginǝ batsın ayağın, 
Sǝrv tǝk qumrunu tut ǝldǝ, hünǝr bayrağıdır, 
Qǝlbinin qanı mürǝkkǝb, qǝlǝmi şimşǝkdir, 
Saibin hǝr varağı bir ömrün yarpağıdır. 
 
 
* * * 
 
Zülfünün ǝtrini sübhün yelinǝ vermǝ hǝdǝr, 
Qǝlbi kor insana sǝn tutiya versǝn nǝ edǝr? 
____________________________________________________________________ 
www.ocaq.net 
 
 
 
90
Bu hǝyat sıxsa sǝni, sǝbr ilǝ döz hǝr ǝzaba, 
Növbǝni gözlǝ dǝyirmanda, dǝnin vardı ǝgǝr. 
Hǝr bina ayrıla özüldǝn o qalmaz, uçular. 
Necǝ ki, Dǝryadan ayrılmaz hübab zǝrrǝ qǝdǝr. 
Qǝlǝmi xırdalayıb tökmǝ ayaq altına sǝn, 
Qǝlǝmin şöhrǝti olmaz ayağa düşsǝ ǝsǝr. 
Tuti sust olsa ona qǝndi verǝndǝ danışar, 
Çün şirindillidi Saib, nǝyǝ lazımdı şǝkǝr. 
 
 
* * * 
 
Hicrǝ düşdün nǝdi fǝrqi gecǝ, ya gündüz, inan, 
Yara tǝsir elǝmǝz oh edǝsǝn, yoxsa aman. 
Qoparar qǝlbini uf da elǝmǝz bircǝ kǝrǝ, 
Elǝ bil birdi onunçün ürǝyinlǝ çalman. 
Alǝmi-vǝhdǝtǝ bir köynǝk ilǝ getmǝk olar, 
Sel gǝlǝndǝ nǝ bilir bu qayadır, yoxsa saman. 
Özünü tǝrk edǝnǝ yoxdu nǝ alçaq, nǝ uca, 
Özünün vurğunudur hǝr şeyǝ bu fǝrqi qoyan. 
İstǝrǝm ki, özümǝ layiq ola hǝr ǝmǝlim, 
Kağız üstǝ uzanan sözlǝrim olsun Loğman. 
Saibǝ zövq verir gülşǝni seyr eylǝmǝyi, 
Fǝrqi yoxdur nǝzǝrindǝ gül ola, yoxsa xǝzan. 
 
 
____________________________________________________________________ 
www.ocaq.net 
 
 
 
91
Hansı qǝlbdǝ yandısa, bil ki, çırağban etdi söz, 
Söz qanan insanları gülşǝndǝ mehman etdi söz. 
Hansı söz ki, dinlǝdikdǝ qǝlbǝ tǝsir etmǝdi, 
Bil tǝbil tǝk hay salıb boş yerdǝ cövlan etdi söz. 
Öz qǝlǝmin dişlǝyǝrsǝ söz yazan sözdǝn sarı, 
 O qǝlǝm ǝhlin axırda çox pǝrişan etdi söz. 
Xızrın o abi-hǝyatı zülmǝt içrǝ axsa da, 
Çün damarlarda axanda sanki tüğyan etdi söz. 
Özgǝlǝrdǝn bircǝ fǝrqim vardı bu babǝtdǝ kim, 
Hamıdan artıq mǝni mǝnada heyran etdi söz. 
Kim tǝvazöhlǝ dedi qönçǝ kimi bakirǝ söz, 
Bilǝ söz sahiblǝrin vaxtında xǝndan etdi söz. 
Mehribanlıq eylǝyib mǝn sözlǝrǝ verdim sığal, 
Quş kimi açdı qanad, göylǝrdǝ cövlan etdi söz. 
Gǝrçi İskǝndǝr üçün lövhǝ qoyuldu qǝbrinǝ, 
Qǝbrimi rövşǝn edib xalqa nümayan etdi söz. 
Çün qǝlǝm tǝk öz başından keçdi Saib söz üçün, 
Bu sǝbǝbdǝndir onu mǝşhuri-dövran etdi söz. 
 
 
* * * 
 
Ya gözün yanındadır xal, ya da yaqut dodağın, 
Harda olsa çǝkǝcǝk Aşiqǝ o sinǝ dağın. 
Bil ki, küncdǝ oturan qǝlbi tǝsǝrrüf elǝyǝr, 
Qǝlb sevǝr o xalı ki, küncünǝ düşsün dodağın. 
____________________________________________________________________ 
www.ocaq.net 
 
 
 
92
Arzusu hasil olar, kim dua eylǝrsǝ gecǝ, 
Çünki aşiqǝ gecǝ tǝsiri çoxdur fǝrağın. 
Alǝmǝ naz elǝyǝr şux gözü o nazlı yarın, 
Asiman ulduz ilǝ doldurar hǝr gün qucağın. 
Özgǝ bir alǝm ara, bu fǝlǝk altında min il, - 
Qismǝtin bu gecǝ-gündüzdü, o torpaq yatağın. 
Boş ibadǝtlǝ ürǝk mülkünǝ yol tapmaq olar? 
Qarğı at minsǝn uzaq getmǝyǝcǝkdir sorağın, 
Saibǝ söylǝ ki, bu torpağın üstündǝ fǝqǝt, 
Heç zaman çatmaz ǝlin ǝyrisinǝ mavi tağın. 
 
 
* * * 
 
Hardasan, çox gǝzmişǝm, ey nazlı canan, hardasan? 
Bir mǝkanın yoxmudur, söylǝ, doğrudan hardasan? 
Çünki bir yer qalmadı biz gǝzmǝyǝk ǝldǝ çıraq, 
Qǝtrǝ tǝk bǝs olmusan sǝn harda pünhan, hardasan? 
Gǝr vǝfan hǝddǝn aşıbsa, görmǝdik biz ki, vǝfa, 
Qorxuram mǝn hǝddini aşmış cǝfandan, hardasan? 
O şǝkǝr tǝk lǝblǝrindǝn busǝni etdin ǝta, 
Rǝhm qıl, saxla mǝni bir gecǝ mehman, hardasan? 
Ey nǝsimi-sübh tǝk qönçǝlǝri xǝndan edǝn, 
Gǝl, fǝrağında ürǝk oldu tamam qan, hardasan? 
Gǝlmǝdin, girdim yerǝ mǝn dǝ xǝcalǝtdǝn inan, 
Rǝhm qıl sǝn Saibǝ, ey coşğun ümman, hardasan? 
____________________________________________________________________ 
www.ocaq.net 
 
 
 
93
O yarın vǝsli üçün tǝdbirǝ ǝl atma hǝdǝr, 
Gözlǝmǝ sübhü hǝlǝ, çünki uzaqdır bu sǝfǝr. 
Kükrǝyǝn sellǝri mǝn yolda ötüb keçdim, inan. 
Bu dǝmir qıçlarıma halqalı zǝncir nǝ edǝr? 
Eşq yar olsa, Züleyxa o qǝdǝr pir deyil, 
Yusifǝ köynǝyi vermişdi azadlıq dedilǝr. 
İstǝsǝ qasidi daşdan çıxarar namǝ yazan, 
Şirinǝ Fǝrhad özü arx ilǝ göndǝrdi xǝbǝr. 
Saib, ayrılsan ǝgǝr qǝlbini tapşır o yara, 
O quşun nalǝsini dinlǝ, deyir, gǝldi, sǝhǝr. 
 
 
Bu bağın hǝr tikanı yol göstǝrǝn nişandı, 
Hǝr şǝbnǝmi, deyirsǝn, ayineyi-cahandı. 
Hǝr qönçǝsi öylǝ bil möhürlǝnmiş namǝdi, 
Hǝr bülbülün sǝdası fǝqǝt ahu-fǝğandı. 
Hǝr bir ürǝk şǝhiddir, üzmüş ǝlin hǝyatdan, 
Şǝhidlǝrin üstündǝ göz yaşları rǝvandı. 
Hǝr qǝlb evi silinmiş bir aynaya bǝrabǝr, 
Hǝr yarpağı, deyǝrsǝn, tuti tǝk xoş lisandı. 
Nǝğmǝ tǝlǝb edǝnlǝr Xızra verib siyahı, 
Ümmanda qǝrq olan hǝr dalğa pasibandı. 
Torpağa dürr tökǝndǝ günǝş nurlu sǝmadan, 
Yarasalar zülmǝtdǝ ayağından sallandı. 
Cǝnnǝt boyda bu bağda bir bağban nǝ eylǝyǝr, 
Bu hüsnǝ, bu cǝmala neçǝ bağban hǝyandı? 
____________________________________________________________________ 
www.ocaq.net 
 
 
 
94
Hǝrçǝnd eşqi nǝhrin dǝyişmǝyir hǝvasın, 
Onun havayi-eşqi hübabi oynadandı. 
Ey yol ötǝn, bu çöldǝ ayağını yavaş qoy, 
Çün sadǝ çöl deyil bu, başdan-başa tikandı. 
Ürǝk dilǝ gǝlǝndǝ, can da getdi qǝrardan, 
Hǝr zülfünün ucunda bir hǝngamǝ yarandı. 
Qǝlǝminǝ dǝyǝndǝ eşqin nǝfǝsi, Saib, 
Sǝnin nǝvalarından güllǝrin bağrı yandı. 
Bu göy nǝdi? Bir gövhǝri, dürdanǝsi eşqin, 
Bǝs gün nǝdi? Atǝş dolu bir xanǝsi eşqin. 
Hǝm Kǝbǝ evi, hǝm dǝ ki, atǝşgǝdǝ-mǝbǝd, 
Olmuşdur ǝzǝldǝn axı viranǝsi eşqin. 
Dünyada bu şadlıq, bu pǝrişanlığı anla, 
Hǝr an görünür bir cürǝ meyxanǝsi eşqin. 
Qǝlbim quru sǝhradı, görünmǝz sonu gözlǝ, 
Bu sǝhrada vardır nǝ qǝdǝr lanǝsi eşqin. 
Yazdı qǝlǝmim könlümün hǝr kǝlmǝsin aydın 
Yox orda, inan, bir dǝnǝ biganǝsi eşqin. 
Odlu günǝşin şölǝsi dağ basdı cahanǝ, 
Atǝş deyil o, sadǝcǝ divanǝsi eşqin. 
Hǝr daş ki, nişangah kimi sǝhrada qoyulmuş, 
Düzmüş oları sǝhrada mǝstanǝsi eşqin. 
Saib ki, olardı hǝmişǝ Kǝbǝdǝ sakin, 
Mǝskǝndi ona indi dǝ bütxanǝsi eşqin. 
 
 
____________________________________________________________________ 
www.ocaq.net 
 
 
 
95
Görmǝdim bir gözǝli eşqǝ giriftar deyil, 
Hüsnünǝ Misridǝ kim var ki, xiridar deyil? 
Şirlǝri ovlayanın qǝlbini sǝn ovlamısan, 
Hansı şirdir ki, bu işdǝn o xǝbǝrdar deyil? 
Elǝ bir lalǝ tapılmaz bu çǝmǝnlikdǝ onun 
Qǝlbinǝ ol salan o sǝndǝki ruxsar deyil. 
Sǝnin o silsilǝ zülfündi bu dünyanı tutan, 
Varmı bir kǝs ki, saçın boynuna zünnar deyil. 
Göz dikib gözlǝrinǝ mǝst dǝ, xumar da bunu bil, 
Elǝ nǝrgiz tapılar çeşminǝ oxşar deyil? 
Hǝr kǝsǝ lǝli-lǝbin bir dil ilǝ söhbǝt açar, 
O şirin lǝhcǝdǝki söz kimǝ aşikar deyil? 
Açmamışdır hǝlǝ bağçanda sǝnin bircǝ çiçǝk, 
Demǝ öz bǝxtinǝ kim, bǝxt sǝnǝ yar deyil. 
Sǝnin hüsnün, gözǝlim, göz bǝbǝyimdǝn pakdır, 
Hüsnünün bağı sǝnin adicǝ gülzar deyil. 
Sǝdǝfin bağrını yar, orda tapılmaz ümman, 
Mǝnǝ göstǝr sinǝ ki, mǝhrǝmi-ǝsrar deyil. 
Kim ki, sǝndǝn çǝkir ǝl, söylǝ, ǝlindǝ nǝ qalır? 
Nǝ tǝlǝb eylǝyir ol kǝs ki, tǝlǝbkar deyil? 
Nǝ gözǝl oldu ki, sǝn aynadan üz döndǝrdin, 
Hǝr pǝrişan nǝzǝri görmǝmǝk inkar deyil. 
Bu qǝrǝz ǝhli yanında dil açıb dinmǝ nahaq, 
Saib, hǝr gövhǝrǝ onlar ki, xiridar deyil. 
 
 
____________________________________________________________________ 
www.ocaq.net 
 
 
 
96
Güldün, gülüşün pǝrdǝni atdı dodağından, 
Ayna dǝxi gül dǝrdi sǝnin gül yanağından. 
Bir baxmaq ilǝ tǝzǝlǝnir köhnǝ yaralar, 
Bu lalǝ dağ almış ürǝyin qanlı dağından. 
Bu bǝxtiqara olmağımın vardı ǝsası, 
Bǝxtim su içib sürmǝli gözlǝr bulağından. 
İsa da edǝ bilmǝyǝcǝk dǝrdimǝ çarǝ, 
Bu dǝrdi o öyrǝtdi mǝnǝ körpǝ çağından. 
Saib, civǝ dǝ hökmümǝ hazır dayanıbdır, 
Şimşǝk kimi mǝn çıxmışam eşqin qucağından. 
Qǝlbim hicran gecǝsi fǝryad ilǝ, bil, şad olub, 
Könlümü sakit edǝn dǝ yenǝ bu fǝryad olub. 
Eşqǝ mǝşuqǝni arif ki, bǝrabǝr tutmaz, 
Ay ki yüksǝkdǝ durub qibtǝdǝn o azad olub. 
Bir işi eşqilǝ kim görmǝsǝ olmaz sǝmǝri, 
Yusifin köynǝyi babǝtdǝn ǝzizlǝr yad olub. 
Nǝ böyük işdi yǝhǝr bağına ov bağlamağın, 
Diri tutmuş kim olu, bil ki ǝsl sǝyyad olub. 
Lalǝnin yarpağına kim baxa aydın görǝcǝk, 
Ürǝyi qanla dolanla qarabǝxt hǝmzad olub. 
Bakirǝ söz yazan odlu qǝlǝmin var, Saib, 
Bil onun sayǝsinǝ söz eviniz abad olub. 
 
 
* * * 
 
____________________________________________________________________ 
www.ocaq.net 
 
 
 
97
Qǝzǝbin, lütfün oxursan qaşlarından ol yarın, 
Hǝr bağın abadlığın söylǝr üzü bağbanların. 
İstǝrǝm gül xǝrmǝni olsun mǝnim dörd bir yanım, 
Neylǝyim bağ gizlǝdib divar dalında öz varın. 
Çǝkmişǝm gül qönçǝsindǝn yarımın kirpiklǝrin, 
Hǝr kaman düz atsa ox, düzdür demǝk hǝr ilqarın. 
Bülbül eşqin sürmǝsin çǝkmiş gözǝ, olmuş xumar, 
Kim yaza qiymǝt verib sonra dǝribdir öz barın. 
Saib hǝr söz mǝclisindǝ Amulu xatırlayır, 
İsfahanda boş qalıb söz kürsüsü sǝnǝtkarın. 
 
 
   * * *  
 
Üzdǝki göz yaşlarım yarın fǝrağında yatar, 
Hǝna aşiqdi mǝgǝr dilbǝr ayağında yatar? 
Niyǝ şeh ayrı düşübdür, uyuyub güldǝn uzaq? 
Bu tifil ki, hǝmişǝ lalǝ qucağında yatar. 
Gözǝ çeşmǝk ki, şǝrik oldu daha fayda nǝdir?! 
Gülü dǝr, taki nǝsim sübhün otağında yatar. 
Kǝfǝn od tǝk yapışar canına, billah, şǝhidin, 
Nǝ qǝdǝr qan bahası sinǝsi dağında yatar. 
Sǝn könül vermǝ bu dünya varına, dövlǝtinǝ, 
Hǝsirǝ bǝzǝyir o, kandar ayağında yatar, 
Yol kǝsǝn indi durar, bǝs necǝ getsin Saib? 
Adǝt olmuş, ayağı qorxulu çağında yatar. 
____________________________________________________________________ 
www.ocaq.net 
 
 
 
98
Əmǝlindǝn ürǝyimdǝ hǝlǝ nisgil dǝ qalıb, 
Çör-çöpü dalğa atıbdır yenǝ sahildǝ qalıb. 
Mǝn kimi sadǝ adamdan nǝ nişanǝ qalacaq? 
Tökülǝn lalǝ qanım damǝni-qatildǝ qalıb. 
Sǝdǝfi sahilǝ dǝryadan atıbdır lǝpǝlǝr, 
Qǝlbidǝ gǝzmǝ sǝn insaf sözünü, dildǝ qalıb. 
Yol yaxın olsa ǝgǝr qǝlbimiz rahat edǝr, 
Yol uzaq olsa müsafir daha müşküldǝ qalıb. 
Nǝ qǝdǝr kǝmağıla dǝrya verib gövhǝrini, 
Bizim ümmid gǝmimiz indi dǝ sahildǝ qalıb. 
Arxalanma bu daşa, torpağa yoxdur sǝmǝri, 
Saib, ǝsl ǝsǝrin şöhrǝti min il dǝ qalıb. 
Sǝnin o mǝst gözün bir güli-xǝndan kimidir, 
Yatışın canlar alır, körpǝcǝ ceyran kimidir. 
O cǝhǝnnǝm nǝdi ki, qǝlbimizǝ qorxu sala, 
Nǝ behiştdir ki, ora qovğalı meydan kimidir. 
Bu mǝhǝbbǝt yolunu sanmaginan alçaq, uca, 
Özünü dǝrk edǝnǝ yol da biyaban kimidir. 
Hǝr nǝ çǝksǝ başımız dünyada vardır sǝbǝbi, 
Aqil insanlara dünya özü zindan kimidir. 
Biri şal bağladı, ǝmmamǝsi yoxdursa ǝgǝr, 
Ona aciz demǝyin, toxdu gözü, xan kimidir. 
Mǝndǝ yoxdur o hünǝr ki, sözǝ ziynǝt dǝ verim, 
Könlümün istǝyidir, o sözǝ heyran kimidir. 
Ayini, ehkamı rǝdd eylǝyǝn insanlar, inan, 
Saib, hǝr yerdǝ ola, bir-birinǝ can kimidir. 
____________________________________________________________________ 
www.ocaq.net 
 
 
 
99
Söz onun tǝrifinǝ sǝy ilǝ imkan tapdı, 
Tuti aynanı görüb söhbǝtǝ meydan tapdı. 
O Gülün şǝbnǝmi düşsǝ deşǝcǝk daşı inan, 
Bülbülün göz yaşı ilǝ böyüyüb, can tapdı. 
Hǝr adam hǝr nǝyǝ kim layiq idi aldı onu, 
Cami Cǝm aldı, Xızr çeşmeyi-heyvan tapdı. 
Başını köksünǝ ǝy, qal özün-öz fikrin ilǝ, 
Qönçǝ bu halı ilǝ şöhrǝti asan tapdı. 
Qǝlbinin dǝrdi ilǝ çox da ümidsiz olma, 
Zǝrrǝ öz qǝlbinǝ daldı, tǝzǝ ümman tapdı. 
Kim susa bildi sǝadǝt açarın tapdı o da, 
Çün sǝdǝf susdu axır dürri-dirǝxşan tapdı. 
Can alan sözlǝri vardır o susan lǝblǝrinin, 
Namǝnin şadlığını ilk dǝfǝ ünvan tapdı. 
Əfsus ol Fǝrhada kim çapdı dağı bilmǝdi o, 
Onu ki, hiylǝ tapıb, zor onu hardan tapdı. 
Min ǝzab qarşıda var, indi hanı öylǝ adam – 
Qǝlbinin arzusunu olmadı nalan tapdı. 
Çox tǝlǝsmǝ çǝtin iş, tez dǝyişib asan ola, 
Quyudan çıxdı Yusif, sonra o zindan tapdı. 
Bu fikirlǝrlǝ daha söylǝmǝ Saib nǝ tapıb? 
Onu tapmış ki, nǝ Hatǝm, nǝ Süleyman tapdı. 
 
 
* * * 
 
____________________________________________________________________ 
www.ocaq.net 
 
 
 
100
İndi hǝr bir nöqtǝdǝ ǝvvǝlki qiymǝt qalmayıb, 
Dolanıb dövran daha insaf, mürüvvǝt qalmayıb. 
Yüz risalǝ yazsalar yoxdur gözümdǝ qiymǝti, 
Çünki Əflatun yazan o mǝna, hikmǝt qalmayıb. 
Bir ömür mǝn zülfü tǝrif eylǝsǝm vardır sözüm, 
Bir yalan sözdür, deyirlǝr, qǝlbdǝ söhbǝt qalmayıb. 
Saib, al yarın ǝlindǝn sǝn piyalǝ, nuş elǝ, 
Bu cahanda bir bina, bir saf imarǝt qalmayıb. 
 
 
* * * 
 
Kim ki azadǝ tǝriqǝtdi itaǝt elǝmǝz, 
İnanır pǝrdǝdi sǝccadǝ, o hörmǝt elǝmǝz. 
Qǝfǝs olmuşdu yeri istǝsǝ, ya istǝmǝsǝ, 
O quşun ki, qanadı uçmağa hümmǝt elǝmǝz. 
Mey dolu kǝştidǝ sǝccadǝ nǝdir, yelkǝn olar, 
Kim ki, üzsüzdü meyi içmǝyǝ qeyrǝt elǝmǝz. 
Yolu lǝngǝr vuraraq getsǝk onun var sǝbǝbi 
Üzrümüz olsa belǝ kimsǝ mǝhǝbbǝt elǝmǝz. 
Nǝqşbǝndanlığı fikrindǝ ǝgǝr mǝşq edǝsǝn, 
Onda mǝst olmağına bir nǝfǝr heyrǝt elǝmǝz. 
Bǝhrǝsiz sǝrv ağacı qaldırar öz başın uca, 
Saib, azadǝ tǝriqǝt buna cürǝt elǝmǝz. 
 
 
____________________________________________________________________ 
www.ocaq.net 
 
 
 
101
Dünǝn ol yar mǝnim halımı Sordu, getdi, 
Yüz şirin söz dedim o dinlǝdi, durdu getdi. 
Kim ki gǝldi bu cahan mülkünü abad elǝdi, 
Qǝm, kǝdǝr içrǝ öz ömrün başa vurdu, getdi. 
Ancaq o kǝslǝrǝ xoş keçdi hǝyat şimşǝk tǝk – 
Doğulub sonra da şimşǝk kimi soldu, getdi. 
Kimi dǝ züvvar idi Kǝbǝ evin görmǝk üçün, 
Sanki bu yer kürǝsi sadǝcǝ yoldu, getdi. 
Saibin dǝ dolu ili ürǝyi ümmid ilǝ, 
Naümidlik kǝdǝrilǝ yenǝ doldu getdi. 
  
 
*** 
 
Xoş olar kim öz lǝbin qoysa lǝbi-peymanǝyǝ, 
Alnını kǝrpic kimi ya söykǝsǝ meyxanǝyǝ. 
Röyada bir busǝ vǝd etmiş ona mǝşuqǝsi, 
Bir uşaq tǝk aldanıbdır bu şirin ǝfsanǝyǝ. 
Kim bu yerdǝn ötsǝ sakit, zǝrrǝcǝ eyb eylǝmǝz, 
Şamdakı mum ilǝ ip matǝm tutar pǝrvanǝyǝ. 
Heç zaman mümkün deyil ǝfsunla bağlansın ǝlim, 
Çox da ki, zülfün sǝnin hǝr vaxt dolaşmış şanǝyǝ. 
Güc alıbdır torpağım susmuş binalardan mǝnim, 
Söz tutarmı heç dodaq hǝr vaxt dǝyǝr peymanǝyǝ? 
Hökm edǝr kirpiklǝrim kim, tökmǝsin göz yaşını, 
O açıb örtǝr qapı bu evdǝ sahibxanǝyǝ. 
____________________________________________________________________ 
www.ocaq.net 
 
 
 
102
Zahidǝ diqqǝt elǝ, gör ǝl uzatmış bir hara, 
İstǝyir mey kuzǝsin o bağlaya sǝddanǝyǝ. 
 
 
* * * 
 
Qǝzǝbdǝn özgǝ dünyada nǝ meyl etsǝn hǝlal olmaz, 
Tǝhǝmmül etmǝyǝn kǝsdǝ mǝsǝldir ki, kamal olmaz. 
Sǝmada incǝlir ay da, onu diqqǝtlǝ seyr eylǝ, 
Elǝ zǝnn etmǝ cansızdır, ona heç vaxt zaval olmaz. 
Çǝmǝndǝ qönçǝnin qǝlbi deyil bülbüldǝn asudǝ 
O baş ki, köksǝ enmişdir, demǝk onda xǝyal olmaz. 
İnanma Mǝcnunun qǝlbi mǝzarda rahat olmuş, yox, 
Düzü divanǝyǝ xalqdan nahaqdan bir mǝlal olmaz. 
O kǝs ki, tanrıdan, xalqdan hǝya etmǝz bu alǝmdǝ, 
Hǝzǝr eylǝ o qǝsdǝn sǝn, gecǝ-gündüz o lal olmaz! 
Sual da bir açardır, o kilidlǝnmiş xǝsis qǝlbǝ, 
Kǝramǝt ǝhlinǝ heç yerdǝ bir sorğu, sual olmaz. 
Udub öz qǝlbinin qanın yaşa, ömr eylǝ azadǝ, 
Ürǝkdǝn güc alan şǝxsin hǝyatı qeylü-qal olmaz. 
De, Saib, qönçǝlǝr bir yol fǝğan eylǝrmi bülbülçün? 
Tikanlı dildǝn hüşyar ol, tikanlı dildǝ bal olmaz!!! 
 
 
* * * 
 
____________________________________________________________________ 
www.ocaq.net 
 
 
 
103
Sǝnin o ay camalın çoxlarını dǝrdǝ salıb, 
Ay görüb hüsnünü öz dövrǝsinǝ pǝrdǝ salıb. 
Elǝ incǝlmişǝm hicrindǝ sǝnin, tük kimiyǝm, 
Bir dǝfǝ düşmüş idim dǝrdǝ, üzün bir dǝ salıb. 
İynǝ tikmǝz sinǝmǝ çǝkdiyi o göz dağını, 
Kirpiyin yarasını, gör, nǝ yaman yerdǝ salıb. 
Tuti şirin dilinǝ valeh olandan bu yana, 
Öyrǝnib sözlüyünǝ bir para sözlǝr dǝ salıb. 
İncǝ qǝlbimlǝ necǝ mehriban idik o zaman, 
Xǝyalın ortaya gircǝk araya pǝrdǝ salıb. 
Necǝ asudǝ idi qovğalı işdǝn Saib, 
Eşq onun qǝlbinǝ atǝş, hǝlǝ bir şǝr dǝ salıb. 
 
 
* * * 
 
Mǝn ki, odda yanmışam, cǝnnǝt, cǝhǝnnǝm bilmǝrǝm, 
Mǝstǝm, ol bütxanǝni heç Kǝbǝdǝn kǝm bilmǝrǝm. 
Ruzimi, aydın deyildir, ilk dǝfǝ kimdir yazan, 
Yazdı o piri-xarabatmı, ya Hatǝm, bilmǝrǝm. 
Kǝbǝnin kövsǝr suyu Şordur mǝni aldatma, gǝl, 
Al şǝraba şar suyu kim qatdı, mübhǝm, bilmǝrǝm. 
Bir yalan söz yazmağa meyl eylǝmǝz heç vaxt qǝlǝm 
Söylǝ bǝs harda yazıldı tövbǝnamǝm, bilmǝrǝm. 
Min dǝfǝ öpsǝm o mey camın yenǝ mǝn doymaram, 
Eylǝ mǝst ollam ürǝkdǝ qalsa dǝrd, qǝm bilmǝrǝm. 
____________________________________________________________________ 
www.ocaq.net 
 
 
 
104
Mǝn ki, heyran olmuşam, Saib, o mǝrmǝr sinǝyǝ, 
Könlümün dǝrdin silǝn bir ayrı alǝm bilmǝrǝm. 
 
 
* * * 
 
Dostluğun çox şǝrti var ancaq, qanında yox sǝnin, 
Dost üçün şam tǝk alışmaq da canında yox sǝnin. 
Torpağından güc alıb azad ucalmış sǝrv tǝk, 
Kim deyir ki, yox ucalmaq imkanında, yox sǝnin?! 
Çǝkdi xǝncǝr al günǝşin üstünǝ bayram ayı, 
Qaşını harda görüb ay ki, yanında yox sǝnin. 
Hüsnünǝ heyran olan göylǝr qızı atǝş saçar, 
Sǝnsǝ sakit durmusan bir cövlanın da yox sǝnin. 
Dǝrdǝ bax, qǝlbim sǝni biganǝdǝn eylǝr soraq, 
Bilmǝyir ki özgǝlǝrdǝ peymanın da yox sǝnin? 
Sǝdd çǝkir nazın yolumda, yoxsa birdir qǝlbimiz, 
Mǝndǝn ayrı çün bu yolda qurbanın da yox sǝnin. 
Söylǝyin ümmid elǝ, Saib, o yarın lütfünǝ, 
Bir şikarsan, yoxsa, heç bir ad-sanın da yox sǝnin. 
Ömrümün hǝr anı yox, illǝri sürǝtlǝ keçib, 
Mǝn vüsal arzuladım, günlǝrim hǝsrǝtlǝ keçib. 
Mǝn bu bağın, çeşmǝnin qǝlbi yanıq bülbülüyǝm, 
Novbaharım, xǝzanım cümlǝi-möhnǝtlǝ keçib. 
Az qalır torpağa dǝysin yeriyǝndǝ sifǝtim, 
Hǝr nǝyim vardısa gǝncliklǝ, o nemǝtlǝ keçib. 
____________________________________________________________________ 
www.ocaq.net 
 
 
 
105
İndi ǝfsus ilǝ ah çǝksǝm ǝgǝr vardı yeri, 
Arzuma çatmamışam, ömr elǝ zillǝtlǝ keçib. 
Çırağım sönmüş idi, bir daha yandı, o zaman – 
Qǝbrimin üstǝ nigarım gǝlib hörmǝtlǝ keçib. 
Qǝzǝbi loğma kimi udmağıma eyb elǝmǝ, 
Ondan özgǝ, boğazımdan hamı minnǝtlǝ keçib. 
Bu gözǝllǝr küçǝsindǝn yolumuz düşdü yenǝ, 
Saib hǝr vaxt buradan keçsǝ, o cürǝtlǝ keçib. 
 
 
* * * 
 
Tikan üstǝ oturam xoşdu, nǝ ki, nadan ilǝ, 
İldırım olmasa göylǝr qaralar tufan ilǝ. 
Sǝyyadın mǝnzili ǝvvǝlcǝ fǝqǝt çör-çöp idi, 
Ayıra bilmǝyirik ovçunu indi xan ilǝ. 
Kim paxıl olmasa qorxmaz o, cǝhǝnnǝmdǝn, inan, 
Çün paxıllıq özü oddur, dolanır insan ilǝ. 
Bizi bu beş gün olan ömr gǝtirmişdi cana, 
Vay o, Xızrın halına, ömr edǝcǝk dövran ilǝ. 
Ölümü sadǝdil insan çox uzaq zǝnn elǝyǝr, 
Bir qǝbirdir hǝr otaq hey dolur o mehman ilǝ. 
Dil bıçaq tǝk itidir, doğrayar öz ömrünü dǝ, 
Bil, günahsız adamın yoxdu işi zindan ilǝ. 
Günǝşin gözlǝrini qǝm tozu tutmaz, Saib, 
Görür hǝr kǝs cahanı qǝlbi verǝn imkan ilǝ. 
____________________________________________________________________ 
www.ocaq.net 
 
 
 
106
Mey coşan vaxta ǝgǝr ki, küpü yerdǝn qoparar, 
Mǝstliyim meyxananın sǝqfini birdǝn qoparar. 
Dolasa mey qolunu boynuna o qarlı dağın, 
Zarafat bilmǝ, dağı zorla kǝmǝrdǝn qoparar. 
Mǝcnunun nalǝ sǝsi düşsǝ biyabanǝ ǝgǝr, 
Leyliyǝ çatsa bu sǝs, bil ki, şǝhǝrdǝn qoparar. 
İynǝ düşmüşdü bu yolda, onu İsa götürüb, 
Sǝn nahaq qorxma, Mǝsiha sǝni şǝrdǝn qoparar. 
Mǝn nǝyǝm ki, mǝni söz ilǝ dǝ tǝrif edǝlǝr, 
Aynaüzlüm mǝni hǝr sirli xǝtǝrdǝn qoparar. 
Saibin dostlarını görmǝyǝ artıb hǝvǝsi, 
Onu bülbül ki görǝr, qovğanı birdǝn qoparar. 
Eşq dağında belǝ şölǝyi-qeyrǝt qalmayıb. 
Soyuyubdur al günǝş onda hǝrarǝt qalmayıb. 
Ah ilǝ bayraq ucaldan bir ürǝk yoxdu daha, 
Sǝrvidǝn xali olub, indi o cǝnnǝt qalmayıb. 
Kǝhrǝbanın önünǝ qaçmır ǝgǝr yolda saman, 
Bil, pozulmuşdu nizam, çox şeydǝ hikmǝt qalmayıb. 
Dǝryada tǝmkin, ǝgǝr sellǝrdǝ sürǝt yoxdusa, 
Mǝst başlarda demǝk şuri-mǝhǝbbǝt qalmayıb. 
Lalǝ üzlǝrdǝn uçub çünki hǝyanın rǝngi dǝ, 
Hǝtta cǝnnǝt meyvǝsindǝ bir tǝravǝt qalmayıb. 
Çün bulud saqi ǝlindǝ çevrilib oldu sǝrab, 
Bu sǝbǝbdǝn gövhǝri-meydǝ sǝxavǝt qalmayıb. 
Xızr abi-heyvanı İskǝndǝrǝ vermǝz nişan, 
Ruzigarın xislǝtindǝ heç mürüvvǝt qalmayıb. 
____________________________________________________________________ 
www.ocaq.net 
 
 
 
107
Dünyanı salmış qǝribǝ bir xǝyal titrǝtmǝyǝ, 
Çün qǝnaǝtdǝ daha ǝvvǝlki lǝzzǝt qalmayıb. 
Tapmadım bir ǝhli-dil ki, qǝlblǝrǝ mǝhrǝm ola, 
Mǝn dolandım çox şǝhǝr, çox-çox vilayǝt qalmayıb. 
Yoxdu bir asudǝ yer ki daldalanmaq rǝsm ola, 
Çünki asudǝ adında indi nemǝt qalmayıb. 
Su susub ǝylǝşmǝyi siz yazmayın heç Şadlığa, 
Yox, daha bizdǝ hǝvǝs, bir dǝ şikayǝt qalmayıb. 
Heç dǝ cǝnnǝt meyvǝsindǝn pis deyil qǝlbin qanı, 
Əfsus olsun ki, daha ǝhli-fǝrasǝt qalmayıb. 
Şǝrqin o ağ saçların Saib görüb peşman olub, 
Əfsus olsun tövbǝ üçün ǝldǝ fürsǝt qalmayıb. 
 
 
   * * *  
 
Şişǝni su ilǝ doldur gǝr şǝrabın yoxdusa, 
Qayığı çǝkmǝ sudan bir iztirabın yoxdusa. 
İstǝsǝn ǝlvan gül ilǝ doldurarsan qoynunu, 
Bağıban tutmaz xǝbǝr onla hesabın yoxdusa. 
Gövhǝri şirniylǝ bu ǝyyamda kim eylǝr ǝvǝz? 
Busǝ al, ver canını özgǝ savabın yoxdusa 
Hǝr zaman mǝnalı söz tǝsir edǝr, aydındı bu, 
Söz uzatmaq eybdir, doğru cavabın yoxdusa. 
Çöhrǝni mǝndǝn çevirmǝ, arxadan görrǝm onu, 
Sinǝmǝ ǝksin düşǝr üzdǝ niqabın yoxdusa. 
____________________________________________________________________ 
www.ocaq.net 
 
 
 
108
Saldığın xırman gözümdǝ bǝnzǝyir bir danǝyǝ, 
Danǝni Ənqa udar artar ǝzabın yoxdusa. 
Ürfi ilǝ Talıbın tǝrifin eylǝ hǝr zaman 
Eybidir, Saib, sǝnǝ, dosta kitabın yoxdusa. 
 
 
* * * 
 
Hǝr kǝsin meylǝ dolu kuzǝsi var, alǝmi var. 
Dünya cǝnnǝtdi ona özgǝ nǝ dǝrdi, qǝmi var. 
Başını saqi alarsa dizinin üstǝ ǝgǝr 
Zǝnn edǝr İsadı o, saqi deyil, Mǝryǝmi var. 
Gül dodağında yarın mey quruyub yaqut olar, 
Sanki gül yarpağı üstündǝ tǝzǝ şǝbnǝmi var. 
Ətǝyimlǝ silǝrǝm, Saib, üzümdǝn qǝmimi, 
Bilmirǝm özgǝ bu dǝrdin daha nǝ mǝlhǝmi var? 
 
 
* * * 
 
Bu bağın güllǝri sǝnsiz tikandır, 
O camın, bax, dodağı lǝlǝ-qandır. 
Hara salsan nǝzǝr xǝncǝrdi sanki, 
Ayaq basma, nǝzǝr eylǝ, amandır. 
Sinǝm dağı olub dünyaya mǝrkǝz, 
Külǝklǝr yaramın ǝtrin yayandır. 
____________________________________________________________________ 
www.ocaq.net 
 
 
 
109
Tikan tutmuş gülün nǝbzin ǝlindǝ, 
Odur ki, bülbülün halı yamandır. 
Dǝnizdǝ dalğalar qaynar aramsız, 
Gözüm yaşı düşǝn dǝrya tufandır. 
Xǝrabatda hǝmişǝ bayram olsun, 
Kuzeylǝ mey nigara mehribandır. 
O mey rǝngli dodağın hǝsrǝtilǝ 
Xumar olmuş gülün ǝtri talandır. 
Gülǝ dırnaq ucuyca yoxdu meylim, 
Bu gülşǝndǝ mǝnǝ qǝmxar tikandır. 
Çalış, Saib, ǝlacın eylǝ dǝrdin, 
Bu dünyanın işi bir imtahandır. 
 
 
* * * 
 
Yarımın sinǝsi ağdır tǝzǝ qardan, görünür, 
Hǝr işin axırı ǝvvǝlcǝ qǝrardan görünür. 
Qǝbrimin torpağı da eşqimi elǝn elǝyǝr, 
Dǝryanın dalğaları çünki kǝnardan görünür. 
Ümmanın halını bilmǝk dilǝsǝn dalğaya bax, 
Göz yaşı axmasa qǝlbin qǝmi hardan görünür? 
Çün hüma uçdu, onun kölgǝsi dǝ yox olacaq, 
Dövlǝtin qüdrǝti ǝlbǝttǝ ki, vardan görünür. 
Eşq dǝrdi mǝni bimar elǝyib, dǝymǝ, tǝbib, 
Yoxdu bir qǝm çǝkǝnim, tǝqsiri yardan görünür. 
____________________________________________________________________ 
www.ocaq.net 
 
 
 
110
Çalış ömrün baharında götür öz faydanı sǝn, 
Hǝr ilin bǝhrǝsi çün fǝsli-bahardan görünür. 
Aynanın ardına rǝng çǝksǝn ǝgǝr, parlaq olar, 
Saibin qǝlbi tutulmuşdu qubardan, görünür. 
 
 
* * * 
 
Bir söz ümmanı coşar dalğalı sinǝmdǝ mǝnim, 
Dünyaca mǝna yatır susduğum hǝr dǝmdǝ mǝnim. 
Nǝ zaman mǝst oluram, mey küpü dǝ cuşa gǝlir, 
İtirir huşunu çox meygǝdǝ qüssǝmdǝ mǝnim. 
Dǝrdini gǝzmǝginǝn pǝrdǝli alǝmdǝ nahaq, 
Tapacaqsan qucağımda uyuyan qǝmdǝ mǝnim. 
Hǝr tǝzǝ söz ki. Söz ǝhli bǝyǝnib fǝxr elǝyir, 
Bil yadımdan çıxıb o mǝst olan ǝyyamda mǝnim. 
Fǝlǝyǝ yüksǝlǝn o tǝndirimin tüstüsüdür, 
Ayağım tozudu göy qübbǝli bu damda mǝnim. 
Göylǝrin pǝrdǝ dalında görünǝn kǝhkǝşanı 
Öz ǝlimlǝ alışır hǝr gecǝ bayramda mǝnim. 
Gǝtirib sufilǝri cuşa bu vǝhdǝt şǝrabı. 
Sonra da heyran edib odlu sözüm hǝm dǝ mǝnim. 
Ya xǝrabatda, ya da meyxanada doldu yaşa, 
Dǝrdlǝrim tǝlim alıb çünki o alǝmdǝ mǝnim. 
Sanma dǝrviş libası geymǝyimi pǝrdǝ mǝnǝ, 
Bǝnzǝrim yoxdu, inan zahidǝ heç kǝm dǝ mǝnim. 
____________________________________________________________________ 
www.ocaq.net 
 
 
 
111
Eşqǝ mǝn hǝlqǝbeguş bǝndǝyǝm, alǝm dǝ bilir, 
Kaş yaman gözdǝn uzaqda qala hǝlqǝm dǝ mǝnim. 
Saibǝm, çatmayacaq bǝlkǝ sözüm bircǝ kǝsǝ, 
Nǝ qǝdǝr eşqin ǝli gǝzmǝsǝ sinǝmdǝ mǝnim. 
 
 
* * * 
 
Şǝrabın köhnǝsi çün ruhi-rǝvanımdır mǝnim. 
O mǝnim hǝmsöhbǝtim, pirim, cavanımdır mǝnim. 
İki dünya kǝdǝrindǝn edib azad a mǝni, 
Camdakı xǝtlǝrǝ bax, qǝmdǝn amanımdır mǝnim. 
Çırağım günlǝ bǝrabǝr dayana bilmǝsǝ dǝ, 
Dünyada tǝkcǝ ürǝkdǝn o yananımdır mǝnim. 
Baharın od nǝfǝsi qarsır ǝgǝr lalǝlǝri, 
Mǝni dǝ odda yaxan fǝsli-xǝzanımdır mǝnim. 
Dünya nemǝtlǝrinǝ salmadım ömrümdǝ nǝzǝr, 
Əriyǝn şam deyil o, şam kimi canımdır mǝnim. 
Şadam hǝr sürǝt ilǝ çapsa atın indi fǝlǝk, 
Fǝlǝyin ǝblǝğ atı yorğaçapanımdır mǝnim. 
İsfahanda nǝ qǝdǝr şer yazıbsan, Saib, 
Hamısından bu qǝzǝl ali nişanımdır mǝnim. 
 
 
* * * 
 
____________________________________________________________________ 
www.ocaq.net 
 
 
 
112
Eşq dǝrdilǝ ölǝrsǝnsǝ bu, dünyaya dǝyǝr, 
Xızrın o ömrünǝ, ya hökmü-Mǝsihaya dǝyǝr. 
Hanı Yusifdǝ o cürǝt ki, tǝhǝmmül elǝsin, 
Yǝqubun hǝsrǝti, yüz eşqi-Züleyxaya dǝyǝr. 
Abı paltarda nǝ dilbǝr görünür hüsnü yarın, 
Bizi bu görkǝm ilǝ salsa o sevdaya, dǝyǝr. 
Sǝnǝ qurban olanın halı pǝrişan olmaz, 
Bu halı görmǝk özü cümlǝ tamaşayǝ dǝyǝr. 
Aynanın qǝlbi darılmır, o sevir ǝks elǝsin. 
Aynaya bǝnzǝyǝn alnın neçǝ sǝhraya dǝyǝr, 
Eşq üçün fǝrq elǝmǝz ki, bu zǝifdir, o qǝvi, 
Eşq sevdası alışsa, odu mǝnaya dǝyǝr. 
Saib insafla ǝgǝr salsa nǝzǝr yar üzünǝ, 
Xalı dan ulduzuna, qaşlarısa aya dǝyǝr. 
 
 
* * * 
 
Gülmǝyin gizlǝtsǝ kim sanki gülü pünhan edǝr, 
Kim açıb ağzın gülǝr bir bağçanı viran edǝr. 
Kim ağır vaxta çatarsa xalqının imdadına, 
Damlanı öz hümmǝtilǝ eylǝ bil ümman edǝr. 
Göz yaşın kim düşmǝnindǝn gizlǝdǝ bilsǝ ǝgǝr, 
O, bu hal ilǝ yǝqin öz düşmǝnin nalan edǝr. 
Bir qǝzǝb dünyasını kim söndürüb xamuş edǝ, 
Sanki yanmış bir düzü lalǝ dolu meydan edǝr 
____________________________________________________________________ 
www.ocaq.net 
 
 
 
113
Söz qananlar mǝclisindǝ kim susub dursa yǝqin, 
O, tikanla sinǝsin başdan-başa al qan edǝr. 
Şadlığın kim gizlǝdǝrsǝ, qǝsd edǝr öz bǝxtinǝ, 
Eylǝ bil öz qiymǝtin xalqın gözündǝn yan edǝr. 
Lalǝli bir çöldǝ kim al rǝngli mey çǝksǝ ǝgǝr, 
San şǝhidlǝr qǝbrini o şam ilǝ ǝlvan edǝr. 
Kim öz eşqin gizlǝdib qǝlbindǝ saxlar, Saib, o, 
Sǝn elǝ fikr eylǝ ki, bir parça od pünhan edǝr. 
 
 
   * * * 
 
O dupduru hǝyat suyu, bu al şǝrab, sǝfası bir, 
O ayrı-ayrı pǝrdǝnin axır çıxır nǝvası bir. 
Ya Kǝbǝyǝ inanginǝn, ya bütpǝrǝstlik eylǝ sǝn, 
Bu yollar ayrı-ayrıdır, axırda rahnüması bir. 
Bu mǝn, bu biz, dedikcǝ hey, yamanca ayrı düşmüşük, 
Ürǝk-ürǝklǝ birlǝşǝr, olar onun sǝdası bir. 
Bu dost edir canın fǝda, o dost çatırsa kamına, 
Qǝza oxu, ya neyşǝkǝr lǝzzǝti bir, cǝzası bir. 
Qǝrǝzli insan olmasa, hǝyatda olmaz ayrılıq, 
Günǝş üçün bu dünyanın olar şahı, gǝdası bir. 
Bahar nǝdir, payız nǝdir, soyuq vǝ isti bilmǝz o, 
Kimin ki, şam ağacı tǝk olar fǝqǝt ǝbası bir. 
Şǝrabla saqi olmasa ürǝkdǝ kǝm, kǝdǝr olar, 
Bu dǝrdlǝrin tǝbibi bir, ǝlacı bir, dǝvası bir. 
____________________________________________________________________ 
www.ocaq.net 
 
 
 
114
Şikayǝt eylǝmǝ yarın cǝfası çoxdü Saibǝ, 
Çün eşq olan zaman yarın cǝfası bir, vǝfası bir. 
 
 
**** 
 
Çöhrǝni görsǝm qǝm artar, görmǝsǝm mümkün deyil. 
Bu gülü dǝrsǝm günahdır, dǝrmǝsǝm mümkün deyil. 
Hǝr nǝ var mǝşuqdan özgǝ hicran üçün pǝrdǝdir, 
Yusifin ǝtrin verir köynǝk desǝm, mümkün deyil. 
Var şǝhidlǝr yarası, sinǝmdǝ ulduzlar sanı, 
Söylǝmǝ indi mǝnǝ sǝn çǝkmǝ kǝm, mümkün deyil. 
Meyvǝ dǝymǝzsǝ budaqdan ayrılıb düşmǝz yerǝ. 
Mǝn dǝ ol kal zahidǝ dǝrs vermǝsǝm, mümkün deyil. 
Mǝnzili etsǝm ǝvǝz, bil, lamǝkanlıqdır yerim. 
Dövrǝmǝ dövr etmǝsǝ alǝm bu dǝm, mümkün deyil. 
Qönçǝni sübhün yeli hǝr vaxt çıxardar düymǝdǝn, 
Mǝndǝ ol sübhün yeliycǝ var kǝrǝm, mümkün deyil?! 
Hǝr kǝs öz qeydindǝdir, hǝr kǝs bǝzǝr öz surǝtin, 
Gövhǝrin etmǝk suyun ǝl ilǝ cǝm, mümkün deyil. 
Çün gülüstanı tutubdur güllǝrin ǝtri tamam, 
Olmasa bülbül gözü mǝhbǝsdǝ nǝm, mümkün deyil. 
Bisütun Fǝrhad kimi bir aşiqǝ qǝsd eylǝdi, 
Gör onu torpaqlara mǝn sǝrmǝsǝn, mümkün deyil. 
Bir hǝyatdır aşiqǝ ol zülfünün hǝr bir teli, 
Mǝn ona bağlanmışam, bil, hörmǝsǝm, mümkün deyil. 
____________________________________________________________________ 
www.ocaq.net 
 
 
 
115
Tövbǝ et gǝnclikdǝ sǝn, hǝr bir günahdan xali ol, 
Diş dǝ düşsǝ, yar lǝbindǝn öpmǝsǝm, mümkün deyil. 
Cǝzb edǝr Saib, sǝn, gǝl, palçığa Basma ayaq, 
Sonradan peşman olub çǝkmǝk qǝdǝm, mümkün deyil. 
 
 
* * * 
 
Alǝmdǝ mǝnim ayinǝdarım ürǝyimdir, 
Bülbül dǝ mǝnǝm, bağu-baharım ürǝyimdir. 
Özgǝ çırağın neylǝyirǝm qǝbrimin üstǝ, 
Sinǝmdǝ yanan şǝmi-mǝzarım ürǝyimdir. 
Bir ümmana düşdüm ki, onun sahili yoxdur, 
Arxam, kömǝyim, hǝr havadarım ürǝyimdir. 
Hǝr bir düyünü fikr gücüylǝ açırıq biz, 
İndi düyünü açmağa varım ürǝyimdir. 
Olmuş günǝşin süfrǝsinǝ ay kimi mehman, 
Bu süfrǝdǝ qiymǝtli nobarım ürǝyimdir. 
Çün balu-pǝr axtarmaq üçün şǝrmisaram mǝn, 
Ov etmǝmişǝm, tǝkcǝ şikarım ürǝyimdir. 
Yorğun bǝdǝnimdǝ tükǝnibdir daha taqǝt, 
Diqqǝt ilǝ bax, sürmǝli yarım ürǝyimdir. 
 
 
* * * 
 
____________________________________________________________________ 
www.ocaq.net 
 
 
 
116
Vǝslǝ çatdıqsa, yenǝ qǝmdǝn ürǝk şad olmayıb. 
Gǝlsǝ dǝ bayram, yenǝ bu tiflǝ imdad olmayıb. 
Ey nǝsim, ǝl çǝk, o yarın zülfünǝ dǝymǝ daha, 
Çün sǝnin dırnaqların hǝsrǝtdǝ şümşad olmayıb. 
Tişǝni Fǝrhad çalaydı öncǝ Xosrov başına, 
Bǝllidir bu işdǝ o Xosrov tǝk ustad olmayıb. 
Köksünǝ dağ çǝkdilǝr lalǝ yanıb kül olmadı, 
Bu yanan könlüm mǝnim bir an da bǝrbad olmayıb. 
Almasa minnǝt yükün öz çiyninǝ sǝrvim yenǝ – 
Bu çǝmǝndǝ, bax, tǝmǝllüqdǝn o azad olmayıb. 
Saib azadlıq xǝyalıyla giriftardır hǝlǝ, 
Hansı quş zirǝk olub qurbani-sǝyyad olmayıb. 
 
 
* * * 
 
Üzünǝ zülfünü salsan daha ǝnbǝr nǝ gǝrǝk, 
Bu odun şölǝsi var, indi sǝmǝndǝr nǝ gǝrǝk. 
O qara zülf ilǝ kakil bǝs edǝr gül cǝmala, 
Bir dǝ bu hüsnǝ bǝzǝk vurma mükǝrrǝr, nǝ gǝrǝk. 
Aşiqi heyran edǝn al yanağa xal qoyma, 
Gün çıxan vaxtda sǝmada daha ǝxtǝr nǝ gǝrǝk. 
Heç görübsǝnmi qona şeh günǝşin çöhrǝsinǝ? 
Sırğanı almas elǝ, yoxsa ki, gövhǝr, nǝ gǝrǝk? 
Su kimi aydın olubdur sǝnǝ hǝr ǝhvalım, 
Bir şirin söz de mǝnǝ, yoxsa o kövsǝr nǝ gǝrǝk. 
____________________________________________________________________ 
www.ocaq.net 
 
 
 
117
Hǝr kǝsin kölgǝsi yoxdur sığınar kölgǝyǝ o, 
Sinǝsi dağlanana eşqidǝ rǝhbǝr nǝ gǝrǝk. 
Kim ki, dǝryanı üzübdür, ona sel neylǝyǝcǝk, 
Kim meyi küpdǝn içirsǝ, ona sağǝr nǝ gǝrǝk? 
Yaralar tazǝ olan vaxtda sinǝ qanlı olur, 
Bu tǝzǝ yaraya dırnaq, ya da neştǝr nǝ gǝrǝk? 
Harda Saib oxuyar şerini san bülbül ötǝr, 
Bülbülǝ nǝğmǝsini ötmǝyǝ dǝftǝr nǝ gǝrǝk? 
 
 
* * * 
 
Yaz çağı bülbül ötǝr, hǝm dǝ ki, bağban sevinǝr, 
Gül olar nǝğmǝsinǝ bülbülün heyran, sevinǝr, 
Aşiqǝ can verir o al yanağın danǝ tǝri, 
Elǝ bil Xızr suyundan bu gülüstan sevinǝr. 
Qǝmi qǝlbdǝn çıxarıb qovmağı sǝn sanma asan, 
Bir gün ömründǝ olur qönçǝ dǝ xǝndan, sevinǝr. 
Şimşǝyǝ mane olarmı buludun gur yağışı, 
Göz yaşı axsa ǝgǝr qǝlb evi asan sevinǝr. 
Gül açanda dodağın sanki tǝbiǝt dǝ gülür, 
Bu gülüşdǝn şad olur yer üzü yeksan sevinǝr. 
Ürǝyi qǝm bürüsǝ, dünya da matǝm görünǝr, 
Saibin qǝlbi bu şadlıqda doğrudan sevinǝr. 
 
 
____________________________________________________________________ 
www.ocaq.net 
 
 
 
118
Mey nǝ lazımdır, o nǝrgiz baxışın xoşdu elǝ, 
Sürmǝ çǝksǝn bǝs edǝr, çünki o bihuşdu elǝ. 
Ünvanından bilinir namǝlǝrin mǝzmunu da, 
Tǝrcümanı neylǝyir ol kǝs ki, xamuşdu elǝ. 
Sanki göz danǝsidir sünbülümün buğdaları, 
İldırım xırman ilǝ bǝlkǝ hǝmaquşdu elǝ. 
Gül kimi incǝ belǝ istǝmirǝm qol dolayım, 
Cǝnnǝtin ǝtri uzaqdan bizi vurmuşdu elǝ. 
O sitǝm ölkǝsinǝ yazdığım o namǝlǝrim, 
Unudulmuşmu tamam? Harda qalıb düşdü elǝ? 
İstǝyirsǝn qulağın dinc ola söz-söhbǝtdǝn, 
Çǝkil öz xanǝnǝ, Saib, ora xamuşdu elǝ. 
 
 
*** 
 
Gül köynǝyini parçalayan bǝlkǝ nǝsimdir? 
Vaxtsız gülüşü qönçǝyǝ dǝhşǝtli qǝnimdir. 
Daim vǝtǝnindǝ qǝrib olmuşdu sǝnǝtkar, 
Sǝn aç sǝdǝfin köksünü, bax dür dǝ yetimdir. 
Tǝkcǝ kǝrǝm ilǝ cahana hökmüran olmaz, 
Tǝkcǝ kǝrǝm alǝmdǝ olan qǝmlǝrǝ kǝmdir. 
Yaz vaxtı köçün vardı, inan, özgǝ sǝfası, 
Şǝbnǝm gülün üstündǝ nǝsim saldığı nǝmdir. 
Sǝhrada kimin dǝrdinǝ dǝrman tapılıbdır? 
Şǝrh ǝhlinin hǝr dǝrdinǝ dǝrmansa hǝkimdir. 
____________________________________________________________________ 
www.ocaq.net 
 
 
 
119
Taleylǝ barış, xatirini cǝm elǝ sǝndǝ, 
Naz-nemǝt içindǝ yaşayır kim ki, hǝlimdir. 
Hǝr nöqtǝ ki, mǝchuldu, var öz şǝrh-ǝlacı, 
O nöqtǝ dǝ ǝrşin nǝzǝrindǝ çox ǝzimdir. 
Hǝr nǝqşǝ ki, ümmidlǝ gönüllǝr elǝyir şad, 
O pǝrdǝni açmışdı o insan ki, nǝimdir. 
Hǝr qǝlbi işıq insana yarpaqda da sirr var, 
Nurdan yaradıb yarpağı dǝrk eylǝ o kimdir?! 
Saib günah etmişsǝ iki dünyada ancaq 
Peşman da deyil çünki xudavǝnd kǝrimdir... 
 
 
* * * 
 
Bizdǝn ucada bǝlkǝ dǝ bir sirli cahan var? 
Varsa, orada özgǝ hǝyat, özgǝ zaman var. 
Nǝ qaldı bizǝ, fikr elǝsǝn, bircǝ tǝmǝnna 
Aşiq sinǝsindǝ o tǝmǝnnanı duyan var? 
Övladı bǝşǝrdǝn kǝnara varmı bir insan? 
Kim görmüş onu, varmı hanı? Harda nişan var? 
Göz yaşı tökürlǝr ümidin matǝmi üçün, 
Bu yer kürǝsindǝ nǝ qǝdǝr abi-rǝvan var? 
Əfsus ilǝ ahdır ucalır hey sinǝlǝrdǝn, 
Bu bağ verǝcǝk tazǝ bǝhǝr bir dǝ güman var? 
Sǝn alǝmǝ baxmaqda, çalış, sadǝdil olma, 
Bu torpağın altında mǝgǝr özgǝ cahan var? 
____________________________________________________________________ 
www.ocaq.net 
 
 
 
120
Dil göstǝrir hǝrdǝn mǝlǝyǝ sirrili ayna, 
Bǝlkǝ bu cahanda yenǝ bir sirri-nihan var? 
Dünyanı dolan sǝn dǝ günǝş tǝk, halalındır, 
Pak duyğulu insanlara bundan nǝ ziyan var? 
Can tutisinin sözlǝri heç vaxt acı olmaz, 
Sinǝndǝ onu ǝks elǝyǝn ayna, inan, var. 
Gǝlmirsǝ iki dünyada bir iş ki ǝlindǝn 
Bir küncǝ çǝkil, gözlǝ şǝlǝ ömrǝ aman var. 
Saib desǝ öz dǝrdini qan ağlayacaqdır, 
Bu mǝclisimizdǝ nǝ qǝdǝr dǝrdi duyan var. 
 
 
* * * 
 
Mǝn nǝ tǝxtü tac, nǝ da mülki-Süleyman istǝrǝm. 
Kaş ki, mǝndǝnra zı qalsın nazlı canan, istǝrǝm. 
Qalmışam bir taxta üstǝ mǝn bu sakit dǝryada, 
Dalğası hay qoparan bir coşğun ümman istǝrǝm. 
Bu yalançı dünyaya gülmǝk dilǝr qǝlbim mǝnim, 
Sübh tǝk gülmǝk üçün mǝn dǝ bir imkan istǝrǝm. 
Tufana cövlan üçün meydan gǝrǝkdi çox geniş, 
Qǝlbimin tufanına mǝn bir dǝ cövlan istǝrǝm. 
Yox kǝvakib nuruna çün ehtiyacım, ay kimi – 
Ol günǝşdǝn süfrǝmǝ mǝn istǝsǝm, nan istǝrǝm. 
Bir qarışqa timsalam, yox etibarım torpağa, 
Şah Süleyman tǝxtinǝ eylǝrsǝ mehman, istǝrǝm. 
____________________________________________________________________ 
www.ocaq.net 
 
 
 
121
Bu ölü dünya duraxsa pǝncǝsindǝn gǝr mǝni, 
Qǝmdǝn azad dost ilǝ mǝn ǝhdi-peyman istǝrǝm. 
Cǝddimin yanında yatsam sanma rahat olmaram, 
Yusifǝm, qardaşlarım olmuşdu «düşman», istǝrǝm. 
Cǝnnǝtǝ dǝrban qoyarlarsa mǝni vermǝm riza, 
Aynadar etsǝ mǝni o mahi-taban, istǝrǝm. 
Arzusuz bu qǝlbǝ hǝrgah etsǝlǝr bir mǝrhǝmǝt, 
Hǝr nǝ imkan eylǝyib dost versǝ ehsan, istǝrǝm. 
Bu şǝhǝr sıxdıqca, Saib, mǝndǝ taqǝt qalmadı, 
Bir geniş sǝhra, yaşıl çöllük, biyaban istǝrǝm. 
 
 
Dostluğü namǝdǝ kim bilsǝ o biganǝ olar, 
Şama dostluq elǝyǝn sidqilǝ pǝrvanǝ olar. 
Birdi zünnarla müqǝdǝs geyim o kǝslǝrǝ ki, 
Kǝbǝdǝn üz çevirib azimi bütxanǝ olar. 
Ürǝyin parçalana eşqilǝ qǝm çǝkmǝ buna, 
O ürǝk parçaların zülfǝ dǝyib şanǝ olar. 
Kim ki Fǝrhadlıq edǝ, sındıra öz tişǝsini, 
O kǝsin bu ǝmǝli eşqidǝ tiflanǝ olar. 
Çǝkinǝr kölgǝsini görsǝ ürǝksiz hǝr adam, 
Sitǝmi-yara dözǝn aşiqi-divanǝ olar. 
Hümmǝti olmasa ruhun bǝdǝni tǝrk elǝmǝz, 
Qanadı sınsa quşun, onda qǝfǝs lanǝ olar. 
Əhlidil ol ki, yetişsin fǝlǝyin feyzi sǝnǝ, 
Şama şöhrǝt gǝtirǝn eşqidǝ pǝrvanǝ olar. 
____________________________________________________________________ 
www.ocaq.net 
 
 
 
122
Ovçu görmǝkdi bizim qismǝtimiz alǝmdǝ, 
Özgǝlǝr harda olar, ruzilǝri danǝ olar. 
Qǝlbinin fikrinǝ, Saib, nǝ üçün qalmalıdır, 
Bu qara evdǝ mǝgǝr Leyli üçün xanǝ olar? 
 
 
* * * 
 
Yüz heyif, keçdi zaman, gül kimi canan soldu, 
Baharın fǝsli ötüb gül dǝ pǝrişan oldu. 
O qara xal elǝ yandırdı ki, öz dairǝsin, 
Kim ona baxdı, inan, qǝlbinǝ atǝş saldı. 
Kirpiyin kölgǝsi incitdi yarın gül üzünü, 
O bahar göylǝri tǝk nǝrgizi gözlǝr doldu. 
Bundan artıqmı olar qǝm, bu elǝ bǝsdi mǝnǝ. 
Çün xarab olmuş evim sellǝr axan bir yoldu. 
Faydası yoxdu mǝzarım başına lövhǝ vurub – 
Yazalar ki, günahım yoxsa, savabım boldu. 
Gǝl yada salma nahaq bir dǝ cavanlıq dǝmini, 
İldırım tǝk çaxaraq göydǝ yanıb mǝhv oldu. 
Sǝn mǝnǝ vǝdǝ verirsǝn, belǝcǝ ömr keçir, 
O gözǝllik yolunun sǝmti de, sağdı, soldu? 
Saibǝ birdi o yarın otağı, astanası 
Etibarı yox isǝ sǝrv mǝnimçin koldu. 
 
 
____________________________________________________________________ 
www.ocaq.net 
 
 
 
123
Fǝlǝyin çarxı ǝzib, qalmamış heç kǝsdǝ nǝfǝs, 
Bacası yoxsa evin şam kimi sǝn yanma ǝbǝs. 
Dövranın dönmǝsinǝ diqqǝt ilǝ bir nǝzǝr et, 
Dünyanın işlǝri, gör, düzmü gedir, yoxsa ki, tǝrs?! 
Mehrini salma uşaq tǝk bu oyuncaqlara sǝn, 
Ömrüdür tǝsbehin hǝr danǝsi, sǝn vermǝ ǝbǝs. 
Fǝlǝyin hǝlqǝlǝri bir cürǝ ǝfqan elǝmǝz, 
Zǝncirin hǝlqǝsinǝ bax ki, ucaldar neçǝ kǝs. 
İşığın keçmǝsinǝ iynǝ gözü sǝs elǝyǝr, 
İynǝcǝ var ümidin, ümidǝ eylǝ hǝvǝs. 
Ürǝyim qanla dolubdur bu şǝrab içmǝkdǝn, 
Dǝrdimi mey ovudur, içmǝyǝrǝk neynim bǝs? 
Daha yüksǝlmǝyinǝ etmǝ ümid sǝn, Saib, 
Qurumuş toxmu görübsǝnmi, göyǝrsin bir kǝs? 
 
 
* * * 
 
Bu hǝyatda hamı olmuşdu giriftar özünǝ, 
Unudub haqqı tamam, tǝk ümidi var özünǝ. 
Yetimin divarını Xızr da tikmǝz yenidǝn, 
Hǝr kǝsin fikri budur, tikdirǝ divar özünǝ. 
Şam da pǝrvanǝ üçün göz yaşını tökmür, inan, 
Sübh olur, ağlayır indi o da zar-zar özünǝ. 
Qönçǝ hǝsrǝt tikanın bülbülǝ qoymazdı dǝyǝ, 
Amma göz açmağı qoymur bu tikanlar özünǝ. 
____________________________________________________________________ 
www.ocaq.net 
 
 
 
124
Kimdi özgǝ yükünü alsın onun çiynindǝn, 
Hamı İsa kimi olmuşdu cilovdar özünǝ. 
Əzǝli nur düşübdür dǝrü-divara tamam, 
Yüsif öz hüsnü ilǝ oldu sǝbǝbkar özünǝ. 
Saibin yox nǝzǝri çün buludun gövhǝrinǝ, 
Bǝsdi öz tǝbi, olub indi göhǝrbar özünǝ. 
 
 
* * * 
 
O dodaqlar ki, susur, sanma ki, sözsüzdür hǝr an, 
Çox zaman sakit olur çün ürǝyi sözlü olan. 
Kamanın qoynuna girdikdǝ susur ox da belǝ, 
Kǝnara çıxmaq üçün ortaya girdim mǝn ǝlan. 
Nǝ ürǝk peşman olubdur, nǝ dǝ ǝfsus demişǝm, 
Nǝ zaman ǝl çalıram kirpiyimi çallam inan. 
Pambığı at qulağından, sökülür dan yeri, bax, 
Başqa bir mǝnası var sübh sözünün olsa duyan. 
Sürmǝ çǝksǝn gözünǝ, bil ki, gözün nura gǝlǝr, 
Taleyin bǝd gǝtirirsǝ elǝ sǝn tǝrki-mǝkan. 
Saib öz namǝsini yazdı ürǝk qanı ilǝ, 
Bir Yǝmǝn lǝli kimi alsın onu namǝ alan. 
Meyǝ batmış dodağın sanki dönüb sağǝr olub, 
O qara xal yanağında elǝ bil ǝnbǝr olub. 
Kim ǝyibdir başını sinǝsinǝ fikrǝ dalıb, 
San sǝdǝf danǝsidir bǝhrǝsi dǝ gövhǝr olub. 
____________________________________________________________________ 
www.ocaq.net 
 
 
 
125
Qǝlbimiz hansı sǝdǝfdǝn arasın dürrü, deyin, 
Dǝnizin ağ yalı qǝlbimdǝ yanıb ǝxtǝr olub. 
Gǝl, xǝbǝr alma mǝnim varlığımı, yoxluğumu, 
Alov idim, yanıb ömrüm, saralıbdır zǝr olub. 
Müşkül işdir ki çǝtin iqlimǝ sǝn tablaşasan, 
O qılıncın yarası indi bizǝ şǝhpǝr olub. 
Saibin fikri çiçǝk tǝk bǝzǝyib çox çǝmǝni, 
O gözǝl sözlǝr üçün lalǝ dönüb dǝftǝr olub. 
 
 
* * * 
 
Sanma hüşyarlığı sǝn hikmǝtdir 
Bu cahanın hǝr işi zillǝtdir. 
Şǝhǝrin şeyxi olub guşǝnişin 
Bu da bir cür tǝlǝdir, şöhrǝtdir. 
İntiqam hissini boğmaq özü dǝ, 
Bizcǝ ey xacǝ, böyük nemǝtdir. 
Kim ki, zǝrlǝ alır öz abrusunu, 
Bu da alverdi, fǝqǝt himmǝtdir. 
Kim verib fikri su ilǝ çörǝyǝ, 
Bir dǝyirmandı işi, zǝhmǝtdir. 
Bir gǝmi sahilǝ çıxmaz buradan 
Su dǝniz sahili yox vǝhdǝtdir. 
Gün başı üstün alıb, şehsǝ yatır, 
Gül yanağında, bu da qǝflǝtdir. 
____________________________________________________________________ 
www.ocaq.net 
 
 
 
126
Kim buluddan göhǝr almış, Saib, 
Bil, sǝdǝf tǝk o da pak niyyǝtdir. 
 
 
* * * 
 
Xoş olur pirǝ oturmaq, vǝli gǝzmǝk cavana, 
Oxa düzlük yaraşır, ǝyrilik ancaq kamana. 
Rǝng dǝyişdikcǝ gözǝ xoş gǝlir hǝr bir çaları, 
Bir yaz mǝftunudur, başqası vurğun xǝzana. 
İl boyu gül seli var köksümün altında mǝnim, 
Onca gün yazda gülüstan gülǝcǝk gül yığana. 
Faydası yoxdu payızda gülǝ bağban üzünǝ, 
Gül olan vaxtda gülüş çox yaraşar bǝlkǝ ona. 
Qǝfǝsǝ salsan ǝgǝr bülbülü hǝsrǝtlǝ yanar, 
Zövq alar bağda ǝgǝr uçsa fidandan-fidana. 
Uşağa südlǝ şǝkǝr versǝn, o sakit olacaq, 
Zahidi cǝnnǝtin eşqi gǝtiribdir imana. 
Özgǝlǝr cǝhd elǝyir dostu çox olsun, Saib, 
Düşmǝnǝ dost olacaq kim ki, ǝgǝr dostu dana. 
 
 
* * * 
 
Ehtiyacın varsa da qǝlbǝn tox olsan yaxşıdır, 
Dǝryadan minnǝt belǝ çǝkmǝzsǝ insan, yaxşıdır. 
____________________________________________________________________ 
www.ocaq.net 
 
 
 
127
Bǝxtsizlǝr eşqidǝn çǝksǝ bǝlalar, incimǝz, 
Şar sudan qorxmaz balıq, hǝr yerdǝn ümman yaxşıdır. 
Yol gedǝn tǝk olsa, tǝk dǝ qǝt edǝr axır yolu, 
Hǝr iki alǝmdǝ kim tǝk etsǝ cövlan, yaxşıdır. 
Hiylǝgǝr bez köynǝyi geysǝ tǝkǝbbürlǝ gǝzǝr, 
Əyninǝ atlas geyǝ saf qǝlbli insan yaxşıdır. 
Şǝnbǝnin fikrin çǝkǝr cümǝ gǝlǝndǝ hǝr uşaq, 
Günlǝri sǝn xoş keçirt, var ǝldǝ imkan, yaxşıdır. 
Dǝryada yelkǝn açıb sǝrxoşlar hay salmış nahaq, 
Kuzǝlǝr salsa haray mǝclisdǝ, ondan yaxşıdır. 
İldırımdan yansa xalqın xırmanı, dar göz adam 
Əl uzatmaz, söylǝyǝr, yansa bu xırman yaxşıdır. 
Ay buludda gizlǝnǝndǝ ayrı cür görkǝm alar, 
Çün gözǝl çöhrǝ gecǝ örpǝkdǝ pünhan yaxşıdır. 
Hǝr ötǝn gün sonradan xatırlanır xoş röya tǝk, 
Fikr edirsǝn ki, dünǝn hǝtmǝn sabahdan yaxşıdır. 
Hǝr işi yüz ölzmǝdǝn bez biçmǝyin yox faydası, 
Sǝn dǝ, Saib, hǝr işi yüz ölç, doğurdan yaxşıdır. 
 
 
* * * 
 
Varına eylǝmǝ sǝn çox etibar, 
Günǝşi göydǝ gǝzǝn yerdǝ tapar. 
Qurumuş çeşmǝdi yay fǝsli bulud, 
Bǝhrǝsiz ǝldǝ görübsǝnmi qabar. 
____________________________________________________________________ 
www.ocaq.net 
 
 
 
128
Qar kimi ǝl, kimǝ vermiş de xeyir? 
Zǝhmǝtin bǝhrǝsi dǝ gövhǝr olar. 
Xǝsisin zǝhr dadar hǝr tikǝsi, 
Qon kǝsif oldumu neştǝrlǝ çıxar. 
Sǝhǝrǝ qalmış bir ulduz kimidir 
Şam işığında yatan nazlı nigar. 
Gözǝlin xislǝti dǝ xoş olacaq, 
Surǝtin mǝna ilǝ vǝhdǝti var. 
Lalǝnin bağrı kimi bağrı yanar, 
Gecǝ-gündüz meyǝ kim olsa düçar. 
Özgǝ eybin demǝyi sayma hünǝr, 
Özün öz eybini gör, ver dǝ qǝrar. 
Rǝngi yox, ǝtri yox, o şeh kimidir, 
Saib, hǝr kǝs mey içib olsa xumar. 
 
 
* * * 
 
Eşq hǝr bir gözǝlǝ daireyi-ǝfsundur, 
Leylinin bǝxti qara oldu, sǝbǝb Mǝcnundur. 
Gözümüz qanla dolub sǝhrada batmışdı tikan, 
O İsǝ iynǝsini sancma ki, paltar yundur. 
Qǝlbi daş insanı da eşq ucaldır, böyüdür, 
Aparan Şirini qǝsrǝ demǝyin Gülgündür. 
Pis adamlar ǝlini öpmǝk ǝgǝr lazım ola, 
Belǝ alçalmağa kim mǝcbur ola, mǝhzundur. 
____________________________________________________________________ 
www.ocaq.net 
 
 
 
129
Şadlığımdan gözümün kirpiyi örtülmǝdi çün – 
Bu gecǝm körpǝ ǝlindǝn hǝnalı, gülgündür. 
Tükü tükdǝn seçǝnǝ kimsǝ ǝsir olmaya kaş, 
Hǝmişǝ şanǝyǝ zülf meyl elǝyǝr-mǝftundur. 
Saibin sorma bu yoxsulluğunun sǝn sǝbǝbin, 
Sǝrv yoxsul görünǝr bağçada, bu, qanundur. 
 
 
* * * 
 
Bizǝ bu eşq qǝmindǝn dǝ böyük, söylǝ, nǝ var? 
Mǝnim ümman qǝmimǝ kim deyir ümmana sığar? 
Biz ömür Karvanını qǝflǝtǝ verdik getdi, 
Çün yatarkǝn bu ömür karvanmız yolda olar. 
Bizǝ bir taziyana oldu ağarmış tükümüz 
Gün gǝlib yel tǝk ötür, hardadı o fǝsli-bahar? 
Qǝflǝt etmǝ, nǝfǝsin varsa qǝnimǝt bil onu, 
Bu şamın qǝsdinǝ durmuş nǝ qǝdǝr düşmǝni var. 
Qǝfǝsǝ mǝnlǝ gǝlibdir ürǝyimdǝ bu tikan, 
Mǝn çıxartmam oradan, çünki ürǝk verdi qǝrar. 
Yatdıq ǝfsanǝ ilǝ, indi ağırdır yuxumuz, 
Ruzigarın hayına kim oyanar olsa xumar? 
Saib, o yerdǝ ki, hǝr şey gülǝ dönmüşdü tamam, 
Daha nǝ fǝrqi sǝni harda oturdar o nigar. 
 
 
____________________________________________________________________ 
www.ocaq.net 
 
 
 
130
Fǝlǝyǝ çatmaz ǝli kim xaki-payın olmamış, 
Düşǝcǝk torpağa ol kǝs ki, harayın olmamış. 
Sǝnǝ verdi yerini, mǝclisi tǝrk eylǝdi ki, 
Hamıya sǝnsǝn ǝvǝz, bir kimsǝ tayın olmamış. 
Bir böyük ayna elǝ qǝlbini hǝr gün ona bax, 
Nǝ belǝ aynan olubdur, nǝ sarayın olmamış. 
Mövlǝvi yazdığı o şerǝ cavabdır bu qǝzǝl, 
Sǝn nǝ gövhǝrsǝn axı Kǝsrada tayın olmamış?! 
 
 
* * * 
 
Kim tutarsa ǝtǝyindǝn, olacaqdır ǝsirin, 
Kim dolansa başına mǝst edǝcǝkdir ǝtrin. 
Bir dilǝnçi kimi alsan ǝlinǝ yolda ǝsa, 
Yenǝ dövlǝt sarayında ǝbǝdi vardı yerin. 
Qǝribǝ mǝrhǝmǝt etmǝk sǝnǝ olmuşdu peşǝ, 
Qǝribǝm, saxla qapında, olaram mǝn nökǝrin. 
Sadǝlövh qǝlbimizin aynası ǝks etmǝk üçün, 
Bu cahanda sǝni seçmişdi, mǝgǝr yox xǝbǝrin. 
Dostlar ilǝ oturubdur, gözümün nuru mǝnim, 
Düşmǝnǝ vermǝ könül, artırar hǝr gün kǝdǝrin. 
Sındırar minlǝr ilǝ dağçapan öz tişǝsini, 
Hansı bütxanǝyǝ bir anlığa düşsǝ güzǝrin. 
Hǝdǝf olsa oxuna sinǝ dönüb şan-şan olar. 
Hǝr tikan bir ox olar sǝhraya salsan nǝzǝrin. 
____________________________________________________________________ 
www.ocaq.net 
 
 
 
131
O hǝyat çeşmǝsinǝ kimsǝdǝ meyl olmaz, inan, 
Saib, hǝr tǝşnǝlǝbǝ çatsa ǝgǝr bir ǝsǝrin. 
 
 
* * * 
 
Sǝhraya saldı biz Leyli edib mǝftun, yetǝr 
Görsǝ ceyran lǝprini yarpaqda çün Mǝcnun, yetǝr. 
Bir dǝ bu dünya var bizi mǝst etsǝ bu ǝfsun, yetǝr. 
Ey ilahi, eylǝdin ilk gündǝn aydın qǝlbimi, 
Surǝti tapdın, daha fikr eylǝmǝ mǝzmun, yetǝr. 
Kim çox içsǝ mey, ona ǝlbǝttǝ ev darlıq edǝr, 
Su ilǝ gildǝn düzǝltsǝ bir küp Əflatun, yetǝr. 
Bağlayarsa darğalar meyxanǝni, qǝm çǝkmǝrǝm, 
Mǝst olan aşiqlǝrǝ bir cüt lǝbi-gülgün yetǝr. 
Sǝrv bilmir, qumrunu hey danlayır bica yerǝ, 
Bir yaşıl yarmaqla şad olmuş ǝgǝr mǝhzun, yetǝr. 
Bu gülüstanda susuzluqdan daha gül qalmadı, 
Bǝs deyilmi boş yerǝ axıb gedir Karun? Yetǝr! 
Bunca sǝn, ey asiman, bǝsdir xǝsislik etdiyin, 
Tǝşnǝ olmuş lǝblǝrǝ bircǝ ovuc Ceyhun yetǝr. 
Qan olar, Saib, ǝlindǝ tutduğun ol gül şǝrab, 
Sǝn olan mǝclisdǝ bircǝ naxǝlǝf olsun, yetǝr. 
 
 
* * * 
____________________________________________________________________ 
www.ocaq.net 
 
 
 
132
Gizlin nǝyǝ lazım edǝsǝn yara mǝhǝbbǝt, 
Eşq olsa o nǝ sǝd bilǝcǝkdir, nǝ dǝ sǝrhǝd. 
Qǝlbǝn alışıb yanmasa kim tǝşnǝlǝb olmaz, 
Arif sevǝr o hüsnü, ola onda hǝqiqǝt. 
Yarın sǝni cǝlb etmǝsǝ hüsnü, üzǝ vurma, 
Xǝttü-xalına salma nǝzǝr. Gözdǝ lǝyaqǝt. 
Su sǝpsǝn oda atǝşi öncǝ göyǝ qalxar, 
Olmaz xǝsisǝ tǝsiri sǝn söylǝ yüz hikmǝt. 
Şamdır yuxusuz gözlǝrimǝ göydǝki ulduz, 
Göz yaşı içǝr mey yerinǝ kim çǝkǝ hǝsrǝt. 
Qǝlbi bu ǝcǝmzadǝlǝrǝ olsa da mayil, 
Əslindǝ ǝrǝbdir babası Leylinin ǝlbǝt. 
Gǝl, söylǝmǝ var böylǝ qǝzǝl xacǝdǝ, Saib, 
Sǝndǝn ötürü yüksǝk olar çünki bu qiymǝt. 
 
 
* * * 
 
Bu könül get-gedǝ o lǝl-lǝbin rǝnginǝ düşdü, düşdü, 
Kuzǝ öz ixtiyarın verdi meyin çǝnginǝ düşdü, düşdü. 
Saldı gül rǝnginǝ o xǝncǝri bu qanlı yaram, qanlı yaram, 
Dǝyişib görkǝmi gövhǝr o suyun cǝnginǝ düşdü, düşdü. 
Bil qiyamǝt sǝhǝri rǝngini o meydǝn alar, meydǝn alar, 
Lǝbinin rǝngi ǝgǝr bir dǝ meyi-gülgünǝ düşdü, düşdü. 
Gövhǝr ol yarın eşitcǝk xǝbǝrin oldu xǝcil, oldu xǝcil, 
Bu sǝbǝb oldu ki, o getdi sǝdǝf mülkünǝ düşdü, düşdü. 
____________________________________________________________________ 
www.ocaq.net 
 
 
 
133
Elǝ zǝnn eylǝmǝ mey içdim, o nuş oldu, mǝnǝ, oldu mǝnǝ, 
Bir kǝdǝr boğdu mǝni, qǝlbim evi pis günǝ düşdü, düşdü. 
Günǝşǝ açdı gözün, baxdı o şǝbnǝm kimi heyran, heyran, 
Qanad açdı, sinǝmin üstǝ o gövhǝr yenǝ düşdü, düşdü. 
Qaldırar bǝzǝn ǝlin xalq elǝyir ömrǝ dua, ömrǝ dua, 
Kuzǝyǝ fǝrqi nǝdir ömrǝ-günǝ indi nǝ düşdü, düşdü. 
Əlini üzsün hǝyatdan düşǝ kim eşq oduna, eşq oduna, 
Çox çǝtindir ki, yaxan eşqin ǝgǝr çǝnginǝ düşdü, düşdü. 
Hǝr uşaq barmağını sormaq ilǝ yatsa nǝ yaxşı, Saib, 
Vay o gündǝn davakar dayǝnin o ǝnginǝ düşdü, düşdü. 
 
 
* * * 
 
Narahat beynimdir axır başımı salmış şǝrǝ, 
Kim bu meydǝn içdi gördüm döndü o dǝrbǝdǝrǝ. 
Ümmanam, qalxar şahı sinǝmdǝ hǝr gün dalğalar, 
Gör neçǝ dǝrya sığışmış köksümǝ birdǝn-birǝ. 
Çiynimin alsa yükün bir gün fǝlǝk öz çiyninǝ, 
Siqlǝtindǝn dǝrdimin göylǝr qoyar başın yerǝ. 
Mǝst edib bu mey mǝni, çiynimdǝdir ancaq kuzǝ, 
Çün Bǝdaxşanda onu doldurmuşam mǝn son kǝrǝ. 
Düşmǝnin odlu dili qǝlbim içindǝ yatsa da, 
Susmuşam xǝncǝr kimi qeyzim dǝ dönmüş ǝxtǝrǝ. 
Mǝst olan vaxtı başımda cǝm olur huşum mǝnim, 
Bir şǝrab dǝryası istǝr qǝlbimǝ ilham verǝ. 
____________________________________________________________________ 
www.ocaq.net 
 
 
 
134
Saibǝm, tǝbim rǝvandır, çağlayır çaylar kimi, 
Neylǝyim kim bu halım bǝlli deyil hǝr dilbǝrǝ. 
 
 
* * * 
 
Nǝ zaman xǝncǝrini taxdı fǝlǝklǝr belinǝ, 
Dan yeri al günǝşin camını aldı ǝlinǝ. 
Mǝsi olan kǝslǝrǝ çün bircǝ işarǝ bǝs edǝr, 
Bǝs edǝr bicǝ piyalǝ bu bağın bülbülünǝ. 
Kim bizim tövbǝni sındırdısa bir kǝlmǝ ilǝ, 
Qoydu düz sözlǝri o qǝlbi sınığın dilinǝ. 
Olma bu piri-xǝrabatdan uzaq bir an da, 
Ox kimi kim uzağa uçsa düşǝr yad elinǝ. 
Necǝ dözsün, bu sınıq kuzǝni mǝn saxlamışam, 
Fǝlǝyin şişǝsini sındıran o mey selinǝ. 
Bir günün işrǝti dǝ bǝsdi, qǝnimǝt bil onu, 
Bu hǝnanı yazır hǝr gün birisi öz telinǝ. 
Daş ilǝ şişǝ ki, düşmǝndi, nǝ vaxtdan bǝridir, 
Bil ki, hǝr bir muradın çıxmaz ürǝk sahilinǝ. 
Gözünü dikmǝ bu dünya sǝnǝ nemǝt verǝcǝk, 
Heç apardınmı tǝam qar adamın mǝnzilinǝ? 
Dilbǝrin gözlǝri üstündǝ duran qaş kimidir, 
İki şah misra qoyulmuş qǝzǝlin övzülünǝ. 
Hǝr kǝsin qǝlbi bu gülşǝndǝ tǝmizdir, Saib, 
Şeh kimi çatmış ǝli indi günǝşin ǝlinǝ. 
____________________________________________________________________ 
www.ocaq.net 
 
 
 
135
 
 
* * * 
 
Şişǝmǝ yar tökmǝsǝ gülgün şǝrabı neylǝrǝm! 
Ay camalım vermǝsǝ hǝr gün ǝzabı neylǝrǝm?! 
Mahitab ruh oxşayır, şamdan yaxındır qǝlbimǝ, 
Öz çırağım var, daha mǝn afitabı neylǝrǝm. 
Şǝbbunun ǝtri mǝni indi ayıldıb xabdan, 
Reyhanın ǝtri yenǝ qaytarsa, xabı neylǝrǝm? 
Mǝstǝm, amma heç kǝsǝ etmǝm ǝzab tufan kimi, 
Dalğayam dǝryada mǝn, söylǝ, hübabı neylǝrǝm? 
Çox zaman sübhün yaxasın ilk dǝfǝ mǝn açmışam, 
Bǝs bu halǝtlǝ özüm indi niqabı neylǝrǝm?! 
Qǝm yemǝm ki, asiman atmış gǝmim sahillǝrǝ, 
Üzmüşǝm qumda balıq tǝk, indi abı neylǝrǝm. 
Bir xǝta iş görmǝyǝ yol vermǝmiş ağlım mǝnǝ, 
Saibǝm, mǝn etmǝsǝm xalqa savabı, neylǝrǝm. 
 
 
* * * 
 
Arx kǝnarında hǝr ot neştǝrdir, 
Zǝhǝri yoxdü onun, şǝkkǝrdir. 
Gözü yumma ki, könül pǝrdǝlǝnǝr, 
Ağzını yum ki, daha behtǝrdir. 
____________________________________________________________________ 
www.ocaq.net 
 
 
 
136
O gülǝn gözlǝrin dǝ mǝnası var, 
Göz badamdır, gülüş dǝ şǝkkǝrdir. 
Meyi iç, bir dǝ nǝğmǝyǝ qulaq as, 
Qalanı baş, gǝrǝksiz işlǝrdir. 
Tükü dǝlmǝk hünǝr deyil ǝslǝ, 
Eybini kim görürsǝ rǝhbǝrdir. 
Qǝvvasın gözlǝrindǝ nuram mǝn, 
İçdiyim çeşmǝ deyil, gövhǝrdir. 
Biz yer üstündǝ zǝif bǝndǝlǝrik, 
Bǝxtimiz şölǝsi yox ǝxtǝrdir. 
Nǝ gözǝl nemǝt imiş azadlıq, 
O gözǝllikdǝ sǝrvǝ bǝnzǝrdir. 
Çün buluddan qopardı öz qǝlǝmin, 
Saibin hǝr kǝlamı gövhǝrdir. 
 
 
*** 
 
Hǝr kimin fikri qǝvi oldu, o hikmǝt tapdı, 
Kim ki söykǝndi qara torpağa, qüvvǝt tapdı. 
Kölgǝdǝ gǝzmǝdi hǝr kǝs ǝbǝdi oldu hǝyat, 
Kim mǝhǝbbǝtlǝ qapı açdı, o, hörmǝt tapdı. 
Gözünü aç ki, tǝlatümlü dǝnizdir bu cahan, 
Kim ki yumdu közünü, dǝhridǝ zillǝt tapdı. 
Hindi tǝrif edirǝm, özgǝ xǝyal eylǝmǝyin, 
Burda söz incilǝrim yaxşıca şöhrǝt tapdı. 
____________________________________________________________________ 
www.ocaq.net 
 
 
 
137
Çün peşimanlıq odu sinǝmǝ dağ basdı mǝnim, 
Saib axtardığını lalǝdǝ ǝlbǝt tapdı. 
 
 
* * * 
 
O tǝbǝssümlü dodaqdan ki, xǝbǝr yoxdu hǝlǝ, 
Hǝsrǝt ilǝ alışıb yandı cigǝr, yoxdu hǝlǝ. 
Faydası yoxdu hübab sahilǝ dikmiş gözünü, 
Bu dǝnizdǝn qayıdan bircǝ nǝfǝr yoxdu hǝlǝ. 
Niyǝ bel bağlayasan sǝn bu havavu-hǝvǝsǝ, 
Şam yanıb oldu yarı, amma sǝmǝr yoxdu hǝlǝ. 
Sǝn yara qǝlbini açmaq dilǝsǝn qorxmadan aç, 
Ona kim namǝ yazar qǝmli dönǝr? Yoxdu hǝlǝ! 
Hünǝrin var o qara gözlülǝrin ardına düş, 
Bu sǝfǝrtǝk görǝcǝksǝn ki, sǝfǝr yoxdu hǝlǝ. 
Sübh gǝlcǝk gecǝnin saçlarını qayçılayar, 
Çox şükür ki, mǝn üçün böylǝ sǝhǝr yoxdu hǝlǝ. 
Ürǝyi yanmaz onun sel tǝk axan göz yaşıma, 
Yar özü göz yaşı tökmüş bu qǝdǝr, yoxdu hǝlǝ. 
Toxum ovcundadı, o torpağa dikmiş gözünü, 
Söylǝyir ki, bu toxumdan da ǝsǝr yoxdu hǝlǝ? 
Nǝyǝ lazım deyǝsǝn ki, bu onun öz evidir, 
Bura qǝmdǝn suvayı özgǝ gǝlǝr? Yoxdu hǝlǝ. 
Biz ki azadǝlǝrik, tǝnǝ nǝ lazımdı bizǝ, 
Daşı vurma ağaca, sanma zǝrǝr yoxdu hǝlǝ. 
____________________________________________________________________ 
www.ocaq.net 
 
 
 
138
Lǝblǝri öpmǝk ürǝkdǝn gǝlǝn arzundu ǝgǝr, 
Demǝ atǝşsiz o yaqutda xǝtǝr yoxdu hǝlǝ. 
Saibin fikri ǝgǝr ki, fǝlǝyin çǝrxin ötüb, 
Fikrini şerǝ verib, özgǝ nǝzǝr yoxdu hǝlǝ. 
 
 
* * * 
 
Ümidim incǝlǝrǝk dönmüş o bayram ayına, 
Bir açar yoxdu düşǝ çünki bu ümmid yayına. 
Hǝvǝsim yox mǝnim azadlığa, ya bǝndǝliyǝ, 
Dedilǝr ki, söyüdün meyvǝsi düşdü payına. 
Mǝnsurun mövqeyinǝ çatdı yüzündǝn birisi, 
Lalǝlǝr, söylǝ, bǝrabǝrmi şǝhidlǝr sayına? 
Nǝ zaman zövq ilǝ çırpındı sinǝmdǝ ürǝyim. 
Qoymaram bir dǝ onu qǝmlǝ kǝdǝrlǝ boyana. 
Elǝ pǝcmürdǝ halam, yox ümidim mǝn ücalam, 
Xǝzan olmuş çǝmǝnin kim qalacaqdır hayına? 
Şükr elǝ Saib, hǝlǝ dostların hǝrdǝn yad edir, 
Vay o gündǝn düşǝsǝn sǝn dǝ o qǝflǝt çayına? 
 
 
*** 
 
Çox gǝzib axır onu tapdım yenǝ qǝlbimdǝ mǝn, 
Gör mǝn harda gǝzmişǝm, harda itibmiş o vǝtǝn. 
____________________________________________________________________ 
www.ocaq.net 
 
 
 
139
Biz ǝbǝs dǝrya üzündǝ sinǝni yandırmışıq, 
Sǝn demǝ sahildǝ imiş dǝryalarda biz gǝzǝn. 
Ayrılıqdan nalǝ çǝkdim keçdiyim yollar boyu, 
Fikr edirdim bu sǝsi canan eşitmir bǝs nǝdǝn. 
Qǝlbimin tutdum yarasın dünya döndü zülmǝtǝ, 
Parçalanmış qǝlbim imiş bu cahana nur verǝn. 
Dünyanın hǝr möhnǝtindǝn qurtarasan bǝlkǝ dǝ, 
Kǝbǝnin ol şah yolunda züvvara döndükdǝ sǝn. 
O nigarın gözlǝri almışdır ǝqli – dinimi, 
Meypǝrǝstlikdǝn axır, Saib, nǝlǝr çǝkdi bu tǝn. 
 
 
* * * 
 
Ölüm ilǝ aramız bircǝ nǝfǝs, çoxmu qalıb? 
Sel gǝlir, himmǝt elǝ, qarşını kǝs, çoxmu qalıb? 
Vaxt çatıb, ayrılaraq tǝrk elǝyir ruh bǝdǝni, 
Düşǝcǝk dam qırağından bu qǝfǝs, çoxmu qalıb? 
Bir payız yarpağı tǝk, gör, necǝ dǝ soldu ömür, 
Başqa bir fikrǝ daha düşmǝ ǝbǝs, çoxmu qalıb? 
Bu qǝdǝr nalǝ edibsǝn, ǝsǝri oldu ona? 
Hǝlǝ o odlu hǝvǝs bitmǝdi bǝs, çoxmu qalıb? 
Hanı Xosrov, hanı Fǝrhad, hanı Şirin, de görǝk! 
Hanı o odlu mǝhǝbbǝt, o hǝvǝs, çoxmu qalıb? 
Hanı şǝkkǝr lǝbinin şǝhdi, düşür bir dǝ yada, 
Onu qarǝt elǝdi hansı mǝgǝs? Çoxmu qalıb? 
____________________________________________________________________ 
www.ocaq.net 
 
 
 
140
Vaxt çatır ey günǝşim, gǝl başım üstündǝ otur, 
Qorxuram gǝlmǝyǝ bir dǝ nǝfǝs, çoxmu qalıb? 
Bu geniş göylǝrin altında qalan kimdi daha? 
O Mǝsiha ili Saib, iki kǝs, çoxmu qalıb? 
 
 
* * * 
 
O qǝdǝr incǝdi, baxsan, yanağı al qan olar, 
Kim ki bir dǝfǝ görǝr, gül üzünǝ heyran olar. 
Bir sapand tǝk daşı yüngülcǝ alıb fırladar o, 
Çox ağırdır yuxusu, kim ki görǝr, candan olar. 
Asiman göz kimidir, yersǝ onun baz kilǝsi, 
Dünyanı viran edǝn bu iki sǝf mücgan olar. 
Dodağı öylǝ lǝtifdir ki, o dinmǝzsǝ belǝ, 
Görünǝr hansı kǝlamlar orada pünhan olar. 
Gül üzündǝ qara xal yandırar o odsuz adamı, 
Bǝzi dǝ kirpiyinin fitnǝsinǝ qurban olar. 
Bu qara torpağın altında neçǝ ayna yatır, 
Çün tamaşaya gǝlǝnlǝr axırı peşman olar. 
Çǝkǝ bilmir gözünü Saib o ay üzlǝrdǝn, 
Dünyadan çǝksǝ ǝlin bǝlkǝ ona asan olar. 
 
 
Qönçǝnin saflığına şahid olan şǝbnǝmdir, 
Mǝryǝmin paklığının aynası da Mǝryǝmdir. 
____________________________________________________________________ 
www.ocaq.net 
 
 
 
141
Bir ovuc su sǝpǝlǝr, yatmış olanlar oyanar, 
Zülm evin viran edǝn göz yaşı bir alǝmdir. 
Uşağa öz atası örnǝk olar qeyrǝt ilǝ, 
Bǝşǝrǝ örnǝk olan da a qoca Adǝmdir. 
Minnǝtǝ tab elǝmǝz şan-şan olan parǝ könül, 
Çün könül yarasına öz qanı da mǝlhǝmdir. 
Özünü nazlı gözǝllǝr kimi bu bağda öyǝn 
O, gülün dizlǝri üstǝ oturan şǝbnǝmdir. 
Baharın növrağı çox tez dağılar, var sǝbǝbi, 
Şah Süleymandan üzün tez çevirǝn hatǝmdir. 
Arif insan bu cahanda daha yüksǝk ad alıb, 
Saibǝ bǝlkǝ dǝ hatǝm demǝyin çox kǝmdir. 
 
 
* * * 
 
De, görüm mǝskǝn olub Kǝbǝ, ya bütxanǝ sǝnǝ? 
Ey evi bǝrbad olan, hardadı bǝs xanǝ sǝnǝ? 
Nǝ qǝdǝr çox ola yer mehrini artırmayacaq, 
Yaxşı bax, aydın ola Kǝbǝ vǝ bütxanǝ sǝnǝ. 
Yaxanı cırmasan arxanca uşaqlar qaçmaz, 
Qışqırıb söylǝmǝz onlar axı divanǝ sǝnǝ. 
Eşqǝ tǝklif elǝmirlǝr ki, buyur, gǝl ürǝyǝ, 
Sel dǝ elan elǝmir, gǝldim, a viranǝ, sǝnǝ. 
Gülü rǝna nǝdi? O alǝmi-vǝhdǝt haradı? 
Birdimi qǝndil ilǝ şişǝ, ya peymanǝ sǝnǝ? 
____________________________________________________________________ 
www.ocaq.net 
 
 
 
142
İkilik yox, gözümüzdǝ bütün alǝm birdir, 
Fǝrq edir zünnar ilǝ tǝsbehi sǝddanǝ sǝnǝ? 
Başa sal Saibi, pǝrvanǝ o hamda nǝ görüb, 
Sǝn ona bǝnzǝmisǝn? Yoxsa o pǝrvanǝ sǝnǝ?! 
 
 
* * * 
 
Fǝlǝyin çǝrxi hǝlǝ dövrǝ vurar, 
Başımız üstǝ onun aynası var. 
Hǝdǝfǝ layiq o sakit sinǝdir, 
Ən uca zirvǝ isǝ zirveyi-dar. 
Göy otun bǝxtinǝ bax tapdalanır, 
Tikan isǝ divarın üstǝ durar. 
Sǝhǝrin ağzı qızıl qanla dolub, 
Belǝdir hǝr kǝs ǝgǝr düz danışar. 
Etibarsız tanınan insan da 
El gözündǝ qarışqa boyda olar. 
İlk daşı ǝyri qoyublarsa ǝgǝr 
Yer ilǝ yeksan olar onda divar. 
Tǝlǝni torpaq ilǝ örtǝrlǝr, 
Ceyranı ovçular etdikdǝ şikar. 
Sǝn mülayim deyilsǝn, ey Saib, 
Yoxsa dünya elǝ hǝmvar dolanar. 
 
 
____________________________________________________________________ 
www.ocaq.net 
 
 
 
143
İnsanı mǝst eylǝyǝn saçlar, o nemǝt kimdǝdir? 
Ay camala nur saçan nurlu o surǝt kimdǝdir? 
Arxası mehraba kilǝrdir ibadǝt eylǝyǝn? 
Qaşları qiblǝ olan o qoynu cǝnnǝt kimdǝdir? 
Güllǝrin açmış yaxasın hǝr sǝhǝr sübhün yeli, 
Bǝs bu sübhün göynǝyin cırmış o qüvvǝt kimdǝdir? 
Qaşlarından öyrǝnib ǝysin belin göydǝ hilal, 
Bir günǝşdir gözlǝrin, de, bunca şöhrǝt kimdǝdir? 
Aynanın da cövhǝrin atǝş, yaxıb zülfün kimi, 
Bu günǝş üzlü gözǝl kimdir, bu cürǝt kimdǝdir? 
Bayram ayın axtaranlar çün itirmiş başını, 
Bǝs hilalın gǝzdiyi atǝş, hǝrarǝt kimdǝdir? 
Rişǝsi torpaqdadır sǝrvin, çün adi haldı bu, 
Qumru nǝzmǝ çǝkdiyi o sǝrv qamǝt kimdǝdir? 
Qeyri-mümkündür ürǝkdǝ gizlǝnǝ ayla günǝş, 
Bǝs bu sinǝ, bǝs bu ayna, bǝs bu vüsǝt kimdǝdir? 
Asdılar Mǝnsuru, ancaq o fǝnaya getmǝdi, 
Hǝr kǝsǝ mǝlumdu bu güc kimdǝ, qeyrǝt kimdǝdir? 
Bu qǝzǝl, Saib, cavabdır Qafilin o şerinǝ: 
Can boğaza gǝldi, hey sordum, o afǝt kimdǝdir? 
 
 
* * * 
 
Mişg ǝtirli, o şǝvǝ saçlar, o nemǝt ondadır, 
Dan yerindǝ nur saçan o lalǝ surǝt ondadır. 
____________________________________________________________________ 
www.ocaq.net 
 
 
 
144
Zǝnn edǝrlǝr göylǝrin köksündǝdir zümrüd çǝmǝn, 
Göylǝrǝ naz eylǝyǝn o sǝrv qamǝt ondadır. 
Gözlǝrimdǝn dǝrbǝdǝr salmış o dilbǝr röyamı, 
Çünki dil-dil yüksǝlǝn şölǝ, hǝrarǝt ondadır. 
Əqlǝ sǝn etmǝ ümid, burda naçardır ǝql özü, 
Dǝrdǝ dǝrman o hilal qaşlar da ǝlbǝt ondadır. 
Bu sınıq qǝlbimdǝ hey yarın xǝyalı canlanar, 
Xǝstǝyǝm, pǝcmürdǝ halam, bil ki, illǝt ondadır. 
Saib, heç saymaqla bitmǝz nazlı yarın nazları, 
Bir baxışla ovlayar qǝlbi, bu xislǝt ondadır. 
 
 
* * * 
 
Mey haramdır o zaman ortada bir hüşyar ola, 
Yuxu getmǝz gözǝ evdǝ birisi bidar ola. 
Çün pǝrişan görǝrǝm aynada mǝn öz-özümü, 
Onu tez sındıraram ya ev ola, bazar ola. 
Hǝr cümǝ tǝzdǝn uşaqlar yığışır, adǝtdir, 
İstǝrǝm qışqıram, ey kaş hǝmişǝ bazar ola. 
Xızr dǝrdin soyudur bǝzǝn o gülgün mey ilǝ, 
Kǝbǝ düşmǝz yada o evdǝ ǝgǝr azar ola. 
Hǝmişǝ tǝr-tǝzǝdir cövhǝri bǝxt aynamızın, 
Heç solar, Saib, o ayna, baxanı dilbǝr ola? 
 
 
____________________________________________________________________ 
www.ocaq.net 
 
 
 
145
Xatirin Xoşsa ǝgǝr, badǝ nǝ lazımdır daha. 
Qǝlbin aydınsa sǝnin sǝhra nǝ lazımdır daha. 
Sǝrvǝtin neylǝr o kǝs ki, ürǝyi varlı ola, 
Etiqadın yoxdusa dünya nǝ lazımdır daha. 
Bağı seyr eylǝyǝr insan ki, onun könlün aça, 
Nǝ zaman xoşdu ürǝk, onda nǝ lazımdır daha? 
Sǝnǝ mǝn etibar etdim evimin sǝrvǝtini, 
Xǝlvǝti girmǝk ora amma nǝ lazımdır daha. 
Göz ki, dostlar üzünǝ baxmaq üçün lazım olur, 
Yǝqubun yoxdu gözü, olsa nǝ lazımdır daha. 
Buludun yelkǝnǝ yox ehtiyacı, göydǝ üzǝr, 
Aşiqǝ yarı gǝrǝk, başqa nǝ lazımdır daha. 
Dağ ǝgǝr lǝl yetirǝ, qırmızı lalǝ nǝ gǝrǝk, 
Bir adam ölmüş ola, xülya nǝ lazımdır daha. 
Sabahın dǝrdi bu gündǝn çox olar, şübhǝsi yox, 
Su günün dǝrdini çǝk, sonra nǝ lazımdır daha. 
Xǝncǝrin ǝks elǝyir halımı aydın su kimi, 
Ərzi-hal eylǝmǝyǝ ayna nǝ lazımdır daha. 
Saibi mǝşğul edib eşqi bu ay üzlülǝrin, 
Bu camal tǝşnǝsinǝ dǝrya nǝ lazımdır daha. 
 
 
* * * 
 
Bu hǝyat çeşmǝsi o gül üzünün şǝbnǝmidir, 
Zülfünün ǝtri yayılmış, elǝ ǝnbǝr kimidir. 
____________________________________________________________________ 
www.ocaq.net 
 
 
 
146
O xumar göz bizi meydǝn dǝ bǝtǝr mǝst ǝlǝyǝr, 
Bir gözǝl çöhrǝ dǝ bir bağça çiçǝk alǝmidir. 
Alnının xǝtlǝrini yaxşı bilir xǝtt oxuyan, 
Hǝr qırış ömrün itǝn illǝrinin bir şǝmidir. 
Nöqtǝdirmi ağ üzündǝ düzülǝn qara xalın, 
Yox o ki, ǝtir saçır, canımızın mǝlhǝmidir. 
Əlinǝ, çöhrǝnǝ hǝr dǝm toxunan sübh yeli, 
Ümidin yelkǝnidir, arzum isǝ bir gǝmidir. 
Saçının bir ucu birçǝkdǝ gǝlib halqalanar, 
Halqanın hǝr biri zülfündǝ bir aşiq qǝmidir. 
Bu hǝyat çay tǝk axır, öylǝ ki, qǝddin ǝyilǝr. 
Bu tǝzǝ ömrün üçün körpüyǝ dönmǝk dǝmidir. 
Saib, ol gül yaxasında görünǝn düymǝ deyil, 
Bülbülün şölǝ çǝkǝn cǝh-cǝhidir, ya bǝmidir. 
Əql bir körpǝ fidandır ki, xǝzan qǝmdir ona, 
Eşq bir sǝrvidi, güllǝr hamı hǝmdǝmdir ona. 
Hǝr kǝs öz ǝsli ilǝ daxil olur meydana, bil, 
Kimǝ xoş keçsǝ, o dövran sürǝcǝk, dǝmdir ona. 
Dünyanın dǝrdi nǝdir, qǝm elǝ eşqin qǝmidir, 
Hǝr qǝmi çǝkmǝz aşiq, eşqin özü qǝmdir ona. 
Eşqǝ düşmüş ürǝyǝ vǝsl ilǝ dǝrman nǝ gǝrǝk? 
Kim mǝhǝrrǝmdǝ tutar bayramı, matǝmdir ona! 
Kim açıq gözlǝ baxar dünyaya, dövran sürǝr o, 
Bu hǝyat nǝşǝ dolu, bal kim alǝmdir ona. 
Hüsnümün aynasıdır ǝks elǝyǝn hǝr nǝzǝri, 
Gül gülǝn üz kimidir, ayna da şǝbnǝmdir ona. 
____________________________________________________________________ 
www.ocaq.net 
 
 
 
147
Hǝr kimin qǝlbi ilişmişdi o zülfün toruna, 
Ömrünǝ nǝşǝ verǝr, çünki bu mǝlhǝmdir ona. 
Kim yumub ağzını sakit çǝkilǝ bir tǝrǝfǝ, 
Bu susub durması bir dövlǝti-hatǝmdir ona. 
Saib, hǝr qǝlb ki, paxıllıq oduna yandı, inan, 
Düşsǝ cǝnnǝt bağına, bil ki, cǝhǝnnǝmdir ona. 
 
 
* * * 
 
Dostluğun möhkǝmliyi ilqardadır, peymandadır, 
Dövranın zülmün nǝ bilsin ta toxum xırmandadır. 
Mehribanlıq eylǝ sǝn namehriban insanlara, 
Yusif olmaq bir dözümdǝ bir dǝ ki, imkandadır. 
Hǝr kǝsin ǝqli çox olsa çox ola sinǝ dağı, 
Ev çıraqla nurlanar, ǝsli sǝbǝb dǝ bundadır. 
Arzularla çırpınan qǝlb eşqǝ minnǝtdar olar, 
Sap kimi incǝlmisǝnsǝ eşq odu, bil, candadır. 
Kim gülün ǝtrin sevirsǝ ǝllǝrin vurmaz gülǝ, 
Yusifin dǝ köynǝyi o gül kimi meydandadır. 
Kim yumar söylǝ, gözün meyxanada mǝst olsa da, 
Kuzǝ bir yanda durur, mey camı da bir yandadır. 
Arpaya eylǝr ǝsǝr, Saib, bulağın saf suyu, 
Qǝlbi nazik kǝslǝrin Hǝssaslığı çün qandadır. 
 
 
____________________________________________________________________ 
www.ocaq.net 
 
 
 
148
Olub ol qara saçın, gör, necǝ heyranı odun, 
Hindliyǝ mǝskǝn olubdur hǝmişǝ yanı odun. 
Kim gözün alsa balağın suyu rahat axacaq, 
Verdi pǝrvanǝyǝ can çeşmeyi-heyvanı odun. 
Lalǝni tilsimǝ saldı sǝnin atǝş nǝfǝsin, 
O özü getdi ola bǝlkǝ dǝ qurbanı özün, 
Çün Süleymana çǝtir etdi o pǝrvanǝ özün, 
Canıma lǝrzǝ salıbdır yenǝ tüğyanı odun. 
Kababın göz yaşı düşsǝ alovu qalxar odun, 
Duzlu göz yaşım ilǝ coşdu çün ümmanı odun. 
Qıvrılıb yanmağımız eşqǝ tǝzǝ şölǝ verir, 
Çör-çöp atsan bǝzǝnǝr çünki gülüstanı odun. 
Biqǝrarlıq tikana döndü batır köksümǝ, bax, 
Bürünüb tüstü ilǝ indi biyabanı odun. 
Şölǝlǝr tüğyan edib yüksǝlir hǝtta buluda, 
Bu gecǝ kimdi görǝn yanmağa mehmanı odun? 
Əql tǝk eşq özünǝ açmadı bir yaxşı dükan, 
Mayası çör-çöp idi, olmadı Cövlanı odun. 
Qǝlbi hifz etmǝk üçün tanrı yaratmış bǝdǝni, 
Gözü hifz etmǝk üçün güldü nigǝhbanı odun. 
Sevginin mehri yamandır, gözǝlin qǝhrindǝn, 
Şadlığın artırır hǝr dǝm kababın qanı odun. 
Bǝndǝyik biz ulu eşqǝ, nǝ ki, çǝrxi-fǝlǝyǝ, 
Gör, möhürlǝndi mum ilǝ neçǝ fǝrmanı odun. 
Saibin söhbǝti eşqin odunu şölǝlǝdir, 
Dükanı bağlanacaq gǝlmǝsǝ ǝfğanı odun. 
____________________________________________________________________ 
www.ocaq.net 
 
 
 
149
Eşq gǝr örtülüdür, amma yenǝ mǝşhurdur, 
Hüsn açıq olsa belǝ gözlǝ görünmǝz nurdur. 
Yarım aynaya baxar, baxmaq ilǝ doymaz, inan, 
Aynanın gözlǝrimi, ya suyu bilmǝm şordur. 
Söz ilǝ haqqı sübut eylǝmǝk asan da deyil, 
Baş qoşa kim bu işǝ, bil ki, elǝ Mǝnsurdur. 
Canını gözlǝyǝnin ömrü yetǝr tez dǝ sona, 
Yayı çox tez qırılar hansı kaman çox zordur. 
Hǝr qarış torpağı qanla boyayıb çǝrxi-fǝlǝk, 
Torpağın qǝlbinǝtǝk qazsan ǝgǝr, hey gordur. 
Saibin şövqü gǝlibdir, yenǝ dǝ şer yazır, 
Tǝzǝ sözlǝr demǝyǝ sanki o da mǝmurdur. 
 
 
* * * 
 
Arif nǝzǝrindǝ bu kiçik lanǝ böyükdür. 
Nadan nǝ bilir ki, axı divanǝ böyükdür! 
Kim göz yaşı tǝk sildi gözündǝn bu cǝhanı, 
Əhsǝn o kǝsǝ hǝr işi mǝrdanǝ, böyükdür! 
İçsǝn nǝ qǝdǝr mey, yenǝ eşqin qǝmi qǝmdir, 
Kim hövsǝlǝsizdir, ona bir danǝ böyükdür. 
Saxlar sǝdǝfin sağrı o su qǝtrǝsin, ancaq – 
Hǝrçǝndi ki ol gövhǝri-yekdanǝ böyükdür. 
Hǝr zǝrrǝ bir alǝmdi çün arif nǝzǝrindǝ, 
Hǝr qǝtrǝyǝ mǝskǝnsǝ bu meyxanǝ, böyükdür. 
____________________________________________________________________ 
www.ocaq.net 
 
 
 
150
Peymanǝdǝ qan verdi sǝnǝ saqiyi-dövran, 
Çox fǝxr elǝyib içmǝ ki, bu xanǝ böyükdür. 
Hǝr kǝs yerini tutsa, daha xırda sayılmaz, 
Bayquşsa ǝgǝr sahibi-viranǝ, böyükdür. 
Aşsan fǝlǝyi, orda pǝrişan, olacaqsan, 
Bir özgǝdir o alǝm, a ǝfsanǝ böyükdür. 
Bütxanǝyǝ ya Kǝbǝyǝ Saib gedǝr olsa, 
Hǝm dost deyǝcǝk, dǝm dǝ ki, biganǝ, böyükdür. 
 
 
* * * 
 
Zülfünün hǝr teli axır mǝni saldı ǝzaba, 
Bu qǝmim xǝt-xǝt olub döndü axırda kitaba. 
Ürǝyin dǝrdini gülmǝk ilǝ qovmaq olmaz, 
Gülmǝyin ǝcri budur gül dönür axır gülaba. 
Sinǝmin atǝşi pünhandadı, görmür heç kim, 
Tüstüsüz, odsuz alışdı daha döndü kababa. 
Kǝsilib sǝbri-qǝrarım, qǝmim indi min olub, 
Dalğa-dalğaya qovuşsa daha gǝlmǝz hesaba. 
Mǝn üçün fǝrqi nǝdir, qǝtrǝ ya da ümman ola. 
Söndürüb atǝşimi çatmadı heç kǝs savaba. 
Saibin yüz qapı açdı üzünǝ bǝxti ǝgǝr, 
Bir qapı açmadı o, qǝlbi düşǝ iztiraba. 
Yatmağa meyl elǝyir ol göz ki, giryan olmayır, 
Nǝfsinǝ quldur o kǝs ki, qǝlbi nalan olmayır. 
____________________________________________________________________ 
www.ocaq.net 
 
 
 
151
Əbǝdi ömr qazanmaq istǝsǝn keç ömrüdǝn, 
Əbǝdi ad-sǝn qazanmaq bil ki, asan olmayır. 
Mǝrhǝmǝtlǝ, rǝhm ilǝ işlǝr yetǝndǝ hasilǝ, 
Mǝrhǝmǝtsiz qardaş heç bundan peşiman olmayır. 
Söz demǝ dünya işindǝn ölüyǝ, bilmǝz onu, 
Qızmasa tǝndir çörǝklǝr oda büryan olmayır. 
Günǝşǝ naz eylǝyǝr ol gün ki, bǝdr oldu hilal, 
Ay üçün göylǝrdǝ hǝr dǝm böylǝ meydan olmayır. 
Sıxdı zindan tǝk mǝni hǝsrǝt dǝ, qǝm dǝ doğrusu, 
Ayrılıqdan kimlǝrin qǝlbi pǝrişan olmayır. 
Bu qoca vaxtında düşdüm mǝn dǝ sǝrvǝt eşqinǝ, 
Bilmǝdim hǝr qocalan kǝs dǝ Süleyman olmayır. 
Saibǝ xoşdur bu sǝhrada qala tǝk, tǝnha o, 
Çünki bu sǝhrada bir ahu da mehman olmayıb. 
 
 
* * * 
 
Biz olardan deyilik, dillǝ ǝyan axtarasan, 
Ya da heç tapmayasan, nami-nişan, axtarasan. 
Ürǝk ǝhlin sǝn ürǝkdǝ, nǝzǝr ǝhlin gözdǝ, 
Dildǝ dostluq edǝni dildǝ hǝr an axtarasan. 
Sevgi bir zǝrrǝdǝ gizlǝnmǝz, ona şübhǝn var? 
Nǝyǝ vardırsa ǝgǝr sǝndǝ güman, axtarasan. 
Bir nişan olmadan heç kǝs çata bilmǝz hǝdǝfǝ, 
Kǝbǝyǝ çatmaq üçün yolda nişan axtarasan. 
____________________________________________________________________ 
www.ocaq.net 
 
 
 
152
Hǝr sǝdǝfdǝ gövhǝri, ya da çǝmǝnlikdǝ gülü, 
Ya xǝrabat piritǝk bǝxti cavan, axtarasan. 
Arzu etmǝklǝ işıqlanmaz otaq yoxsa baca. 
Nigǝran qǝlb olacaq gözdǝ ǝyan, axtarasan. 
O duyan qǝlbǝ ǝsǝrsiz qala bilmǝz nalǝm, 
Atmaq üçün oxunu öncǝ kaman axtarasan. 
Bunu Saib, o Seyid Yǝzdiyǝ yazmışdı cavab, 
Arif aşiqlǝr olur qǝlbdǝ nihan, axtarasan! 
 
 
* * * 
 
O qǝdǝr heyran olub indi o dildar özünǝ, 
Baxsa da aynaya o qalmış intizar özünǝ. 
Hǝr ürǝk nazik ola zǝrrǝ ona dağ salacaq, 
Necǝ ki, lalǝ salıb yüz belǝ dağlar özünǝ. 
Bu gözü qanlı adamlar hǝr ovu ovladılar, 
Meşǝdǝ sǝyyad olub indi hǝr şikar özünǝ. 
O dodaqdan od alıb indi düşdü şamın qǝlbi oda, 
Necǝ ki, tǝşnǝ dodaq olmuş abidar özünǝ. 
Nǝ gözǝldir ki, tamaşayla tapa hǝr kǝs özün. 
Çünki hǝr hüsnün özü pǝrdǝdi aşkar özünǝ. 
Bu gözǝl bağçada hǝr sünbülǝ kim salsa nǝzǝrǝ, 
Sanki bir şanǝdi hǝr zülfdǝ gǝzir yar özünǝ. 
Nǝ şikayǝt yeridir, Saib, edirsǝn fǝlǝyǝ? 
Hansı mǝclisdǝ alıb badǝ ixtiyar özünǝ?! 
____________________________________________________________________ 
www.ocaq.net 
 
 
 
153
Nǝ qǝdǝr çox ola şadlıq yenǝ qǝm kamil olar, 
Bir kǝsin xǝrci gǝlirdǝn çox ola aqil olar? 
Dövranın qǝlbi kǝdǝrlǝnmǝdi göz yaşımıza, 
Çürümüş toxmu ǝkib gözlǝmǝ ki, hasil olar. 
Ona aşıq deyǝrǝm eşqi üçün dara gedǝ, 
Dǝymǝmiş meyvǝ düşǝrsǝ yemǝyǝ qabil olar? 
Zülfünün hǝlqǝsi bu qǝlbimi yandırdı mǝnim, 
Kim tamaşaya dura, qırpsa gözün, qafil olar. 
Könlünün arzusu birdir sǝnin heyranlarının, 
Gör, o zülfündǝ neçǝ aşiq üçün mǝnzil olar? 
Göz önündǝn bu hǝyat girdabı qalxarsa ǝgǝr, 
Bu yolun yolçuları mǝqsǝdinǝ nail olar. 
Yedi qǝlbin qanını hǝr söz üçün Saib dǝ, 
Parçalanmazsa ürǝk, gözlǝmǝ söz hasil olar. 
 
 
* * * 
 
Qoysa ǝvvǝl kǝrpici torpağa bir memar kǝc, 
Asimana dǝysǝ dǝ, axır olar divar kǝc. 
Bir qapağa bǝzǝyǝr, sanki qoyubsan boş qaba, 
Çün beyinsiz bir başa qoysan ǝgǝr dǝstar kǝc. 
Aciz eylǝr hǝr kǝsi bir dar cığırla getsǝ o 
Vay o gündǝndir yolun olsun uzaq, hǝm dar, gǝc. 
İnsana nöqsan olar ötsǝ xǝsislik hǝddini, 
Toxunar tez çör-çöpǝ olsa ǝgǝr paltar kǝc. 
____________________________________________________________________ 
www.ocaq.net 
 
 
 
154
Bir mǝdar vardır, ona tabedi cümlǝ kainat, 
Eyb tutma gǝr cıza öz xǝttini pǝrgar kǝc. 
Çün tǝvazölǝ azalmaz rütbǝsi heç bir kǝsin, 
Kecdi şǝmşir, heç zaman etmǝz onu bil, xar kǝc. 
Əyridir hǝm dimdiyi, hǝm caynağı vǝhşi quşun, 
Əyri eylǝr insanı çün tutduğu hǝr kar kǝc. 
Düzlük et, Saib, çün ǝyri işdǝn olmaz yadigar, 
Kölgǝsi ǝyri olar, olsa ǝgǝr divar kǝc. 
 
 
* * * 
 
O fitnǝkar gözlǝri kim biar eylǝmişdir?! 
Aldanma ki, bu işdǝ kǝlǝk var, eylǝmişdir. 
Əqiqdǝ su görünmǝz, ǝqiq dodaqlarında, 
Tǝbǝssümü o yar da lap naçar eylǝmişdir. 
Hǝr kǝs baxır cahana öz qǝlbinin gözüylǝ, 
Mey mǝst üçün cahanı bir gülzar eylǝmişdir 
Rǝftarına olubdür hǝr kǝs özü cavabdeh, 
Nǝ fǝrqi, mǝst edibdir, ya huşyar eylǝmişdir 
Surǝtǝ mayil olma, mǝnanı axtarıb tap, 
Biri çiçǝk yaratmış, biri xar eylǝmişdir 
Vahid saysız demǝkdir fǝlǝk dǝyirmanında, 
Fǝlǝk korun gözündǝn sellǝr car eylǝmişdir 
Bu dünya qaşqabaqlı, xallı pǝlǝngǝ bǝnzǝr, 
Xǝsislǝrsǝ hǝr xalı bir dinar eylǝmişdir 
____________________________________________________________________ 
www.ocaq.net 
 
 
 
155
Çǝtin deyil o yol ki, sǝni çǝkǝr fǝnaya, 
İnsan tǝk yol gedǝndǝ yol azar eylǝmişdir 
O kǝs ki, mǝn onunçun bu dünyanı dolandım, 
Saib qǝlbindǝ tapıb onu yar eylǝmişdir 
 
 
**** 
 
Sübh o vaxt qǝlbǝ yarır ki, üzü xǝndan olsun, 
Zülmǝtin qǝlbini yarsın o, nümayan olsun. 
Dodağın qoy dodağın üstünǝ, sakitcǝ otur, 
İstǝmirsǝnsǝ ǝgǝr qǝlb evi viran olsun. 
O qiyamǝt sǝhǝri dǝryamın ağ dalğasıdır, 
Hansı mǝcnundu bu gün sahibi-fǝrman olsun? 
Yusifin surǝtinǝ bǝnzǝri var bǝxtimizin, 
Ümidim vardı mǝnǝ qardaşım hǝyan olsun. 
O qiyamǝt odunun dağı kimi cilvǝlǝnǝr, 
Eşq sirri hǝr ürǝkdǝ necǝ pünhan olsun? 
Alǝmi-qeybǝ açıq pǝncǝrǝ olmuşdur ürǝk, 
Bǝlkǝ divanǝliyim orda firavan olsun. 
İnsaf ǝhli deyǝrǝm xalqa yaxınlıq edǝnǝ, 
Əsl Kǝbǝ odu ǝtrafı biyaban olsun. 
Bu qızıl ilǝ gümüş qǝlbini şad etmǝyǝcǝk, 
Nǝyǝ lazım yığasan, sonra da ehsan olsun! 
Buludun göz yaşı nemǝtdi fǝqǝt şimşǝklǝr – 
İstǝrǝm çaxmaya ta kǝndli dǝ nalan olsun. 
____________________________________________________________________ 
www.ocaq.net 
 
 
 
156
Bil, qǝnaǝt eylǝyǝr süfrǝdǝki nemǝt ilǝ – 
Hǝr o kǝs ki, gözü tox, qayğulu insan olsun. 
Hörmǝt ilǝ yad olar mǝrd kişilǝr ölsǝ belǝ, 
Əsl insan da odur qǝlbdǝ mehman olsun. 
Hǝr qarışqa ürǝyin şad elǝyǝr bir dǝn ilǝ, 
O dǝnin sünbülü qoy taci-Süleyman olsun. 
Ney dinǝn dǝmdǝ mǝni nalǝsi hüşdan elǝyir, 
Şir dǝ istǝr yer üzü cümlǝ neystan olsun. 
Ürǝyi daş olan insan hara, kövrǝklik hara? 
Sanma hǝr qǝlbdǝ bu lǝli-bǝdaxşan olsun. 
Dil danışmazsa yanar, amma başın salim olar, 
Dinmǝ, qoy dinmǝmǝyin başına dǝrman olsun. 
Gülmǝsǝn, ağzını yum, çünki bu dünya belǝdir, 
Yeyǝr öz başını hǝr püstǝ ki, xǝndan olsun. 
Kim görüb şimşǝk ilǝ tarlada dǝrz bağlayalar? 
Nǝ edǝr mey o kǝsǝ ömrü pǝrişan olsun? 
Kim görüb şimşǝk ilǝ tarlada dǝrz bağlayalar? 
Nǝ edǝr mey o kǝsǝ ömrü pǝrişan olsun? 
Yeri vardır bu qǝzǝl divanının taci ola, 
Saib, hǝr kǝs oxusa bir daha heyran olsun. 
 
 
* * * 
 
Qǝlbi kövrǝk alanın göz yaşı da oldu rǝvan, 
Bǝnzǝyǝr bir bulağa qaynayıb axmaqda hǝr an. 
____________________________________________________________________ 
www.ocaq.net 
 
 
 
157
Mǝclisi-vǝslidǝ mǝhrǝm, ya da namǝhrǝm olar? 
Aramaz mehrabı hǝr kim hǝrǝmǝ düşsǝ, inan. 
Uşağa barmağının hǝr birisi bir mǝnǝdir, 
Bir uşaqtǝk sorar öz barmağını heyran olan. 
Qocalar gǝncliyini yad elǝyǝr hǝsrǝt ilǝ, 
Necǝ ki, yad edirik biz baharı fǝsli-xǝzan. 
Qǝdd ǝyildikdǝ, demǝk çatdı sǝfǝr vaxtı daha, 
Ox uçar çox uzağa, möhkǝm ǝyilmişsǝ kaman. 
Elǝmǝ ömrüdǝ qǝflǝt gecǝ söhbǝtlǝrinǝ, 
Xoşdu qǝdr axşamı heç sübhǝ kimi yatmayasan. 
Bir hǝyat ki, bıçağın dǝstǝsinǝ bǝnd olacaq, 
Dilini saxla ki, Saib, hǝr işin olsun asan. 
Qorxağın axsa qanı cümlǝ-cahan haya düşǝr, 
San qiyamǝt gününün tufanı dǝryaya düşǝr. 
Fǝrhadın qanı çıxıb torpağın üstǝ qızarar, 
Elǝ bil lalǝdǝn atǝş düzǝ, sǝhraya düşǝr. 
Günahı yoxdusa mǝhbus niyǝ üzr istǝmǝli? 
Yaqubun gözlǝrinin cürmü Züleyxaya düşǝr. 
Saibin bircǝ tǝmmǝnnası budur ki, nǝ zaman 
Yolu Hinddǝn Nǝcǝfǝ, bir dǝ ki Mǝvaya düşǝr. 
 
 
* * * 
 
Bu sǝmanın altında kim şadiman olubdur? 
Bu bağçanın güllǝri nǝ vaxt xǝndan olubdur? 
____________________________________________________________________ 
www.ocaq.net 
 
 
 
158
Zǝmanǝnin selindǝn haray düşüb cahana, 
Sel çağlayıb gǝlǝndǝ, hardan aman olubdur? 
Bir qǝlb ki, coşmayırsa, qǝbrǝ gömülsǝ xoşdur, 
Qızıl sikkǝ deyilsǝ yerdǝ nihan olubdur. 
Sǝn incimiş ürǝkdǝn dözüm umma nahaqdan, 
Oxa dǝnǝndǝ hǝr ah özü rǝvan olubdur. 
Saralmış çöhrǝmizdir sǝn istǝyǝn o mǝktub, 
Nǝ söylǝyim ki, orda hǝr şey bǝyan olubdur. 
Sǝn aşiqin yanından uzaq getmǝ, amandır, 
O güllǝri dǝrǝrlǝr, yeri meydan olubdur. 
Şad olma sǝn baharın sübh vaxtı gülmǝyindǝn, 
Vaxtsız gülǝn başda beyin haçan olubdur? 
Kimǝ nǝzǝr salırsan bir qönçǝtǝk büzüşmüş, 
Sǝhǝr yeli bu bağda görǝn, haçan olubdur? 
Ürǝk dǝrdin ǝlindǝn solub gedǝr, ol agah, 
Bir yerdǝ toz görünsǝ, bil, karıvan olubdur. 
Acizlǝrin ǝlindǝn tutmaq savab bir işdir, 
Özgǝsinǝ sığınmaq hǝr vaxt asan olubdur. 
Minlǝrlǝ bülbül ötmüş bu bağçada, bu bağda, 
Saib kim ürǝkdǝn nǝğmǝ Qoşan olubdur?! 
 
 
Susanda sanma ki, dǝrdin nihandır, 
Bu solğun çöhrǝmiz bir tǝrcümandır. 
Çıraqlar sübhǝdǝk sönmǝz o evdǝ, 
Ki, dǝrd orda qonaqdır, mehribandır. 
____________________________________________________________________ 
www.ocaq.net 
 
 
 
159
Sümüyǝ işlǝyǝn dǝrdǝ ǝlac yox, 
Onu vaxtında kǝs, tulla, amandır. 
Qalıb al lalǝnin bağrında dağlar, 
Mǝgǝr dǝrdi sağaltmaq çox asandır? 
Yenǝ, Saib, qan ilǝ doldu qǝlbin, 
Hamı dǝrddǝn sǝni dǝrdini yamandır. 
 
 
* * * 
 
Meyi tök cama ki, gül soldu daha, lalǝ gedǝr, 
Bu nǝ karvandı ki, çöldǝ elǝ bil halǝ gedǝr. 
Yolunu azma bu dünya bǝzǝyindǝn ötürü, 
Gövhǝr ǝvvǝl yox olar, sonra uçub calǝ gedǝr. 
Gecǝnin qǝlbinǝ dağ çǝkdi sǝhǝr şölǝlǝri, 
Soyuyar göz yaşı, qǝlbdǝn çǝkilib nalǝ gedǝr. 
Sǝni görmǝk hǝvǝsimlǝ gedir ǝldǝn bu ürǝk, 
Şeh necǝ lalǝ yanağında dönür xalǝ, gedǝr. 
Qǝlbimin yox qǝrarı, ta yorulunca ayağım, 
Yenǝ o afǝtin ardınca düşüb yola gedǝr. 
Ürǝyi pak olan insana açır yar üzünü, 
Ya da göydǝn baxaraq yardakı bu hala gedǝr. 
Bir sǝhǝr Saib ǝgǝr töksǝ o göz yaşlarını, 
Lalǝnin al yanağında o qara xal, a gedǝr. 
 
 
____________________________________________________________________ 
www.ocaq.net 
 
 
 
160
O adam ki, fǝxr üçün ǝcdadını yad eylǝyǝr, 
Bir sümük tapmış o, it tǝk könlünü şad eylǝyǝr. 
Çün ilahi eşq, hǝqiqi eşq üçün ilk pillǝdir, 
Aşiqǝ doğru yola getmǝkdǝ imdad eylǝyǝr. 
Gül elǝ tutmuş qulağın ki, eşitmǝz heç nǝyi, 
Xamlığından bülbül hey bağlarda fǝryad eylǝyǝr. 
Sanki on illǝr keçib, sal bir yada öz halını, 
Fikr elǝ, keçmişlǝri kimlǝr neçin yad eylǝyǝr? 
Eşq ustadlıq edǝn mǝktǝbdǝ, şagirdlǝr yǝqin 
Mǝşq yazmaqçün qǝlǝmdanın da polad eylǝyǝr. 
Kim paxılsa bir paxıllıqdır qazancı dünyada, 
Çün kǝrǝm ǝhli hǝmişǝ qullar azad eylǝyǝr. 
Sözlǝ Saib Qaf dağında çox pǝrilǝr ovlamış, 
Çün bilǝ ov etmǝyi ǝn usta sǝyyad eylǝyǝr. 
 
 
*** 
  
Kaş günǝş üzlü o yar indi xǝridarım ola, 
Gövhǝrǝm, bir alanım, yaxşıca bazarım ola. 
Gövhǝr olsam da hǝyadan dönürǝm çün suya mǝn, 
Su olam yolda axam, ordan ötǝn yarım ola. 
Çün ağıldandı, bǝla sellǝrinǝ qǝrq oluram, 
Yoxdu bir kǝs ki, mǝnim evdǝ pǝrǝstarım ola? 
Pozulan ordunun ǝsgǝrlǝri yüz yolla qaçar, 
Yoxdu bir qüvvǝ ki, o qafilǝsalarım ola. 
____________________________________________________________________ 
www.ocaq.net 
 
 
 
161
Eşqimin iqbalına bağlamışam taleyimi, 
İstǝmǝm ki, daha göylǝrlǝ mǝnim karım ola. 
Ovcunu ümman açıb bǝnzǝyir o ağ sǝdǝfǝ, 
Qǝlǝmim inci tökǝ, dǝrya qǝdǝr barım ola. 
Eşqidǝ göz yaşıdır bir dǝ ki, ah, şam sayağı, 
İstǝrǝm sinǝmin üstündǝ odum, narım ola. 
Yuxuda, hǝmdǝ ayıqlıqda elǝ qǝm çǝkirǝm, 
Saib, olmazmı mǝnim özgǝ cürǝ varım ola? 
 
 
* * *  
 
O xumar gözlǝrin hǝr bir baxanı heyran edǝr, 
De, qiyamǝtmi qopub? Bǝs nǝ üçün meydan edǝr? 
Bu yanan sinǝmǝ rǝhm eylǝmǝyir lǝli – lǝbin, 
Onu mǝşşatǝ, nǝdǝndir, bu qǝdǝr ǝlvan edǝr? 
Mǝni göz açmağa qoymaz ürǝyin dǝrdi, qǝmi, 
Üstǝlik fitnǝ gözün dǝ sinǝmi nalan edǝr. 
Çevirǝ arxasını güzgüyǝ bir tuti ǝgǝr, 
O, könülsüz deyilǝn sözlǝri heç dastan edǝr? 
Günǝşǝ yüksǝli şeh damlası lap gözlǝmǝdǝn, 
Düşdüyü aynanın üstǝn nǝ qǝdǝr dǝrd olmaz, 
Onu ki, cövrü-cǝfasiylǝ bizǝ dövran edǝr. 
Ruhlara verdi qida şerimiz hǝr yerdǝ bizim, 
Necǝ xoşbǝxtdi o kǝs hǝr işini asan edǝr. 
Bir cavabdır bu qǝzǝl, Sǝdi buyurmuş, Saib, 
____________________________________________________________________ 
www.ocaq.net 
 
 
 
162
Muzdu ol kǝs alacaq ki, işini candan edǝr. 
 
 
* * * 
 
Qǝm ki mǝndǝ qoymayıb can, daha qǝmxarlıq nǝdir? 
İndi ki can yoxdu bǝs, söylǝ, bu dildarlıq nǝdir? 
Dağ da dözmǝzdi bu qǝmlǝr movcuna, mǝn dözmüşǝm, 
Bilmirǝm ki, sel gǝlǝn vaxtda bu xuddarlıq nǝdir? 
Dövranın şǝmşiri açmışdır sinǝmdǝ lalǝlǝr, 
Söylǝ, bu qalxan, dǝbilqǝ, ya zireh artıq nǝdir? 
Küt olarsa bir qǝmǝ onda yeyǝ lazım olur, 
Ordakı kütlük gǝrǝkdir, onda hamarlıq nǝdir? 
Saçına qatran da yaxsan yoxdur artıq faydası, 
Qǝlb ǝgǝr gǝnc olmasa, bilmǝm, siyahkarlıq nǝdir? 
Bir ölü qǝlbǝ nǝ tǝsir eylǝyǝr yaxşı, yaman, 
Qǝbrǝ çün girdi bǝdǝn bilmǝz daşa varlıq nǝdir. 
Sel gǝlǝndǝ baxmayır daşdır, kǝsǝkdir, ya ağac, 
Sel üçün yox fǝrqi, bu düzdür, ya da bağlıq, nǝdir? 
Fürsǝtin varkǝn boşalt gözdǝn yaşı, qǝlbdǝn qǝmi, 
Vaxt keçib getdi daha etsǝn heç zaman mümkün deyil, 
Çün tǝrǝf ǝyyar olarsa onda ǝyyarlıq nǝdir. 
Sǝn cavanlıqda götür, Saib, hǝyatdan kamını, 
Gǝnclik ömrün yazıdır, yazda bu bikarlıq nǝdir? 
 
 
____________________________________________________________________ 
www.ocaq.net 
 
 
 
163
O xalın göz yaşı içmiş ki, belǝ tǝr göyǝrib? 
Ya ona xidmǝt edib hansı bǝxtǝvǝr, göyǝrib? 
Reyhan hardan çǝnǝnin üstünǝ yol tapdı sǝnin, 
Su verib bǝlkǝ canından ona gövhǝr, göyǝrib. 
Qurumuş toxmu şoran torpağa sǝpmiş çox adam, 
Canu-dildǝn ona çün xidmǝt ediblǝr, göyǝrib. 
Qǝlbini bağlama dünyaya ki, Saib, bu fidan, 
Ayrı yerdǝn su içib sanki bir ǝxtǝr göyǝrib. 
 
 
* * * 
 
Üzünün atǝşi dǝysǝ su yanar, 
Dağ civǝ tǝk ǝriyib laxtalanar. 
Peşimanlıq suyudur gözdǝn axan, 
Duz dǝyǝndǝ yaraya tez sulanar. 
Gecǝlǝr göz yaşı töksǝ birisi, 
Sǝhǝri mücdǝli gözlǝ oyanar. 
Kim atar razılıq üçün qǝdǝmin, 
Qǝlbinin ǝmrini o arxa sanar. 
Sel gǝlǝndǝ aparar kol-kosu o, 
Əhli – zövqün özünün alǝmi var. 
 
 
   **** 
 
____________________________________________________________________ 
www.ocaq.net 
 
 
 
164
Bu fǝlǝk bir kimsǝdǝn ǝsla xǝcalǝt çǝkmǝyib, 
Göy üzü heç vaxt tutulmaqdan ǝziyyǝt çǝkmǝyib. 
Divarın üstündǝ bitmişdir beli ǝyri tikan 
Ömrümün sǝrvi qalıb torpaqda qamǝt çǝkmǝyib. 
Hökmüdarlıq lǝzzǝtin hardan bilǝr Misrin şahı, 
Bircǝ gün Yusif kimi ömründǝ qürbǝt çǝkmǝyib. 
Haq divanı sǝn güman etmǝ qiyamǝtdǝ olur, 
Haqq-hesab burda olur, sözdü qiyamǝt, çǝkmǝyib. 
Kim meyi öz qaydasınca içsǝ, mǝst olsa belǝ, 
Ya özü, ya özgǝsi bundan ǝziyyǝt çǝkmǝyib. 
Fǝrhad öldürdü özün eşqindǝ ortaq görcǝyin, 
Hansı aşiqdir ki, o, eşqindǝ zillǝt çǝkmǝyib? 
Eylǝ bir ǝyyamdasan, Saib, sǝbrli olginan 
Kim sǝbrli olmuş o, heç vaxt mǝzǝmmǝt çǝkmǝyib. 
 
 
   * * *  
 
Hüsnünü görsǝ bir aşıq o gülüstana baxar? 
Nǝrgizǝ, yasǝmǝnǝ, lǝlǝyǝ, reyhana baxar? 
Əsl mǝclisǝ, gedǝrsǝn bǝzǝnǝr söhbǝt ilǝ 
Orda kim lal oturar, qüssǝli mehmana baxar? 
Aşiqin qoxusu yox, ruzi-qiyamǝt dǝ ola, 
O haçan boş sözǝ, ya ǝmrǝ, ya fǝrmana baxar? 
İndi ki, bülbülümüz başqa hǝvǝslǝ oxuyur, 
O daha bir dǝ bu kol-kosluğa, bostana baxar? 
____________________________________________________________________ 
www.ocaq.net 
 
 
 
165
Burda söz qeydinǝ yoxdursa qalan bircǝ nǝfǝr, 
Bil ki, Saib, daha kim sǝn tǝki insana baxar? 
Xalının dövründǝ zülfün çün nigahbanlıq edǝr, 
Tora düşmüş nǝ qǝdǝr qǝlbi o viranlıq edǝr. 
Kirpiyin sanki tikandır, dalayar gül dǝrǝni, 
İnci tǝrlǝr üzünü tazǝ gülüstanlıq edǝr. 
Əmrǝ kim ki baş ǝyǝr, hökmü gǝrǝk icra edǝ, 
Yuvada çünki qarışqa da Süleymanlıq edǝr. 
Hǝr qonaqlıqda bu şǝrtdir ki, gözǝl nemǝt ola, 
Sadǝdil insana yoxsa hamı mehmanlıq edǝr. 
Qǝdd ǝyilmişsǝ ǝgǝr, ömr yetişmişdi sona, 
Kim qıyar ki, bu atı bir daha meydanlıq edǝr? 
Davudun nǝğmǝlǝri pǝrdǝdǝ qalmışdı daha, 
Orda ki, Saib oxur şeri, qǝzǝlxanlıq edǝr. 
 
 
* * * 
 
Bir ürǝk ki şad ola, dǝrdi dǝ olsa kǝm olar, 
O ürǝk nalǝ edǝr, dağ qǝdǝr onda qǝm olar. 
Dünyanın şadlığına sǝn dǝxi aldanma nahaq, 
Kim ki aldandı, onun qismǝti çün matǝm olar! 
Sinǝmin yarasına mǝlhǝmini qoyma hǝdǝr, 
Qǝfǝsin gözlǝrini örtmǝk üçün mǝlhǝm olar? 
Gülmǝ sǝn dan yeri tǝk dünyaya, aldanma ona, 
Gülüşün ömrü bu dünyada fǝqǝt, bir dǝm olar! 
____________________________________________________________________ 
www.ocaq.net 
 
 
 
166
Qǝdǝmin qoyma kǝnar, hǝlqeyi-ülfǝtdǝ dolan, 
Kim bu ülfǝtdǝ qala, Saib, axır Hatǝm olar! 
 
 
   *** 
 
Kim ola guşǝnişin, göylǝ o hǝmsöhbǝt olar, 
Fikri göylǝrdǝ gǝzǝn qǝlbi dolu hǝsrǝt olar. 
Bacadan nur görünǝr evdǝ ǝgǝr yansa çıraq, 
Qǝlbi aydın olanın varlığı bir hikmǝt olar, 
Açsa hǝr qǝtrǝmiz ağzın, nǝ qǝdǝr dür tökülǝr, 
Hansı dǝryada onu bǝslǝmǝyǝ vüsǝt olar? 
Tutitǝk dil açar hǝr yarpağı qǝlbin bağının, 
Hǝr budağında neçǝ ayna sifǝt nemǝt olar. 
Kim onun surǝtinǝ baxsa gözü qanla dolar, 
Günǝşǝ baxmağa ulduzda mǝgǝr cürǝt olar? 
Qǝlbinin qanını içsǝ çoxu illǝrlǝ yenǝ, 
Mövlǝvi sǝbki fǝqǝt Saibǝ tǝk qismǝt olar! 
 
 
* * * 
 
İsti göz yaşın axar sǝf-sǝf, o mücgan incir, 
Ayağın olsa qabar xari-muğilan incir, 
Hǝr kiçik dürrǝ sǝdǝf qoynun açar bir anatǝk. 
Bǝs nǝdǝndir ki, sıxar Yusifi zindan incir? 
____________________________________________________________________ 
www.ocaq.net 
 
 
 
167
Aynaya cövhǝri çǝksǝn qaralar qǝlbi onun, 
Kirpiyi kölgǝ salar, yar üzü bundan incir. 
Yuxulu gözlǝrini yüz gözǝ vermǝm mǝn, inan, 
Nǝ edib qǝlbimǝ o nǝrgizi, mǝstan, incir? 
Qayçı ot üstǝ açar ağzını hey qǝh-qǝh ilǝ, 
Püstǝ ağzın açaraq olmasa xǝndan incir? 
Kim giley eylǝyǝrǝk danlasa bǝxt ulduzunu, 
Sanki dǝryada batır, amma yağışdan incir, 
Yaxşı dǝrman budu ki, dǝrdǝ boyun ǝymǝyǝsǝn, 
Dǝrd ǝgǝr ǝysǝ sǝni onda da dǝrman incir. 
Çürümüş toxmu şoran torpağa ǝkmǝz dehqan, 
Torpağın qǝlbi yanar, sonra da dehqan incir. 
Sǝn acı söz dǝ desǝn incimǝrǝm ömrümdǝ, 
De, şǝkǝr versǝ qarışqaya bir insan, incir? 
Heyrǝt ilǝ baxıram yarın ala gözlǝrinǝ, 
Çünki Saib o gülǝ olmasa heyran, incir. 
 
 
* * * 
 
Fitnǝsindǝn o xumar gözlülǝrin eylǝ hǝzǝr, 
Fitnǝkar insan ǝlindǝn hǝmişǝ fitnǝ gǝlǝr. 
Mǝzaci-eşqi edib körpü sǝn öz eşqin üçün, 
Bu bahar sellǝri tǝk körpüdǝn et sonra güzǝr. 
Sel çox istǝr ki, o da aynaya bǝnzǝtsin özün, 
Yaxşıya bǝnzǝmǝk axır adamı yaxşı edǝr. 
____________________________________________________________________ 
www.ocaq.net 
 
 
 
168
Sıyrılıb dursa başın üstǝ şǝhadǝt qǝmǝsi, 
Əymǝ sǝn başını, çün boynunu acizlǝr ǝyǝr. 
Yumuşaq torpaq ilǝ ovçular örtǝr tǝlǝni, 
Yumuşaq sanma sǝn öz düşmǝnini, gözlǝ xǝtǝr. 
Gündüzün ömrü gödǝkdirsǝ yarı böl gecǝni, 
Gündüzün ömrünǝ qat, qoyma gedǝ günlǝr hǝdǝr. 
Kişi ol, yum bu cahanın malına gözlǝrini, 
Arzuya çatmağa, Saib, çalışır mǝrd kişilǝr. 
 
 
   *** 
 
Arifin sözlǝri divanǝlǝrǝ etmǝz ǝsǝr. 
Necǝ divanǝdi o qaçmasa sǝhraya ǝgǝr? 
Qocalıb çǝrxi-fǝlǝk çox şeyi tez-tez unudur, 
Heç unutmur ki, yetirsin bizǝ hey tazǝ xǝtǝr. 
Bu qılınc zǝrbǝsinǝ dözmǝyimi eşqǝ yazın, 
Yaramı sanma ki, yüngüldü, qanım axmır ǝgǝr. 
Qǝlbimi nöqtǝ kimi qǝmlǝr alıbdır araya, 
Çevrǝnin mǝrkǝzini arif olan harda gǝzǝr? 
Hay-harayla kim uçurda bilǝr Ünqa quşunu? 
Nadanın atdığı daş Mǝcnuna dǝysǝ nǝ edǝr? 
Daha çox qıvrılar hǝr vaxt yuxuya getsǝ ilan, 
Harunu narahat etmir nǝ xǝzinǝ, nǝ dǝ ola, 
Hǝr kimin yatsa ayağı, o necǝ yol yeriyǝr? 
Yarının zülfünǝ bağlanmış o dǝrdlǝr, Saib, 
____________________________________________________________________ 
www.ocaq.net 
 
 
 
169
Bir şikǝst körpǝdi, göz qoy ki, fǝraq paymal edǝr. 
 
 
* * * 
 
İmkanın vardısa, nadan ilǝ söhbǝt elǝmǝ. 
Söz ki bir ayinǝdir, sǝn onu zülmǝt elǝmǝ. 
Bu bağın qönçǝsinin al dodağı qandı tamam, 
Nǝ işin olsa açıq gör, onu xǝlvǝt elǝmǝ. 
Gǝmi boş olsa, onu dalğalar hey oynadacaq, 
Qǝm ilǝ dolsa sinǝn sǝn buna xiffǝt elǝmǝ. 
Gözünün küncünǝ düşmüş o xalın fitnǝsi var, 
Ehtiyat eylǝ, ona çox da mǝhǝbbǝt elǝmǝ. 
Tükü – tükdǝn seçǝn o Saibǝ bax, dǝrsini al, 
Zünnarı vermǝ ǝlindǝn, daha qǝflǝt elǝmǝ. 
 
 
* * * 
 
Hǝr adam ki, kişi tǝk eybini söylǝr üzünǝ, 
Öp onun gözlǝrini, hǝq ver onun sǝn sözünǝ. 
Yaxasın vermǝz o ǝlbǝttǝ qǝmin pǝncǝsinǝ, 
Bir adam ki, gecǝni qatmış ola gündüzünǝ. 
Sahibi – xırman olubdur o adam dünyada, 
Sǝpib öz göz yaşını buğda kimi yer üzünǝ. 
O kǝs hörmǝtlidi ki, milçǝyi dǝ incitmǝz, 
____________________________________________________________________ 
www.ocaq.net 
 
 
 
170
Dünyanın varı-yoxu gǝlmǝyir ǝsla gözünǝ. 
Sǝn çalış yaxşılığın toxmunu ǝk topaqda, 
Kim nǝ ǝkmişsǝ axır qismǝt olur da özünǝ. 
O hilal Saibǝ bǝnzǝr, necǝ ǝymiş belini, 
Başını qoymuş üfüqdǝ bu sǝmanın dizinǝ. 
 
 
* * * 
 
Mǝn kimǝm ki, meyl edib alsın bazardan yar mǝni? 
Çünki qiymǝtdǝn salıbdır indi bu bazar mǝni. 
Gövhǝr olsam da hǝyadan dönmüşǝm qǝtrǝ suya, 
Yarımın guyindǝ torpaqdan tapar ǝğyar mǝni. 
Mǝn ki ǝqlin babǝtindǝ xanǝmi verdim selǝ, 
Hümmǝt eylǝr kim bu qǝmdǝn hifz edib saxlar mǝni. 
Mǝğlub olmuş bir bu qoşuntǝk yüz yerǝ ayrılmışam, 
Hanı ardıyca çǝkǝn bir qǝhrǝman salar mǝni? 
İstǝdim bu dünyanın nazın çǝkǝm Saib kimi, 
İstǝyir o eylǝsin ömrüm boyu ağlar mǝni. 
 
 
* * * 
 
Lütf ilǝ bir bizi saysan, nǝ olar? 
Mǝni mǝndǝn dǝ ayırsan, nǝ olar? 
Xaraba yerdǝ cavahir tapılar, 
____________________________________________________________________ 
www.ocaq.net 
 
 
 
171
Qǝdǝmin kuyimǝ qoysan nǝ olar? 
Ümidim var bir – iki busǝ alım, 
Bunları sayma, ya saysan nǝ olar? 
Yalvarıb vǝdǝni aldım mǝn axır, 
Gǝl elǝ lütf ilǝ ehsan, nǝ olar? 
Göstǝr o gül yanağın şadlıq edǝk 
Demǝ ki, sǝn mǝnǝ taysan? Nǝ olar! 
Ey dǝnizdǝn ucalan yaz buludum, 
İncini bağçama yaysan nǝ olar? 
Kim hǝya sahibidir o utanar, 
Üzümǝ söylǝmǝ zaysan, nǝ olar. 
Qonağın olduğumuz dǝmdǝ bir an, 
Aynanı bir yana qoysan nǝ olar? 
Dǝryanın sǝyi nahardır, Saib, 
Fikr elǝ dalğalı çaysan, nǝ olar! 
 
Üzündǝki ol niqab hüsnünǝ vermǝz zǝrǝr. 
Günǝş sǝni görǝndǝ puçur-puçur tǝr tökǝr. 
Gülüstanda olmağın nǝdir bizǝ faydası? 
Nǝrgiz kimi xumarsan, ömür keçir, gün keçir. 
Xırmanımın olmamış ildırımdan qorxusu, 
Ay işğından mǝnǝ dǝysǝ, dǝyǝr hǝr xǝtǝr. 
Tövbǝliyǝm, tövbǝmi sındıracaqdır yǝqin, 
Bahar belǝ tez dǝ ötǝrsǝ ǝgǝr. 
Söylǝ kim heyran deyil çǝmǝnlǝrin seyrinǝ? 
Lalǝlǝrin dalğası qalxıb kǝmǝrdǝn ötǝr. 
____________________________________________________________________ 
www.ocaq.net 
 
 
 
172
Keçǝr hǝyat suyundan Saib olarsa tǝşnǝ, 
Fǝqǝt gül mövsümündǝ çǝtin şǝrabdan keçǝr! 
 
 
* * * 
 
Baxışların qǝlbimi, vallah, viranǝ eylǝr! 
Əksin düşǝr aynaya, aynada xanǝ eylǝr. 
Qǝlbim qǝmin ǝsiri, mǝnsǝ onun ǝsiri, 
Divanǝyǝ dildarlıq yenǝ divanǝ eylǝr. 
Azadǝlǝr ürǝklǝ hesablaşar çǝtindǝ, 
Bǝzǝn dǝ bu hesabı tǝsbeh-sǝddanǝ eylǝr. 
Zülfün elǝ dağılmış, elǝ pǝrişan olmuş, 
Görüm ǝli sınaydı kim ona şanǝ eylǝr. 
Aşiqlǝr biqǝrardır, hüsnün bundan xǝbǝrsiz, 
Şam fanusda, nǝ etsǝ yanan pǝrvanǝ eylǝr. 
Saib tǝzǝ mǝnalar gǝtirǝndǝ şerinǝ. 
Çoxu, üslub gǝzirǝm, deyib, bǝhanǝ eylǝr. 
Heç görübsǝn birini çirkin üzǝ heyran ola? 
Kor elǝ kordur, nǝ fǝrqi ev ola, meydan ola. 
Ölümün qüdrǝti çatmaz soyuda eşq odunu, 
Bu mahal işdi, avam röya görǝ, loğman ola. 
Dünyanın qiblǝsi eşqin evidir, eşqǝ inan. 
Mǝskǝnin sǝhra ola, sahil ola, ümman ola. 
Sil kǝdurǝt tozunu sǝn gözünün yaşı ilǝ, 
Çün yağış yağsa yuyar, ya dağ ola, orman ola. 
____________________________________________________________________ 
www.ocaq.net 
 
 
 
173
Ucalar göylǝrǝ fǝryadı Züleyxanın o dǝm, 
Yusifin başının üstündǝ ǝgǝr böhtan ola. 
Xǝstǝ qǝlbim sevinǝr, halımı sorsan, Saib, 
Elǝ gǝl başımın üstǝ, gǝlişin dǝrman ola. 
 
 
* * * 
 
Düşmǝnǝ rǝhm eylǝyǝn qǝlbdǝ fǝqǝt sevda olar. 
Daşı atsan oda axırda dönüb mina olar. 
Canladıb dostu xǝyalda söhbǝt etmǝk yaxşıdır, 
Bir xǝyal et ki, bu alǝm özgǝ bir dünya olar. 
Şövqü düşmüş xalının, çöhrǝn münǝvvǝrdir tamam, 
Kimdǝ olsa böylǝ xal bil ki, günǝşsima olar. 
Ey xǝzanın yellǝri, ǝl çǝk bu cövlandan axır, 
Qönçǝni xǝndan edǝr hǝr vaxt nǝsim peyda olar. 
Xudpǝsǝndlikdǝn düyün düşmüş bütün işlǝr belǝ, 
Qǝtrǝ öymǝzsǝ özün axırda o, dǝrya olar. 
Çün çıxar bağdan o gül köynǝkli Yusif hǝr zaman, 
Hǝr gülün başında bir mǝşuqǝtǝk xülya olar. 
Varlığın sǝhrasını tǝklikdǝ keçmǝk şǝrt olub, 
Tez gedǝr ol yolçu ki, yolda ǝgǝr tǝnha olar. 
Fikrini gǝl, çǝkmǝ, Saib, o qara zülfün daha, 
Çox qalarsa qǝm ürǝkdǝ axırı sevda olar. 
Qǝm dolu sinǝni açsan, nǝ qǝdǝr qan tökülǝr, 
Kasıbın başına torpaq da damından tökülǝr. 
____________________________________________________________________ 
www.ocaq.net 
 
 
 
174
Daşı lǝl eylǝyǝn ancaq o şǝhidlǝr qanıdır, 
Yǝhǝrin quşqunu kǝsmǝzsǝ qan hardan tökülǝr? 
Buxağından axan ol inci tǝrin hǝsrǝtiyǝm, 
Bǝnzǝyǝr ulduza o, sanki sǝmadan tökülǝr. 
Mey dolu sǝn o yaşıl küzǝdǝki himmǝtǝ bax, 
Çün edǝr başını meyxanada qurban, tökülǝr. 
Bunu kim bilmir açıq, söz ürǝyǝ tez toxunar, 
Qǝlb ǝgǝr titrǝsǝ gözdǝn dǝxi mǝrcan tökülǝr. 
Xızr bilsǝydi o gül rǝngli şǝrabın dadını, 
Abi-heyvana o baxmazdı ki, hardan tökülǝr. 
Badǝni Saibǝ tǝrk eylǝ deyǝn zahidǝ de, 
İnsanın idrakına mǝna şǝrabdan tökülǝr. 
 
 
* * *  
 
Sinǝmin dağı ürǝkdǝn od alıb dad elǝyǝr, 
Yellǝyǝr sinǝmi atǝş, o da fǝryad elǝyǝr. 
Hǝr daşın köksünün üstündǝ bitǝn lalǝni gör, 
Fǝrhadın tişǝsinin atǝşini yad elǝyǝr. 
Eşqidǝn qurtara bilmǝz canını aşiq olan, 
Eşq abad olan hǝr xanǝni bǝrbad elǝyǝr. 
Tǝk onun surǝti düşmüş sinǝmin aynasına, 
Qǝlbimi Qaf dağı tǝk mülki – pǝrizad elǝyǝr. 
Sǝy edǝr çün dağıda öz evini hǝr lǝhzǝ, 
Qönçǝ tǝk bu ǝmǝlilǝ ürǝyin şad elǝyǝr. 
____________________________________________________________________ 
www.ocaq.net 
 
 
 
175
Qǝlbinin dǝrdini aşiq gǝtirǝrmi dilinǝ, 
Bülbülün olmasa hǝsrǝt qǝmi fǝryad elǝyǝr? 
Elǝ bil balta vurur öz qıçına hǝr kǝs ki, 
Gülǝr ustadına, Saib, ya da irad elǝyǝr. 
 
 
* * * 
 
Mǝnim bu görkǝm ilǝ çün qılınca bǝnzǝrim vardır, 
Gülǝ qonmuş şehi, valeh, edǝn bir bǝstǝrim vardır. 
Hǝyat bir dǝrya tǝk coşdu, mǝn isǝ sǝbrilǝ dözdüm, 
Fǝqǝt bu dǝryadan coşqun içimdǝ qǝmlǝrim vardır. 
Mǝnim tǝk yar bǝzmindǝn olan varmı, cida, söylǝ? 
Özüm tǝşnǝ dolansam da, sanarlar kövsǝrim vardır. 
Bu görkǝmdǝ gedǝrsǝm mǝn qiyamǝtdǝn dǝ yox qorxum, 
Mǝnǝ ondan xǝtǝr dǝymǝz, kimǝ dǝrdi – sǝrim vardır? 
Mǝni öldürsǝ dǝ hǝrgah göyün köksü durulmaz heç, 
Onu pak etmǝyǝ ancaq mǝnim xakistǝrim vardır. 
Mahaldır incisin mǝndǝn qarışqa da bu alǝmdǝ, 
Fǝqǝt zalim fǝlǝkdǝ nǝ kǝrǝm var, nǝ kǝrim vardır. 
Gözün Saib açanda, mey küpün gördü bu dünyada, 
Mǝnimsǝ al şǝrab ilǝ dolu bir sağǝrim vardır. 
 
 
* * * 
 
____________________________________________________________________ 
www.ocaq.net 
 
 
 
176
Yar bağa qoysa qǝdǝm sǝrvilǝri xar elǝyǝr. 
Nǝrgizi mǝst elǝyǝr, lalǝni bimar elǝyǝr. 
Qǝlbimin dǝrdinǝ mǝndǝn daha çox eşq qalır, 
Xǝstǝlǝnsǝ bir uşaq dayǝyǝ azar elǝyǝr. 
Nǝ qǝdǝr qǝm çox olar bir o qǝdǝr can üzülǝr, 
Dilǝ gǝlmǝz neçǝ söz qǝlbi biqǝrar elǝyǝr. 
Kim salıbdır mǝni yarın nǝzǝrindǝn, onu da 
Bilirǝm haqq özü bu dǝrdǝ giriftar elǝyǝr. 
Bircǝ göz qırpımına Misrǝ çatar hǝs kǝs ki – 
Yüsifin eşqi ilǝ qǝlbini gülzar elǝyǝr. 
Saibǝ kim qulaq assa, o bilǝr qiymǝtini, 
Köksünü açsa sǝdǝf gövhǝri aşkar elǝyǝr. 
 
 
* * * 
 
Bu gözǝllǝr ki, tǝkǝbbürlǝ, hey ǝtrafa baxar, 
Bilmǝyirlǝr, yarımın qar kimi ağ gǝrdǝni var? 
Yığılıblar ki, qiyamǝt sǝhǝrin seyr edǝlǝr, 
Yaxasın açsa nigar, onda qiyamǝt dǝ qopar. 
Çünki ustad qǝlǝmi çǝkdi sǝnin surǝtini. 
Qǝlǝmǝ bǝnzǝri var qamǝtinin, nazlı nigar. 
Ahu ol gözlǝrini gördü xǝcalǝt çǝkǝrǝk, 
Leylinin xeymǝsinǝ getmǝk üçün verdi qǝrar. 
Cǝnnǝtin meyvǝsini vǝsf elǝyǝnlǝr bilmir, 
Yoxdu o bağda bu qamǝtdǝ, gözǝllikdǝ çinar. 
____________________________________________________________________ 
www.ocaq.net 
 
 
 
177
Sǝni Xızrın o hǝyat çeşmǝsinǝ tǝşbeh edǝn, 
Lǝbinin lǝlini görsǝ bu qışdır, ya bahar. 
Qǝlbi korlar sǝni dǝrk etmǝyǝ acizdir, inan, 
Qǝlbi kor insana yox fǝrqi bu qışdır, ya bahar. 
O lǝtif lǝblǝrinin çün ǝqiqǝ bǝnzǝri var, 
Bir tǝmasdan o ǝqiqin qanı torpağa damar. 
Dövranın gözlǝrinin ǝrşǝ çǝkilmiş yuxusu, 
Nǝ zamandan ki, o mǝst gözlǝrin olmuşdu xumar. 
Xǝcil etmişdi, inan, lalǝlǝri al yanağın, 
Quş qanadın elǝyib özlǝrinǝ güllǝr hasar. 
Sǝn bu qamǝtlǝ qǝdǝm qoysan ǝgǝr bağa, o dǝm 
Qumrular tuba budağında tutarlarmı qǝrar? 
Bu çǝmǝnlikdǝ sǝnin lalǝ üzünün şǝbnǝmidir, 
Belǝ bir ahu baxış görmǝmiş ǝsla ruzgar. 
Yusifǝ yoxdu gözǝllikdǝ bǝrabǝr bir vaxt, 
Sǝn bu hüsnünlǝ edǝrsǝn nǝ qǝdǝr heyran edib, 
Mǝnanı dǝrk elǝyǝnlǝr bunu etmiş iqrar. 
 
 
* * * 
 
Sǝn fikir vermǝ mǝnim ahıma, ey nazlı nigar, 
Ud yanar odda, nǝ tüstü, nǝ dǝ ki, nalǝ çıxar. 
Cǝnnǝtin hansı xiyabanı sǝnǝ mǝskǝn olub, 
Mǝn sǝnin kölgǝn olum ömr boyu, ǝhdim var. 
Sǝn bu gücsüzlǝrǝ, gǝl, baxma hǝqarǝtlǝ belǝ, 
____________________________________________________________________ 
www.ocaq.net 
 
 
 
178
Bu elǝ bǝsdi ki, tale olara olmadı yar. 
Mǝn iki hǝftǝ bu gülşǝndǝ ki, mehman oldum, 
Gül nǝdir, şǝbnǝmi dǝ nalǝlǝrim eylǝdi zar. 
Üstünün torpağına baxma o bǝd xasiyyǝtin, 
Arı torpağa bulansa daha da bǝrk sancar. 
Bu qǝzǝl Molǝviyǝ oldu cavab Saibdǝn, 
Bir yaşıl künbǝzin üstündǝ günǝş tutdu qǝrar. 
 
 
* * * 
 
Bizim bu ağzımızı ol dodağı lalǝ tutar, 
Necǝ ki, ağzını mǝstin fǝqǝt piyalǝ tutar. 
Ümid edirdi nǝsim ki, tutar ǝtǝklǝrini. 
Misirdǝ köynǝyini Yusifin vüsalǝ tutar. 
Qǝmi qǝm üstǝ yığıb qǝlbimin yolun tutdum, 
Necǝ ki, daş daşın üstǝ düşǝr şǝlǝlǝ tutar. 
Ucalsa ahı onun yüz qapı açar üzünǝ, 
İşarǝsi bǝs edǝr, hǝtta bir mahala, tutar. 
Cavabdı Bülbüli-Nişapura bizim bu qǝzǝl, 
Ki, lalǝnin qiyasın hǝr zaman cǝmalǝ tutar. 
Bitǝn deyil bu cahanın işi, inan, Saib, 
Zǝmanǝ hümmǝt edǝn kǝslǝri cidalǝ tutar. 
 
 
* * * 
____________________________________________________________________ 
www.ocaq.net 
 
 
 
179
 
Kim deyir sǝpsǝn ǝgǝr toxmu şoran yer göyǝrǝr? 
Bǝlkǝ alnından ora töksǝn ǝgǝr tǝr göyǝrǝr! 
Nǝ zaman qırmızı qar yağsa sǝmadan, o zaman 
Şairin bǝxti gülǝr, sözlǝri bir-bir göyǝrǝr. 
Şadlığın toxmu ǝgǝr göyǝrmǝz bu cahanda, bunu bil, 
Kǝdǝrin toxmu ǝgǝr düşsǝ sǝrasǝr göyǝrǝr. 
Mǝni kol – kos bürüyüb, qorxmayıram bundan da, 
Haraya düşsǝ bu beynimdǝki sözlǝr göyǝrǝr. 
Xoş olar qırmızı rǝng ilǝ naxışlansa libas, 
Bax, payız vaxtı ağaclar da geyǝr zǝr, göyǝrǝr. 
Tutinin balu-pǝri sadǝ göyǝrǝr, Saib, 
Acı göz yaşı tökǝr, tapmasa şǝkkǝr, göyǝrǝr. 
 
 
* * * 
 
Eşq düşmǝndi cana, eylǝsǝn hǝzǝr, neylǝr? 
Zǝmanǝ çǝksǝ qılınc üstünǝ, süpǝr neylǝr? 
Bu ahu-nalǝ ilǝ bǝxtimiz açılmayacaq, 
Belǝ ağır yuxuya sübh yeli dǝyǝr, neylǝr? 
Cǝhǝnnǝmin oduna şǝbnǝm eylǝmǝz tǝsir, 
Bu qǝlbin atǝşinǝ hǝr xumar nǝzǝr neylǝr? 
Hǝdǝfǝ düz dǝyǝ bilmǝz bir ox ki, ǝyri ola, 
Bǝsirǝt ǝhli deyilsǝ ona sǝdǝf neylǝr? 
Ata öz oğluna yüz yol mǝhǝbbǝt eylǝsǝ dǝ, 
____________________________________________________________________ 
www.ocaq.net 
 
 
 
180
Zǝmanǝ öz işini görmǝsǝ ǝgǝr, neylǝr? 
Cahanda yanmağa bir şey tapılmasa, Saib, 
Yarıb daşın sinǝsin çıxsa da şǝrǝr, neylǝr? 
 
 
* * * 
 
Bilǝsǝn kim bu gözǝllǝr sǝnǝ ülfǝt edǝcǝk, 
Onda bǝxtin quşu da uçmağa cürǝt edǝcǝk. 
Şahidǝ ehtiyacım yoxdu qiyamǝtdǝ mǝnim, 
Lalǝ rüxsarlar özü qǝtlǝ şǝhadǝt edǝcǝk. 
Bu gözǝllik elǝ nemǝtdi asan gǝlmǝz ǝlǝ, 
Payimal etsǝ zǝmanǝ, ya da qürbǝt edǝcǝk. 
Aşiqin arzusu eşqindǝ şǝhid olmaqdır, 
Tǝşnǝyǝ kim su verǝrsǝ ona hörmǝt edǝcǝk. 
Saibin başını istǝrsǝ mürüvvǝtsiz adam, 
Nǝ tǝǝccüb, nǝ tǝrǝddüd, nǝ dǝ minnǝt edǝcǝk. 
 
 
* * * 
 
O odun şölǝlǝri qǝlbimizǝ ram olmaz, 
Yansa pǝrvanǝ oda pak olar o, xam olmaz. 
Günǝşin göz yaşı şǝbnǝm kimi endi başıma, 
Nǝ xoş ǝyyam idi o, heç belǝ ǝyyam olmaz. 
Dan yeri güldü, şǝfǝqdǝn qana döndü göy üzü, 
____________________________________________________________________ 
www.ocaq.net 
 
 
 
181
Şadlığı qǝm doğurur, çünki sevinc tam olmaz. 
Quru ottǝk od alıb yandıracaq dünyanı, 
Hǝr kǝsin qǝlbi mǝhǝbbǝtlǝ yanan şam olmaz. 
Cǝnnǝti, Saib, açalar qapısın da üzünǝ, 
Kim cǝfa çǝksǝ bu dünyada o bǝdnam olmaz. 
 
 
* * * 
 
Mǝhǝbbǝtin yolunda neylǝr muğilan? 
Aşiqlǝrin yanında nǝdir tǝxti Süleyman? 
Bu mǝğrur eşq bir vaxt Yusifi mǝhbus etdi, 
Yüz – yüz Yusif ömürlük olubdu ǝhli – zindan. 
Sübhün yeli gǝtirdi uzaq Çindǝn hǝdiyyǝ, 
Mişk ǝtrinǝ büründü tamam zülfi-pǝrişan. 
Nǝdir bu qara torpaq, bu işrǝtli naxışlar? 
Bu alǝmi yaratmış ǝtriylǝ bǝlkǝ reyhan? 
Qǝflǝt içrǝ yatanlar, Saib, ölüblǝr ǝlan, 
Bu bülbülün sǝsindǝn onlar olarmı heyran?! 
 
 
* * * 
 
Etmǝyib nǝ ay, nǝ ulduz, nǝ günǝş dünyanı ağ, 
Bir yığın insan sümüyü etdi bu zindanı ağ, 
Sinǝdǝn ox tǝk çıxar ahlar, fǝqǝt yox rǝngi heç, 
____________________________________________________________________ 
www.ocaq.net 
 
 
 
182
Vay o sǝyyada olar daim oxu, qurbanı ağ. 
Yusifin şahlıq sarayın tǝrk qıldı Misridǝ, 
Bir otaq saxlar ona Kǝnanda öz cananı ağ. 
Qar kimi ağ namǝ istǝrlǝr qiyamǝt başlasa, 
Faydası yoxdur qoyubsan süfrǝyǝ sǝn nanı ağ. 
Qeybǝtǝ açma ağız, pǝhriz elǝ sǝn hǝr zaman, 
Çox da ki, misvak ilǝ sǝn etmisǝn dǝndanı ağ. 
Şahlara sǝn ev tikirsǝn, öz evindǝ yox çıraq. 
Sadǝlikdǝn can qoyub etdin fǝqǝt divanı ağ. 
Tinǝtin pak olsa, ölsǝn dǝ yenǝ xeyrin dǝyǝr 
Ud yanıb kül olsa da eylǝr külü hǝr yanı ağ. 
Eşq yolundan yüksǝlǝn tozlar şǝfǝq dǝryasıdır, 
Zǝncinin rǝngin edib bir anda eşq meydanı ağ. 
Bircǝ gündǝ, gör, necǝ dümağ olub sübhün saçı? 
Ay da istǝr eylǝyǝ axşam çölü, ormanı ağ. 
Ay camallı nazǝninlǝrlǝ dolubdur İsfahan, 
Saib, onlar eylǝyib başdan – başa İranı ağ. 
 
 
* * * 
 
Getmǝ sǝn dǝrdin üçün hǝr adama dǝrmana, 
Yusifi qardaşının mǝkri salıb zindana. 
Zǝncirin halqasına bǝnzǝyir o ahu gözü, 
Mǝni zǝncirlǝyǝrǝk etdi axır divanǝ. 
Bir tikansız gülǝ bǝnzǝtdi cahan gözlǝrimi, 
____________________________________________________________________ 
www.ocaq.net 
 
 
 
183
Güldü nǝrgiz, dedi bu göz yaşıma şehdanǝ. 
Arifin qorxusu yox gǝrdişi dövrandan, inan, 
Gǝmini tapşırıb ümmandakı o tufana. 
Sǝn bizǝ baxma, qarışqa dil açıb dinsǝ ǝgǝr, 
Şah Suleyman gülüşün muzd verǝr, bil ki ona. 
Odlu ah, qanlı sinǝ, göz yaşı, Saib, dilǝdin, 
Bunu da verdi sǝnǝ, varmı sözün dövrana?! 
 
 
   *** 
 
Saralıb solmadı, birdǝn-birǝ o pir oldu, 
Ağaran saçları öz boynuna zǝncir oldu. 
Onun eşqi nǝ qǝdǝr evlǝri viran elǝdi, 
Hicrinin dǝrdi neçǝ sinǝyǝ şǝmşir oldu. 
Zamanın cövrü azad qǝlblilǝrǝ etmǝz ǝsǝr, 
Sǝrv üçün qış da, bahar da hǝmişǝ bir oldu. 
Ölü canlarda olar kafurun ancaq qoxusu, 
Kafura döndü kimin saçları, dilgir oldu. 
Kim ki, xam gǝldi cahan mülkünǝ, Saib, sǝn tǝk 
Zamanın hadisǝsindǝn ona tǝsir oldu. 
 
 
* * * 
 
Hǝr vaxt ki, sevincdǝn boğazında qǝhǝr oldu, 
____________________________________________________________________ 
www.ocaq.net 
 
 
 
184
Sanki o qǝhǝr döndü sǝnǝ bal – şǝkǝr oldu. 
Qǝflǝtdǝ olan ömrünü işrǝtdǝ keçirtdi, 
Biçarǝ o kǝsdir ki, fǝqǝt baxǝbǝr oldu. 
Adǝtdi bu, dǝrman çox içǝrsǝn ǝsǝr etmǝz, 
Ol qǝdr mey içdim axırı bisǝmǝr oldu. 
Qumru oturub sǝrvidǝ boynunda da hǝlqǝ, 
Bu görkǝm ilǝ bağda o sǝrv cilvǝgǝr oldu. 
Hǝr arzunu sǝn hǝbs elǝdin köksün içindǝ, 
Fikr eylǝmǝdin ki, axırı bir xǝtǝr oldu? 
Bir küncǝ çǝkilmǝklǝ minǝr qiymǝtǝ qǝtrǝ, 
Qǝtrǝ sǝdǝfin qǝlbinǝ düşdü, gövhǝr oldu. 
Cǝnnǝtdǝ belǝ qövr elǝyǝr sinǝdǝ dağım, 
Saib, sorağın özgǝ mǝkandan gǝlǝr oldu. 
Necǝ ki, gül budağı sarmaşıb divara, gǝlǝr, 
Öz ayağıyla aşiq dǝ yol alıb dara gǝlǝr. 
Yoxdu iş sahibinin verdiyi pullarda gözüm, 
İş ǝgǝr zövq verǝ mǝn gedǝrǝm, hara gǝlǝr. 
Nǝşǝyǝ zǝhr qatan işlǝrǝ meyl eylǝmǝyin, 
Bir cǝhǝnnǝmdi bu işlǝr, gününüz qara gǝlǝr. 
Torpaq açmış qucağın gözlǝyir hǝr anda bizi, 
Beşiyi tǝrk elǝyǝn axırı mǝzara gǝlǝr. 
Gǝlmǝdin, Saib, ǝgǝr sǝn bu cahanın işinǝ, 
Vaxt gǝlǝr, qǝm elǝmǝ, nǝğmǝlǝrin kara gǝlǝr. 
 
 
* * * 
____________________________________________________________________ 
www.ocaq.net 
 
 
 
185
Bizi mǝftun elǝyǝ bilmǝyǝcǝkdir dünya, 
Yusifi Misrin ayı salmadı çün sevdaya. 
Elǝ möhkǝm dayanıb torpağın üstǝ ayağım, 
Qeyri-mümkündü mǝni sel apara dǝryaya. 
Varlı öldükdǝ min hǝsrǝtlǝ gedir dünyadan, 
Çünki uymuşdu yazıq ömrü boyu xülyaya. 
İndi o piri-xǝrabatdan ǝziz bir kǝs yox, 
Kim çağıra hamıdan tez gǝlir o çünki haya. 
Kaş bu sınmış gǝmidǝn sahilǝ bir taxta çıxa, 
Verǝ o xalqa xǝbǝr ki, gǝmimiz batdı suya. 
Şirinin şǝklini ǝmr etdi silinsin qayadan, 
Xosrovun ǝmri ilǝ silmǝk olarmış guya? 
Saib, ahǝstǝ apar sǝn bu cahanda işini, 
Qafil ol kǝsdi şirin pǝncǝsinǝ pǝncǝ qoya! 
Bu dǝli könlümü zǝncirlǝmǝk asan olmaz, 
O qısa zülfǝ düyün vurmağa imkan olmaz. 
Pǝrdǝ ardında keçib ömrümüz heyrǝtdǝ tamam, 
Torpağın alǝminǝ, söylǝ, kim heyran olmaz? 
Sǝnsiz o mehraba üz tutsam, ibadǝt elǝsǝm, 
Qǝlbimǝ qaşın oxu dǝysǝ pǝrişan olmaz. 
Gücsüz idim, mǝni eşq qaldıra bildi yerdǝn, 
Yoxsa, viran ürǝyin tǝmiri asan olmaz. 
Sǝddi-İsgǝndǝr olubdu bu dönük taleyimiz, 
Qurumuş çay kimi südsüz belǝ püstan olmaz. 
Dǝdilik zǝncirinin dairǝsin aşmış, inan, 
Yoxsa Saib kimi bu nalǝdǝ insan olmaz! 
____________________________________________________________________ 
www.ocaq.net 
 
 
 
186
Bu naz ilǝ yerişin canımı pünhan aparar, 
Dağ seli hǝr nǝ çıxar qarşıya asan aparar. 
Hǝr kimin yoldaşı olmazsa münasib yolda, 
O özüylǝ elǝ bil ah ilǝ ǝfqan aparar. 
Xacǝ, zǝr yığma daha, bir yada sal son gününü, 
Arını gör, pǝtǝyindǝn quruca can aparar. 
Butǝdǝ işdi qızıl pullar ǝritsǝ bir adam, 
Xeyri olmaz bu işin, axırı böhtan aparar. 
Əyri ox, ǝyri adam dövrüdü, Saib, indi, 
Düz adam düz oxu hardan tapıb, hardan aparar. 
 
 
   * * *  
 
Əsl aşiqlǝrǝ bu daği-mǝhǝbbǝt nǝ edǝr? 
Qırmızı lalǝni o dǝşti-qiyamǝt nǝ edǝr? 
Gövhǝrǝ fǝrqi nǝdir dǝryada su çoxdu, ya az, 
Kim quraqlıqda suya etsǝ qǝnaǝt, nǝ edǝr?! 
Göy igid qalxanıdır, düşmüş ǝlindǝn burda, 
Bu döyüşdǝ silahın yoxsa, şücaǝt nǝ edǝr? 
Oğlunun ǝtrini köynǝkdǝn alar idi Yǝqub, 
O kǝsin ki, yox ǝlindǝ belǝ fürsǝt, nǝ edǝr? 
Yusifin qiymǝti qürbǝtdǝ daha artıq olub, 
Kim ǝziz oldu ona bu acı qürbǝt nǝ edǝr?! 
Zǝhǝri tök qǝdǝhǝ, bil dǝyişib şǝrbǝt olar, 
İynǝli sözlǝ bizǝ eylǝ nǝsihǝt, nǝ edǝr? 
____________________________________________________________________ 
www.ocaq.net 
 
 
 
187
Millǝtin qǝlbi qaranlıq gecǝdǝn dǝ qaradır, 
İndi Saib, daha ǝfsus, ya şikayǝt, nǝ edǝr?! 
O qara gözlǝrin hardan yenǝ düşdü yadıma? 
Olum o gözlǝrǝ qurban, yenǝ düşdü yadıma. 
Qǝlbimi parçalayan oxları andım bir dǝm, 
Sǝf çǝkǝn ol qara mücgan yenǝ düşdü yadıma. 
İldırım kolluğa düşdü, alışıb söndü, sǝnin 
Baxışın bir dǝ doğrudan yenǝ düşdü yadıma. 
Qıvrılan tellǝri gördüm odun üstǝ, tǝzǝdǝn 
Tellǝrin oldu nümayan, yenǝ düşdü yadıma. 
Bülbülü gül budağında oturan gördüm mǝn, 
Gülahın baftalı, ǝlvan, yenǝ düşdü yadıma. 
Saibin xırmanını odladı o odlu baxış, 
Bir daha yanmış o xırman, yenǝ düşdü yadıma. 
 
 
   *** 
 
Ətǝyin çǝkdi ǝlimdǝn nǝ üçün, bilmǝm o yar, 
Söylǝyin, gül qoxusu güldǝn haçan ayrı olar? 
Allah-allah, bura sübhün yelimi ǝsdi belǝ, 
Güllǝr ǝhdin unudub, yoxdu vǝfa, yoxdu qǝrar? 
Et inayǝt, gözucu baxsan elǝ bǝsdi mǝnǝ, 
Yoxsa hicrin mǝni ǝzdikcǝ ǝzǝr, nazlı nigar. 
Sǝni bayram ayıtǝk göstǝrǝrǝm barmaqla, 
İkiqat etsǝ mǝni dǝrd, dözǝrǝm, ǝhdim var! 
____________________________________________________________________ 
www.ocaq.net 
 
 
 
188
Vermişǝm çiynimi eşqin yükünǝ yoxdu qǝmim, 
Əymişǝm qamǝtimi, qiblǝm olubsan, ey yar. 
Əriyir buz kimi qǝlbim, xǝbǝri var o kǝsin, 
Əli yardan üzülüb mǝn kimi qalmış o da zar. 
Mǝn ki mǝstǝm, necǝ bu meyxananı tǝrk elǝyim? 
Sahili tǝrk elǝmǝz, Saib, o kǝs tǝşnǝ olar! 
 
 
* * * 
 
Bu günah mǝndǝn olub, indi ürǝk dad elǝyir, 
Ov özü qafil olur ki, ovu sǝyyad elǝyir. 
Nalǝm o daş ürǝyǝ zǝrrǝcǝ tǝsir elǝmǝz, 
Ancaq ahımla mǝnim dağ belǝ fǝryad elǝyir! 
Sümüyüm döndü toza, yoxdumu insaf sǝndǝ? 
Şirini gör ki, necǝ Fǝrhadını yad elǝyir! 
Kim günahsız qanını töksǝ tutar qan da onu, 
Necǝ cǝllad evini qan seli bǝrbad elǝyir. 
Bir sǝbǝb var ki, xarabata gedir Saib dǝ, 
Kim ora qǝmlǝ gedir, qǝlbini tez şad elǝyir. 
Saqi gǝr bir cam ilǝ xatirimi şad elǝyǝ, 
Yüz dǝfǝ xoşdu ki, o meykǝdǝ abad elǝyǝ. 
Yatmış ahu gözünü yozmaginan şuxluğa sǝn, 
Vay o gündǝndi ovun dǝrdini sǝyyad elǝyǝ. 
Ey gözǝllǝr şahı, bir söylǝ, nǝ insafdı axı, 
Ki, zǝmanǝndǝ sǝnin aşiq hamı dad elǝyǝ 
____________________________________________________________________ 
www.ocaq.net 
 
 
 
189
Yenǝ divanǝliyim düşdü yada, qǝmlǝnirǝm, 
Bir nǝfǝr varmı mǝni qüssǝdǝn azad elǝyǝ? 
Çün yaşıl xǝttilǝ yazmazsa. Süleyman ǝmrin, 
Aşiqǝ, kimdǝ hünǝr vardı ki, imdad elǝyǝ? 
«Leyli vǝ Mǝcnun» elǝ qǝm gǝtirǝn vaqiǝdir, 
Kim onu dinlǝsǝ istǝr elǝ fǝryad elǝyǝ. 
Allah-allah, bu necǝ hüsnüdü sǝn xǝlq elǝdin, 
Harada olsa inan mǝrǝkǝ icad elǝyǝ. 
Saibin fǝryadı dağlarda verǝr ǝks-sǝda, 
Bisütun dağı kimi Fǝrhadını yad elǝyǝ. 
 
 
* * * 
 
Mǝni pǝcmürdǝ görüb kim mǝnǝ irad elǝyir, 
Kaş görǝ lǝblǝrini, gör, necǝ fǝryad elǝyir. 
Eşq tufana verir yanmış ürǝklǝr külünü, 
Sǝn edǝn zülmü mǝgǝr ahuya sǝyyah elǝyir? 
O kǝsin ki, heç ǝlindǝn yerǝ düşmǝz tǝsbeh, 
Görmüşǝm ağzı ilǝ şişǝ açır, dad elǝyir. 
Şǝrabın şövqü yarın surǝtinǝ düşsǝ ǝgǝr, 
Şam kimi şölǝ çǝkib aşiqini yad elǝyir. 
Kim deyir pǝrdǝdǝ küfr ili iman yox ǝsla? 
Hüsnünün şölǝsi bu sözlǝri bǝrbad elǝyir. 
Dağıdar idi yǝqin sǝhraya yel zǝrrǝmizi, 
Yaxşı ki, yar bizi hǝr qüssǝdǝn azad elǝyir. 
____________________________________________________________________ 
www.ocaq.net 
 
 
 
190
Yorulub qalmaq ili heç dǝ qısalmır yollar, 
Kǝbǝyǝ çatmağa mǝqsǝd bizǝ imdad elǝyir. 
Hafizin ilhamı, Saib, yenǝ yetsin dadına, 
Şǝridǝ İsa kimi möcüzǝ icad elǝyir. 
 
 
* * * 
 
O hüsnün ucundan mǝnǝ sǝhra vǝtǝn oldu, 
Gül çöhrǝni görcǝk bu düzǝnlǝr çǝmǝn oldu. 
Şirin gülüşün ağzımızı bal kimi etdi, 
Kama çatasan, arzularım, mǝn deyǝn oldu. 
Ahu bu düzǝndǝnmi keçib, ǝtri qalıbdır? 
Bu lalǝli çöl fikr elǝ Dǝşti-Xotǝn oldu. 
Gǝl Somiǝyǝ bircǝ kǝrǝ sǝn nǝzǝr eylǝ, 
Yüz zahidi gör ki, dǝyişib mey içǝn oldu. 
Bu bağda dünǝn hǝr nǝ bitirdi, acı idi, 
Düşdü dodağın şövqünǝ, şǝkkǝrlǝ tǝn oldu. 
Camım dolu qalmış hǝlǝ dǝ köhnǝ şǝrabla, 
Mǝst olmuşam, heç bilmirǝm ancaq nǝdǝn oldu? 
Göz yaşım axıb düşdü gecǝ aynanın üstǝ, 
Hǝr qǝtrǝ şehǝ döndü, o ayna çǝmǝn oldu. 
Nǝğmǝylǝ silǝr Saib ürǝk dağını bir – bir, 
Çünki o da bülbül kimi bağda ötǝn oldu. 
Sǝn ǝgǝr dinmǝyǝsǝn, mey dolu sağǝr verilǝr, 
Bil ki, cǝnnǝt bağı da sonra sǝrasǝr verilǝr. 
____________________________________________________________________ 
www.ocaq.net 
 
 
 
191
Yar ǝgǝr versǝ qulaqburması, mǝyus olma, 
Sǝhǝrin gül dodağından sǝnǝ gövhǝr verilǝr. 
Qǝlbinin parǝsini ud kimi sǝn atǝşǝ at, 
Ondan hǝr bir sinǝdǝ sözlǝrinǝ yer verilǝr. 
Köksünü bal şanı tǝk eylǝmǝsǝn göz – göz ǝgǝr, 
Bu gülüstanda çǝtin ki, sǝnǝ güllǝr verilǝr. 
Dünyanın şadlığını bihuş olanlar yaşayır, 
Sǝn ayıq olsan ǝgǝr qǝm sǝnǝ sǝrvǝr verilǝr. 
Ocağında qarışıb qaynamasan dövrün ǝgǝr, 
Dǝrdinin üstǝ gǝlǝn dǝrd daha bǝdtǝr verilǝr. 
 
 
* * * 
 
Sinǝdǝn qalxan o ahlar dönǝr axırda ǝlǝmǝ, 
Sahibi – meydan olar sahib olan dǝrdǝ, qǝmǝ. 
Qarabaxt olmağa layiq ola bilmǝz hǝr baş, 
Bu taca layiq o kǝsdir ki, vurulmuş qǝlǝmǝ. 
Əfsus olsun ki, sınıq bir şişǝdir tǝkcǝ bǝdǝn, 
Ciyǝrin qanı onu döndǝrǝcǝk cami-cǝmǝ. 
Fǝlǝyin ǝmrinǝ kim boynun ǝyǝr, şad dolanar, 
Fǝrmana boynun ǝyǝn hǝr kǝsǝ acizdir, demǝ! 
Kim ki vurğundu ürǝkdǝn, ona qeyrǝtli deyim, 
Bu pǝrişan sinǝmin dağları gǝlmǝz rǝqǝmǝ. 
Zamanın dalğaları, bil, sǝni divanǝ edǝr, 
Dalğa lǝngǝr daşıdır ancaq o sabit qǝdǝmǝ. 
____________________________________________________________________ 
www.ocaq.net 
 
 
 
192
Keşmǝkeşli bu hǝyatda qoru öz sǝbrini sǝn, 
Ziyanın üçqat olar, anla, şikayǝt elǝmǝ. 
Dünyada qismǝti nǝ olsa hüma şaddı buna, 
Kölgǝsin salsa kimin üstdǝ dönǝr möhtǝrǝmǝ. 
Bülbülün fǝryadı ondan ötǝri qalxar ki, 
Güllǝrin hǝsrǝti ilǝ düşür hǝrdǝn sitǝmǝ. 
Mǝst olan öz qǝmini nǝğmǝ kimi ötsǝ ǝgǝr, 
Bilmǝz o nǝğmǝ zilǝ qalxdı, ya da düşdü bǝmǝ. 
Tufanı ram elǝyǝr sinǝdǝki eşqin odu, 
Çün günǝşdir uçuran şǝbnǝmi mülki-ǝdǝmǝ. 
Heç rǝvadırmı ki, Saib, ürǝyin Kǝbǝsini, 
Bu xǝyallar çevirǝ boş yerǝ beytülsǝnǝmǝ. 
 
 
* * * 
 
İki kǝs xǝlvǝti söhbǝt elǝsi, od alışar, 
Min ürǝk sussa ǝgǝr, min ürǝyin bir sözü var. 
Vǝhdǝti-eşqidǝ kim sürmǝ çǝkibdir gözünǝ, 
Dǝrisi xallı pǝlǝng ol kǝs üçün ahu olar. 
Bir ürǝk ovlamasam qǝlbimi vermǝm birinǝ, 
Kim mǝni ovladı, o öncǝ mǝnǝ oldu şikar. 
Hansı gülşǝndǝ şǝkǝr lǝblǝrinin şǝhdi düşüb, 
Tutitǝk hǝr çiçǝyin yarpağı bir nǝğmǝ qoşar. 
O ǝqiq lǝblǝrini gördü, xǝcil oldu Süheyl, 
Sanki bir qǝtrǝ qızıl qandı, o göylǝrdǝ axar. 
____________________________________________________________________ 
www.ocaq.net 
 
 
 
193
Asiman da unudubdur bizi, Saib, deyǝsǝn, 
Fǝqǝt ulduz dolu bu göydǝn uzaq düşmǝk olar? 
Gözlǝrin doğma baxışlarçün olub biganǝ, 
Kafirǝ, dindara dava yeridir bütxanǝ. 
Qǝmǝdǝn döndǝrǝsǝn üz, sinǝni parçalayar, 
Çün ǝzǝl gündǝn olub zülf ilǝ mǝhrǝm şanǝ. 
Mǝclisi – vǝhdǝti arif kişilǝr dǝrk elǝyǝr, 
Dönmǝz hǝr şam başına yanmaq üçün pǝrvanǝ. 
Boyat olmuş çörǝyi sǝn çalış iştah ilǝ ye, 
Üzlülük eylǝmǝyi nöqsan olar mehmana. 
Sözü dǝrk etmǝyǝnǝ söz demǝyin faydası yox, 
Aynanı vurma daşa, Saib, heyifdir ayna. 
Çox çǝtin göz yaşımı saxlaya bilsin mücgan, 
 
 
   * * *  
 
Dǝryanın pǝncǝsinǝ qarşı durarmı mǝrcan? 
Qala divarın aşar istǝsǝ divanǝliyim, 
Tǝndiri söndürǝcǝk başlasa şiddǝtli tufan. 
Əlimin atǝşi dağlar ǝridibdir civǝ tǝk, 
Bisütun dağını qaldırmağım ondan da asan. 
Bu dǝli qǝlbimizin özgǝ tamaşaları var, 
Vǝhşi ahu kimi o sinǝdǝ eylǝr cövlan. 
Necǝ Mǝryǝm sıxar öz sinǝsinǝ İsanı, 
Qara torpaq da bizǝ köksün açıb verdi mǝkan. 
____________________________________________________________________ 
www.ocaq.net 
 
 
 
194
Dǝryanın qǝlbinǝ atǝş salar hǝr nazlı baxış, 
Zahid isǝ kuzǝyǝ baxmasın, hifz et, yaradan! 
Əlim o sǝrv boyun damǝninǝ çatmasa da, 
Sinǝmi tufana gǝrrǝm, dǝnizǝ dǝysǝ ziyan. 
Özgǝnin rǝhminǝ sǝn arxayın olma, Saib, 
Allah hifz eylǝsin ay üzlü yarı hǝr bǝladan. 
 
 
* * * 
 
Bu tikanlıqda nǝ gül bitdi, nǝ dǝ lalǝ qalar, 
Yellǝri boş yerǝ çapdı burada nazlı bahar. 
Gülüşün axırı çox vaxta dönür göz yaşına, 
Qaydadır ki, gülabı ǝtr satan güldǝn alar. 
Bu dağı çapdığı vaxt qǝtlǝ yetişmiş Fǝrhad? 
Qırmızı lalǝlǝr ilǝ bǝzǝnib burda mǝzar. 
Göyü 14 gecǝlik ay bürüyǝr nura tamam, 
Ruzigar tutsa ǝgǝr sǝbr ilǝ bir yerdǝ qǝrar, 
Qǝlbini eşq ilǝ şad eylǝ, ǝcǝl gǝlsǝ belǝ – 
Eylǝmǝz eşqilǝ rövşǝn ürǝyi ǝsla şikar? 
Sǝdǝfin qǝlbi elǝ dardı ki, dǝrya suyunun 
Ora bir qǝtrǝsi düşsǝ dǝyişib gövhǝr olar. 
Bağbana lalǝli, güllü bu bağın qalsa ǝgǝr – 
Ya quru zǝhmǝti, Saib, ya cigǝr dağı qalar. 
 
 
____________________________________________________________________ 
www.ocaq.net 
 
 
 
195
Saldı öz kölgǝsini üstümǝ ol sǝrvi – rǝvan, 
Elǝ bil çiynimǝ gül yarpağı qondu bu zaman. 
O xumar gözlǝri getmişsǝ dǝrin bir yuxuya, 
Üzünün inci tǝri yüz gözü etmiş heyran. 
Kölgǝsindǝn yağacaq hǝr yana rǝhmǝt yağışı, 
Gözlǝri sanki günǝşdir, alışar odda cahan. 
Mǝst olub çıxsa ǝgǝr ǝtr yayar zülfü onun, 
Sanacaqsan ki, ǝtir dǝryası olmuş hǝr anda, 
İstǝsǝ sǝbri, huşu başdan alar bir anda, 
Çün baharın yelinǝ tab elǝmǝz bǝrgi-xǝzan. 
O qara gözlǝri dǝ sürmǝni salmış gözdǝn, 
Şux nǝzǝrlǝr onu gördükdǝ susurlar hǝyadan. 
Susması sanma onun çöhrǝsinǝ pǝrdǝ salar, 
Üzünün nuru ilǝ kǝşf olunar razi-nihan. 
O günǝş surǝti ki yer üzünü rövşǝn edib, 
Fǝlǝyin tacına da şölǝ saçıb, bil ki, hǝr an. 
Torpağın üstǝ ǝgǝr naz ilǝ qoymuşsa qǝdǝm, 
Ora bir gülşǝn olub, cǝnnǝtǝ bǝnzǝr o mǝkan. 
Dolanıb zülfü onun tük kimi nazik belinǝ, 
Hansı yer olsa zǝif dǝrd yapışar tez ordan. 
Xǝncǝrin altına, Saib, sǝni bu eşq çǝkib, 
Üstünǝ sayǝ salıb, gör, nǝ qǝdǝr qaşı kaman. 
 
 
   * * *  
 
____________________________________________________________________ 
www.ocaq.net 
 
 
 
196
Ürǝyin dǝrdlǝrinǝ ǝql dǝ imdad etmǝz, 
Bu viran qǝlbimi heç kimsǝ, bil, abad etmǝz. 
Sirrimiz faş olar axır, belǝ pünhan qalmaz, 
Qönçǝnin ǝtri dǝ bu qǝlbimizi şad etmǝz. 
Neçǝ söz ǝhli sǝnin hüsnünǝ tǝrif yazıb, 
Xalının tǝrifini bil ki, hǝr ustad etmǝz. 
O xumar gözlǝrin axır çoxunu mǝhv elǝdi, 
Düzü, İsa da belǝ möcüzǝ icad etmǝz. 
Dünyanın nemǝti acgözlǝri doydurmadı heç, 
Nǝfsiçoxluq o qarışqanı da rahat etmǝz. 
Darvaza halqasının yoxdu hǝyǝtdǝn xǝbǝri, 
Dil ürǝk sirrini hǝr lǝhzǝ axı yad etmǝz. 
Göylǝrin hökmünü rǝdd eylǝmǝk olmaz mümkün, 
İldırım etdiyini şirlǝrǝ sǝyyad etmǝz. 
Mehr ilǝ versǝ dǝ süd körpǝsinǝ hǝr bir ana, 
Bu mǝhǝbbǝt dǝ bizi qüssǝdǝn azad etmǝz. 
Pir ilǝ gǝnc ola hǝmsöhbǝt uzun çǝkmǝz, inan, 
Kaman ǝymǝzsǝ belin oxları fǝryad etmǝz. 
Bu gülüstanda açan güllǝrǝ, Saib, indi – 
Sǝn edǝn tǝrifi, bil, özgǝsi, heyhat, etmǝz. 
 
 
* * * 
 
Yarın yanında mǝni, gör, necǝ ǝyibdi bu qǝm, 
Baharda, diqqǝt elǝ, sapsarı xǝzan kimiyǝm. 
____________________________________________________________________ 
www.ocaq.net 
 
 
 
197
Bǝzǝnmǝyin yeri yox dǝryada bu labüddür, 
Çıxanda sahilǝ bax, özgǝdir tamam alǝm. 
Cahanda varsa qǝmim, tǝk budur qiyamǝt ola, 
Bu dünya ǝhlini mǝn qorxuram dübarǝ görǝm. 
Bǝsirǝt ilǝ nǝzǝr sal bu qǝsri möhtǝşǝmǝ, 
Düşün bu cahi-cǝlalla xarabdı, ya möhkǝm? 
Hǝr işdǝ batini çün görmǝk istǝyǝr Saib, 
Ürǝkdǝ arzu böyükdür, nǝ fayda, imkan kǝm! 
Bu gedǝn qafilǝdǝ mǝn önǝ düşsǝm, nǝ olar? 
Şad xǝbǝrlǝ hamıdan öncǝ görüşsǝm, nǝ olar? 
Gözü qorxmuş adama kölgǝ uca dağ görünǝr, 
Bu sǝfǝr vaxtı özümlǝ mǝn ötüşsǝm, nǝ olar? 
Kim çatar mǝğzǝ, qabıq onda dönüb zindan olar, 
Kaş mǝnǝ mǝchul ola hǝr iki alǝm, nǝ olar? 
Yansa pǝrvanǝ, dönǝr sürmǝyǝ şǝmin gözünǝ, 
Sındıra balu-pǝrim sǝnsiz ǝgǝr qǝm, nǝ olar? 
Özgǝnin eyblǝrin yüz göz ilǝ axtaranın 
Qalsa öz eyblǝri hǝr kǝsǝ mübhǝm, nǝ olar? 
O pǝrişan saçına bǝnzǝyirǝm illǝrdir, 
Bir gecǝ cürǝt edib payinǝ düşsǝm, nǝ olar? 
Ölmüş idim, yararaq daşı yenǝ çıxdım mǝn, 
Qǝlbinin atǝşinǝ bir daha bişsǝm, nǝ olar? 
Hǝsǝd ilǝ baxanı sanma dilǝnçi, Saib, 
Mǝn dǝ bu baxmaq ilǝ kamǝ yetişsǝm, nǝ olar? 
 
 
____________________________________________________________________ 
www.ocaq.net 
 
 
 
198
Gör, cahan şahına şövkǝt ilǝ izzǝt verilib 
Mǝnǝ bu guşǝdǝ bir dünya mǝhǝbbǝt verilib. 
Baxıram dörd yanıma, qorxulu sǝhra kimidir, 
Belǝ bir yerdǝ mǝnǝ qalmağa fürsǝt verilib. 
Qǝlbimin qanıdı dünyada mǝnǝ qismǝt olan 
Şǝmşirǝ bǝnzǝyirǝm, çün mǝnǝ qeyrǝt verilib. 
Yazıq o sadǝlövh insanlara bu alǝmdǝ, - 
Söykǝnib bir daşa, sanki ona nemǝt verilib. 
Saib, ol al şǝrabı hǝr dǝfǝ mǝn nuş etdim, 
Nǝ edim, meyxanada dǝrd mǝnǝ qismǝt verilib. 
 
 
* * * 
 
Mǝni bu qönçǝ dodaqlar yenǝ bihal elǝdi. 
Ağzı bağlı şişǝdǝn mey verǝrǝk, lal elǝdi. 
Hǝsrǝtindǝn üzülüb döndüm axır tazǝ aya, 
Mǝni bǝdr etmǝk ilǝ sonra xoş iqbal elǝdi. 
Bir ömr mǝn dǝ ǝqiq tǝk nǝ ǝziyyǝt çǝkdim. 
Mǝn ǝziz oldum ǝgǝr dövr bu minval elǝdi. 
Qǝlbimin qanını içdimsǝ şükürlǝr olsun, 
Öz kǝlamım mǝni axır yenǝ xoşfal elǝdi. 
Ağzımı açmadı Saib, o şirin lǝblǝr axır, - 
Bir şirin busǝ ilǝ lǝblǝrini al elǝdi. 
 
 
____________________________________________________________________ 
www.ocaq.net 
 
 
 
199
O firǝng dilbǝri dindǝn mǝni biganǝ edǝr, 
Kǝbǝyǝ üz tuta o, Kǝbǝni bütxanǝ edǝr. 
Çox da möhkǝm deyilǝm, tez dǝyişir ǝhvalım, 
Halımı tari-mar etsǝ gözü mǝstanǝ edǝr. 
Dolanar ǝldǝn-ǝlǝ torpağımın hǝr ovucu, 
Çǝrx onu tǝsbeh edǝr, ya da ki, peymanǝ edǝr. 
Heç görübsǝn ki, gözǝl çöhrǝni aşiqsiz ola? 
Şam biganǝliyim vǝhşǝtǝ salmış, Saib, 
Qorxuram ki, bu halım dostu da biganǝ edǝr. 
 
 
* * * 
 
İttihad etmǝk ilǝ eşq kamiyab olacaq? 
Heç inanma böyüyüb zǝrrǝ afitab olacaq. 
Ahunun tökmǝ qanın, axır o da mişkǝ dönǝr, 
Qönçǝni dǝrmǝ, açıb axırı gülab olacaq. 
Dadıma çat mǝnim eşqim, hǝdǝrǝ getdi ömür 
Bu yeyib yatmaq özü qǝlbimǝ ǝzab olacaq! 
Ay ki, bǝdr oldu, görürsǝn yenidǝn incǝlir o, 
Acizǝ rǝhm elǝ kim axırı savab olacaq. 
Bir imarǝt ucalıb qalxsa buluddan yuxarı, 
Gǝlǝcǝk eylǝ mǝqam Saib, o xǝrab olacaq. 
 
 
* * * 
____________________________________________________________________ 
www.ocaq.net 
 
 
 
200
Heç kimsǝ mǝnim namǝmi canana yetirmǝz, 
Heç kǝs sarı bir yarpağı bustana yetirmǝz. 
Göz yaşımın o gül yanağa tǝsiri olmaz, 
Bu kimsǝsizi kimsǝ gülüstana yetirmǝz. 
Divanǝ açılmışsa ǝgǝr hǝlqǝdǝn, heç kǝs, 
Bu mücdǝni ol qǝlbi nigarana yetirmǝz. 
Hǝr müşkül olarsa, onu ǝql ilǝ açarlar, 
Əqlin gücü dǝrk etmǝyǝ insana, yetirmǝz. 
Saib, şǝhǝrin sıxdı mǝni abi-havası, 
Kimsǝ bu dǝli qǝlbi biyabana yetirmǝz. 
 
Aşiqin qanın içǝn dilbǝr ǝgǝr çǝkmir ǝzab, 
Nǝyǝ lazımdı elǝ badǝ alıb içsǝ şǝrab. 
Mayası qanla tutulmuş, qanı gizlindǝ içǝr, 
Hamıtǝk badǝ içǝndǝ elǝmǝz ǝsla hicab. 
Özgǝ alǝmdi bu eşq alǝmi, aşiq bǝzǝn – 
Dövranın kǝllǝ tasında çǝkir o başa şǝrab. 
Qaraqǝlb insanın heç vaxt ürǝyi olmaz işıq, 
Günǝşin şölǝsini mey kimi içsǝ o cǝnab. 
Ölsǝ aşiq, yenǝ dǝ eşq, mǝhǝbbǝt ölmǝz, 
Yuxuda tǝşnǝyǝ çaytǝk görünür, hǝtta sǝrab. 
Bu cǝmaǝt yada salmırmı mǝgǝr axirǝti? 
Bu qǝdǝr mey içilǝr, Saib, hanı hǝqqi-hesab?! 
 
 
* * * 
____________________________________________________________________ 
www.ocaq.net 
 
 
 
201
Hanı mǝcnunluq, mǝnǝ dünyanı meydan eylǝyǝ, 
Oynayam bir körpǝtǝk, el sǝngibaran eylǝyǝ. 
Dilbǝrim, mǝna dolu o gözlǝrim bimarıyam, 
İstǝrǝm könlüm evin, etsǝ, o viran eylǝyǝ. 
Atǝşin nǝğmǝmlǝ mǝst etdim bu bağda güllǝri, 
Gülǝ zülm eylǝr, mǝni bağban bu bağban eylǝyǝ. 
Yox gözüm ǝsla, Züleyxaya tamaşa etmǝyǝ, 
İstǝrǝm, Yusif mǝni zindana mehman eylǝyǝ. 
Tökmǝrǝm mǝn abrumu gǝr, töksǝlǝr qǝlbim qanın, 
Qeyri – mümkündür mǝni gövhǝr dǝ heyran eylǝyǝ. 
Yengi ay tǝk lǝblǝrin bir gün mǝnǝ qismǝt ola, 
Razıyam qaşın mǝni bu yolda qurban eylǝyǝ. 
Pǝrdǝlǝr yandırdı, Saib, qǝlbinin şimşǝklǝri, 
Kimdǝ cürǝt var onu damǝndǝ pünhan eylǝyǝ? 
Hanı o sǝrvi-rǝvan ki, mǝni heyran elǝyǝ? 
Mehriban bir baxışa aşiqi mehman elǝyǝ. 
Boş tǝkǝbbür gedib acizlik ilǝ qurtaracaq 
Heç görübsǝn yana çöp atǝşi, tüğyan elǝyǝ? 
Bu dǝyirmanda kimǝ növbǝ verib çǝrxi-fǝlǝk, - 
Dǝnini dartmaq üçün bir dǝfǝ imkan elǝyǝ? 
Sadǝdildir o adam kim çırağın yolda qoya, 
Zǝnn edǝ, bǝlkǝ külǝk yanmasın asan elǝyǝ. 
Ruzigar alnımızın silmǝyǝcǝkdir qırışın, 
Od sönǝn vaxta, bu adǝtdi ki, ǝfqan elǝyǝ. 
Saibin dǝrdinǝ dǝrman edǝ bilmǝz İsa, 
Eylǝsǝ Şahi-Nǝcǝf bǝlkǝ dǝ pünhan elǝyǝ, 
____________________________________________________________________ 
www.ocaq.net 
 
 
 
202
Pǝrdǝdǝn çıxsa o hüsnün bu ürǝklǝr qan olar, 
Torpaq atlas geyinǝr xǝncǝr ǝgǝr üryan olar. 
Dünyaya od yayan o eşq dǝ bir gün soyuyar, 
Onda İbrahim üçün od da dönüb reyhan olar. 
Aşiq ah çǝksǝ ǝgǝr, yarı cǝfakeşlik edǝr, 
Necǝ ki, bülbül ötǝr, gülsǝ baxıb heyran olar. 
Qoymaram eşqimi qǝt eylǝyǝ bir gün dǝ ǝcǝl, 
Çün saraldıqca tikan, dǝrmǝk onu asan olar. 
Telinin sayǝsi gizlǝtmiş onun gözlǝrini. 
Zalimin xanǝsi bir lǝhzǝdǝ çün viran olar. 
Meyǝ meyl eylǝyǝrǝm, mey dǝ minǝr qiymǝtǝ hey, 
Eylǝrǝm tövbǝ o dǝm, mey yenidǝn ǝrzan olar. 
Eşq unutdurdu mǝnǝ eşqin o sonsuz qǝmini, 
Ədl ilǝ abad olar, hansı bina viran olar. 
Mǝşrub haqda nǝ desǝn zahidǝ tǝsir elǝmǝz? 
Çirkin üz aynaya baxdıqca ürǝk nalan olar. 
Şadlığı dünyanı tutmuşdu xarabat pirinin, 
Göylǝr ǝlvan geyinǝr, dan yeri çün xǝndan olar. 
Kim paxıldan tikǝ alsa uda bilmǝz, bilirǝm, 
Vay halına o kǝsin tanrıya bir mehman olar. 
Zalim ǝldǝn nǝ zaman düşdü özüylǝ vuruşar, 
Çünki qurd dişsiz olar, öz qanına qǝltan olar. 
Sel axar dağda, düzǝnlik dǝ dönǝr batlağa, bil, 
Hǝr kǝsi aldada nǝfsi dönüb o şeytan olar, 
İsfahanda yenidǝn Saib ǝgǝr şer desǝ, 
İsfahan onda iki Zindǝruda meydan olar. 
____________________________________________________________________ 
www.ocaq.net 
 
 
 
203
Sǝni xatırlamağım qǝlbimi nalan elǝyib, 
Gör, şǝkǝr lǝblǝrinin eşqi nǝ tüğyan elǝyib. 
Huşa gǝlmǝz mey ilǝ hǝr kǝsin az olsa huşu, 
Mǝni ahu baxışın ǝhli – biyaban elǝyib. 
Neçǝ mǝclisdǝ sǝnin sözlǝrinin söhbǝti var, 
Hǝr kǝlamın nǝ qǝdǝr ǝlimi heyran elǝyib. 
Qeyrǝtindǝn kasıbın göz yaşı olmuş şǝrabı, 
Gör ki, dövran oları bir nǝyǝ mehman elǝyib. 
Daha qaldır sǝsini, ağzıgözǝllǝr, bǝsdir, - 
Sǝnin haqqında deyib böhtanı dastan elǝyib. 
Eşq elǝ ülvidi, mümkündümü gizlindǝ qala? 
Şölǝni kim ǝtǝyindǝ axı pünhan elǝyib? 
Nǝ qǝdǝr odlu fikirlǝr sinǝdǝ mǝhbus olub, 
Şǝraba, darğa niyǝ, kuzǝni zindan elǝyib? 
Heç olubdurmu sǝhǝr vaxtı dua eylǝyǝnin 
Arzusu daşa dǝyib, ǝksini dövran elǝyib? 
Sǝrv himmǝtlǝ durar, sǝrsǝri yellǝr ǝssǝ, 
Qǝlb o vaxt aydın olub yanmağa imkan elǝyib. 
Mǝst gǝlǝr, bil ki, qiyamǝtdǝ cǝza meydanını, 
Saibi kim ki, bu dünyada qǝzǝlxan elǝyib. 
 
 
* * * 
 
Natǝvan cismidǝn hǝr dǝm ucalar ahü-fǝğan, 
Heç görübsǝn ki, çıxa ildırımı kolluqdan? 
____________________________________________________________________ 
www.ocaq.net 
 
 
 
204
Mǝn dǝ ümmid elǝdim aha, fǝqǝt bilmǝdim heç, 
Çǝrxi dönmüş fǝlǝk ilǝ o olub hǝmpeyman. 
Tǝzǝcǝ varlananın könlü, gözü ac olacaq, 
Ondan umsan, elǝ bil yal umur itdǝn aslan. 
Sadǝ baxma, zamanın hadisǝsi şimşǝkdir, 
Piltǝdir çünki çıraqda od alıb ilk alışan. 
Gǝr özündǝn xilas etsǝn bütün ǝtrafını sǝn, 
Bil ki, bayram ayıtǝk boş qalacaq dövrǝn o an. 
Ehtiyac yoxdu kǝmǝnd ilǝ şikar eylǝyǝsǝn, 
Hǝm kǝmǝndir o qara gözlǝrin, hǝm dǝ kaman. 
Çǝmǝnin rǝngini almışdı bu şeh danǝlǝri, 
Bu nǝ haldır belǝ, Saib, bu olub bir dǝ haçan? 
 
 
* * * 
 
Paxıl olsa xǝsisin halǝti lap bǝdtǝr olar, 
Köhnǝlǝn bir düyünü açmaq özü mǝhşǝr olar. 
Güdǝr öz izzǝtini kim ki, olar guşǝnişin, 
Qǝtrǝ düşsǝ sǝdǝfin qǝlbinǝ, bil, gövhǝr olar. 
Arzu çox olsa tamah da tez açar qol-qanadın, 
Çör-çöpü atsan ǝgǝr şölǝyǝ balu-pǝr olar. 
Əyrilik bilmǝz o qǝlb ki hǝmişǝ aydın ola, 
Güzgünü aydın edǝn seyqǝl olar, cövhǝr olar. 
Dövlǝtǝ meyl eylǝmǝ, hǝr nǝ varın bǝsdi sǝnǝ, 
Neydǝ çox olsa şǝkǝr, onda nǝva kǝmtǝr olar. 
____________________________________________________________________ 
www.ocaq.net 
 
 
 
205
Üzünü tutma yana, hǝr qara baxtdan zülfün – 
O qara görkǝm ilǝ aşiqǝ dǝ mǝhzǝr olar. 
Mǝnim o yarımı ay görsǝ üzǝ pǝrdǝ salar, 
Halǝsi dövrǝsinǝ şölǝlǝnǝn sǝngǝr olar. 
Elǝ sakitdi ürǝk, gǝr düşǝ eşq ümmanına, 
Nǝğmǝkar bülbülǝ hǝr kǝlmǝ dönǝr şǝkkǝr olar. 
Hansı gülşǝndǝ ki, Saib oxuyar tazǝ qǝzǝl, 
Orda bülbül susar, hǝr kǝlmǝ ona neştǝr olar. 
 
 
* * * 
 
Dünya dǝrdindǝn ǝgǝr kim ürǝyin etsǝ uzaq, 
Qǝlbi eşq alǝminin arzularıyla dolacaq. 
Elǝ vaxt gǝlsǝ ki, mǝstlǝr dǝ durub rǝqs edǝlǝr, 
Tǝpik altında fǝlǝk tapdalanıb mǝhv olacaq. 
İnanıb etimad etmǝ bǝzǝnǝn üzlǝrǝ sǝn, 
Bir xǝzan yarpağı tǝk, bil ki, o üzlǝr solacaq. 
Bir dǝfǝ görmǝk ilǝ ayna necǝ qane olar? 
Bizǝ haqq vermǝk üçün bir dǝ dönüb aynana bax. 
Hüsnünǝ heyran olubdur, gǝzǝ bilmir saqi, 
Dolanır çǝrxi-fǝlǝktǝk başına sanki otaq. 
Fǝlǝyin arxasını torpağa qoymaq nǝdi ki, 
Çoxunu xar elǝyib qoynuna almış torpaq. 
Vermǝ ǝldǝn, bu kasıblıq özü bir nemǝtdir, 
Ehtiyacdan görülǝn hǝr nahaq iş haqdır, haq. 
____________________________________________________________________ 
www.ocaq.net 
 
 
 
206
Ulduz-ulduz köz olur xırdalanan vaxtda fǝlǝk, 
Sanki gül üstǝ düşǝn şehdi, yanır parlayaraq. 
Sǝy elǝ, Saib, ürǝk gün kimi olsun aydın, 
Sel dǝ sǝy ilǝ axır dǝryaya çatsın ancaq. 
 
 
   *** 
 
Saçının kölgǝsi çöhrǝndǝ neçǝ yana düşüb, 
Köynǝyin altda tikanmı sürüşüb cana düşüb. 
Hüsnünü görmǝyǝ ariflǝr hamı sǝfdǝ durub, 
Sanki sǝf – sǝf o yarın kirpiyi meydana düşüb. 
O şǝkǝr lǝblǝrinin hǝr gülüşü bal kimidir, 
Hǝr qarışqa bu balın şǝhdinǝ mǝstanǝ düşüb. 
Ayağın altda düşǝnlǝr, demǝ, acizdi tamam, 
Zülfünün ǝtri damıbdır, hamı dǝrmana düşüb. 
Eşq can gövhǝridir, bilmǝz onu nadanlar, 
Zǝnn edǝrlǝr bu da şǝbnǝmdi, gülüstana düşüb. 
Tellǝri lǝlinin üstǝ elǝ düşmüş, Saib, 
Tutilǝr sanki uçubdur, şǝkǝristana düşüb. 
 
 
* * * 
 
Sǝhǝrin feyzi sǝnin ol lǝbi-xǝndanındadır, 
Çünki şǝkkǝr gülüşün şǝhdi sǝnin şanındadır. 
____________________________________________________________________ 
www.ocaq.net 
 
 
 
207
Hǝr ürǝk ki, suya dönmüş, ya da ki, şǝbnǝm olub, 
Ayağın altda düşüb sǝrvi-xuramanındadır. 
Qönçǝ sübhün yelini gözlǝyǝcǝk, yox xǝbǝri 
Güllǝrin ǝtri fǝqǝt çaki-giribanındadır. 
Az qalıb aşiqlǝri nazın tamam candan edǝ 
Cümlǝsi çünki sǝnin valehi-heyranındadır. 
Yusifi Kǝnan kimi hǝrraca qoymuş köynǝyin, 
Ol kǝsin ki, gözlǝri çaki-zǝnǝxdanındadır. 
Gördüyün o zǝrrǝlǝr bil ki, şǝhidlǝr ahıdır, 
Dövr edǝrlǝr dövrǝni, hǝr lǝhzǝ cövlanındadır. 
Xǝstǝlǝr sǝndǝn umarlar dǝrdinin dǝrmanını, 
Aşiqi rǝdd eylǝmǝ, çün çeşmi dǝrmanındadır. 
İstǝsǝ göydǝ fǝlǝklǝr hǝşr divanın yaza, 
Divanın şirazǝsi zülfi-pǝrişanındadır. 
Qǝlbi zülmǝt rǝnglilǝr, bil, vǝslinǝ çatmaz sǝnin, 
İldırımlar şǝmşiri çünki nigǝhbanındadır. 
Bir dǝ gördün ki, bütün alǝm sǝnin yanındadır. 
Saibin bu şeri Xosrov Mǝniyǝ olsun cavab, 
Bu gözǝllǝr öyrǝnǝn hǝr fitnǝ divanındadır. 
 
 
* * * 
 
Kim qıydı sǝnǝ, söylǝdi, burdan güzǝr eylǝ, 
Qǝlbǝ qulaq as, dünya işin müxtǝsǝr eylǝ. 
Nǝ meynǝ tǝki hǝr küçǝdǝ başını aç sǝn, 
____________________________________________________________________ 
www.ocaq.net 
 
 
 
208
Nǝ qollarını hǝr ağaca sǝn kǝmǝr eylǝ. 
Hǝm astarını, hǝm üzünü gördün hǝyatın, 
İndi tǝzǝ bir ayinǝyǝ gǝl nǝzǝr eylǝ. 
Gǝr sübhǝ kimi qalmağa yox imkanın, onda – 
Əy başını gültǝk, gecǝni sǝn sǝhǝr eylǝ. 
Bu qan dolu qǝlbin başına min bǝla gǝlmiş, 
Bu vaqeǝdǝn açıb lǝblǝrini incǝ sǝdǝf tǝk, 
Göydǝn enǝn hǝr damlanı bir-bir göhǝr eylǝ. 
Başdan-ayağa öz-özünǝ vurğun olub yar, 
Söylǝ ona ki, Saibǝ dǝ bir nǝzǝr eylǝ. 
 
 
   *** 
 
Asimanda sönmǝsǝ ulduz günǝş taban olar? 
Göz yaşı tökmǝzsǝ göylǝr sübh yeri xǝndan olar? 
Zalim hǝr zülm eylǝsǝ eylǝ sanar ki, ǝdldir, 
Bu fǝlǝk öz tutduğu işdǝn mǝgǝr peşman olar? 
Qopsa şiddǝtli burulğan eşqǝ o etmǝz ǝsǝr, 
Eşq sǝhrasında zǝr bir tufana imkan olar? 
Aşiqin köksündǝ hǝr dǝm baş verǝr hicran dağı, 
Çün kǝramǝt xanǝsindǝ hǝr zaman mehman olar. 
Hǝsrǝt ilǝ hǝr yanan kǝs sanma ki, aşiq olub 
Div üzük taxsa Süleyman tǝk mǝgǝr sultan olar? 
İldırımla parçalar göydǝ bulud zülmǝtlǝri, 
Hansı dǝndir yazda torpaqda qalıb pünhan olar? 
____________________________________________________________________ 
www.ocaq.net 
 
 
 
209
Əsl aşiq şǝmşiri heç vaxt gǝtirmǝz eyninǝ, 
Sel axar dǝryaya, öz canına qurban olar. 
Saib öz eşqin fǝqǝt mǝrdlǝr yanında faş edǝr, 
Mǝrd olan yerdǝ qılınc qından çıxıb büryan olar. 
 
 
* * * 
 
Dǝryanın vüsǝtinǝ dalğalar işarǝ olar, 
Yüz yerǝ parçalanan qǝlb dǝ parǝ-parǝ olar. 
Hey qızıl yığmağa cǝhd eylǝmǝ bu dünyada sǝn, 
Aya bǝnzǝr o qızıl, bǝdri ötǝr, qarǝ olar. 
Vǝslidǝn ayna kimi doymamışam ömrümdǝ, 
Bir ömür yara baxam, dǝrdimǝ bu, çarǝ olar. 
Qayıdar ǝslinǝ hǝr şey, bu sǝbǝbdǝn mǝn dǝ, 
Qorxuram şişǝ ürǝk sonra dönüb xarǝ olar. 
Sǝn olarsan hamının sevdiyi, bir şǝrt ilǝ ki, 
Alışan lǝblǝrinin hǝr biri şǝrarǝ olar. 
Eşq dağın sinǝdǝ gizlǝdǝ bilmǝz heç kǝs, 
Gün doğar, dan yerinin dǝ sinǝsi yarǝ olar. 
Sanki qundaqdayam, iplǝ sarınıb ǝl-ayağım, 
Fǝlǝyin mǝngǝnǝsindǝn kimǝ bir çarǝ olar? 
Günǝşin odlu ǝlindǝn tuta bilsǝn, Saib, 
Ömrün tazǝlǝnǝr, sübh tǝk dübarǝ olar. 
 
 
____________________________________________________________________ 
www.ocaq.net 
 
 
 
210
Dinlǝdim nasehi, divanǝliyim artdı yenǝ, 
Xǝstǝyǝ sanki zǝhǝr verdi o şǝrbǝt yerinǝ. 
Eşqidǝ bunca alov-od yox idi ilk günlǝr, 
Elǝ ki, qǝlbǝ qǝdǝm qoydu o, getdi dǝrinǝ. 
Kimdi bu dünya işin açmağa qadir olsun? 
Hǝr gǝlǝn bir dünya artırdı ǝzǝlki düyünǝ. 
Hǝr gǝlǝn istǝdi ki, çarǝ tapa dǝrdlǝrimǝ, 
Ancaq heç çarǝsi yox dǝrdlǝrǝ düşdü bu sinǝ. 
Oda çör-çöp atılanda daha da şölǝlǝnǝr, 
Yaramı tǝzǝlǝdi, dil yarası dǝydi mǝnǝ. 
Vay bu rǝsmiyyǝtǝ, getdikcǝ çǝtinlǝşmǝdǝ iş, 
Saib, heç yoxdu bir iş eşqidǝn asan görünǝ. 
 
 
* * * 
 
Ol vaxt ki, evim sǝhra kimi sadǝ yer idi, 
Hǝr dalğa gözümdǝ elǝ bil balu-pǝr idi. 
Bir sǝrv tǝk azadǝ idim mǝn dǝ bu bağda, 
Qǝlbimdǝ olan bǝhrǝlǝrim bisǝmǝr idi. 
Nǝrgiz kimi bir gün ki, açıldı gözüm, onda – 
Gördüm ki, ürǝk qǝmli, pǝrişan nǝzǝr idi. 
Bir qanlı qılınc tǝk mǝnǝ dan gülsǝ dǝ ancaq, 
Çiynimdǝki qalxandan o dǝm bixǝbǝr idi. 
Fanusdu edǝn şǝmi dǝ rüsvay bu cahanda, 
Bu pǝrdǝ ilǝ söz demǝyim bir hünǝr idi. 
____________________________________________________________________ 
www.ocaq.net 
 
 
 
211
Şǝbnǝm kimi biz qonmamışıq güllǝrǝ bağda, 
Gül üstǝ düşǝn zǝrrǝ deyildi, göhǝr idi. 
Ol yar ki ürǝkdǝn bu qǝmi, qüssǝni sildi, 
Gül ǝtri yayan dostum - o badi-sǝhǝr idi. 
Qǝlbim evinǝ çün günǝşin nuru töküldü, 
Ömrüm boyu o, hasil olan xoş bǝhǝr idi. 
Saib, yenǝ dostlar deyǝni sǝn qǝbul eylǝ, 
Xacǝ tǝrǝfin tutmağımız bisǝmǝr idi. 
 
 
* * * 
 
Yǝqin o bal gülüşǝ süd qatılıb, bir dǝ şǝkǝr 
Can alan lǝblǝr isǝ duzludu, bilsǝn, nǝ qǝdǝr?! 
Zülfünǝ sünbül hörüb, gül düzülübdür telinǝ, 
Üzünǝ şölǝ salan bali-sǝmǝndǝrdi mǝgǝr? 
Lütf ilǝ eylǝ nǝzǝr harda zǝif görsǝn ona, 
Zǝif olduqda şikar ovçu onu azad edǝr. 
Əfv edǝr mey çekǝnin hǝr günahın allah özü 
Xahişǝ Saib ilǝ saqiyi-kövsǝr dǝ gedǝr. 
 
 
* * * 
 
Xoş o rindin halına meyxanada olmuş ağa, 
Elǝ mǝstdir yıxılır gah sola, o, gah da sağa. 
____________________________________________________________________ 
www.ocaq.net 
 
 
 
212
Bir ǝlindǝ guzǝ vardır, bir ǝlindǝ dolu cam, 
Gah qoyur kuzǝni torpağa durur oxşamağa: 
Yan bu meydǝn ötǝri torpağa düşmüşlǝrǝ sǝn? 
Bu beyinsiz başımız bǝsdi dönüb balqabağa! 
Üzünün şölǝsi yandırdı mǝni, soldu üzüm, 
Özgǝlǝr dǝ belǝ bir ayna qoyurlar otağa? 
İsanın iynǝsinǝ ehtiyacım yoxdur mǝnim, 
Hansı aşiq gözǝyǝr yaranı qoymaz qan axa? 
Qǝmli olar razı özün mǝhv edǝ, kǝndirlǝ boğa? 
Sanki möhnǝt yüküdür Saibǝ, vallah bu bǝdǝn, 
Qorxuram xatirinǝ dǝymǝyǝ, ya danlamağa. 
 
 
* * * 
 
Nǝ bizim mǝstliyimizdǝn birinǝ dǝydi xǝtǝr, 
Nǝ bizim söhbǝtimizdǝn bir adam çǝkdi zǝrǝr. 
Açma sǝn ağzını, ǝfsus deyǝ, bu dövran üçün, 
Ona dǝymǝz ki, yana ahım ilǝ qanlı ciyǝr. 
Eşq bizim gülşǝnǝ od saldı, onun şölǝlǝri – 
İndi aşmışdı buluddan, ucalıb ǝrşǝ qǝdǝr. 
Hǝrcayı qǝlbimǝ bax, evmizi yaddan çıxarıb, 
Özgǝyǝ rǝhbǝr olar izlǝrimǝ baxsa ǝgǝr. 
Dad çǝkib ölmǝyini söylǝyǝ bilmǝz ki, ürǝk 
Yatanı çünki oyadar yuxudan özgǝ nǝfǝr. 
Bülbülü bülbül edǝn ancaq ulu sevgisidir, 
____________________________________________________________________ 
www.ocaq.net 
 
 
 
213
Yoxsa bir çǝngǝ o tük bir belǝ tǝrifǝ dǝyǝr? 
Saibin qǝlbi yanan qönçǝyǝ dönmüşdü daha, 
Onun imdadına çatsa çatacaq badi-sǝhǝr. 
 
 
* * * 
 
Sübh çağı mey kuzǝdǝ dalğalanıb gǝldi dilǝ, 
Sanki bülbüldü sǝhǝr vaxtı qoşur nǝğmǝ gülǝ. 
Zülfünün tǝrifini şanǝ yenǝ dil-dil ötür, 
Tapa bilmǝz ona tay kim gǝzǝ dünyanı belǝ. 
Eşqimin atǝşi artdıqca dumanlandı başım, 
Elǝ bil kakilǝ bağlanmış ürǝk min tel ilǝ. 
O, pilǝkli papağın ǝyri qoyarsa, yeri var, 
Papağı şam, özü gül, eşqi düşüb eldǝn-elǝ. 
Saibin halını sorma, o ümidsizdi yenǝ, 
Sǝnǝ çatmırsa ǝli, bil ki, pǝrişandı hǝlǝ. 
 
 
* * * 
 
Bir ömür sǝbr elǝdim nameyi-canan gǝlsin, 
Misirin elçisini gözlǝdi Kǝnan, gǝlsin. 
Lalǝnin dağı ilǝ gözlǝrimiz qanla dolub, 
Gözlǝmǝzdi, bu qara kasǝni mehman, gǝlsin. 
Göz yaşım axdı dünǝn sel kimi tufan elǝdi, 
____________________________________________________________________ 
www.ocaq.net 
 
 
 
214
İndi bir damlaya hǝsrǝtdi bu mücgan, gǝlsin. 
Dünyanın nǝşǝlǝrindǝn çoxunu gördüm, inan, 
İstǝrǝm mǝclisimǝ yarımı mǝstan gǝlsin. 
Bu Zǝfǝrxan kimi söz fǝhm elǝyǝn çox azdır, 
Saibi dinlǝmǝyǝ kaş belǝ insan gǝlsin. 
 
 
* * * 
 
Qǝlbimin sǝbrini aldı o günǝş üzlü nigar, 
Gülü gün altda qoyanda ǝtri qalmaz, tez uçar. 
Mǝcnun ol qǝdr baxıb ahuların gözlǝrinǝ, 
Leylinin gözlǝrini görsǝ onu ahu sanar. 
Kimi şǝbnǝm, kimi gül yarpağı üstǝ uyuyar, 
Başını qönçǝnin üstǝ necǝ dǝ nazla qoyar. 
Nǝ qǝdǝr söhbǝt uzansa lap o Çin divarıtǝk. 
Axırı zülfi-yarın üstǝ gǝlir cümlǝ qǝrar. 
Bu qara baxtına Saib nǝ tǝǝccüb elǝsin, 
O yarın hindu xalı, söylǝ, kimi etmǝdi zar? 
 
 
* * * 
 
Nǝ zaman sǝrxoş olur, onda bizi şad elǝyir, 
Bax bu duzlu gözǝlǝ, gör, necǝ dǝ dad elǝyir. 
Yaxın olduqda mǝnǝ dinmǝyǝ imkan vermir, 
____________________________________________________________________ 
www.ocaq.net 
 
 
 
215
Uzaq olduqda baxır, fitnǝlǝr icad elǝyir. 
Barışır çǝrxi-fǝlǝkdǝ nǝ zaman ulduzumuz 
Xırmanında bu qarışqaya o imdad elǝyir. 
Eylǝ ki, kölgǝsini yar götürür üstümdǝn, 
Sanki bir tufan ǝsir, güllǝri bǝrbad elǝyir. 
Tǝkcǝ yanmış ciyǝrimdir ona mǝhrǝmlik edǝn, 
Ondan özgǝ bu yazıq Saibi kim yad elǝyir. 
 
 
* * * 
 
Xoş o insanlara ki, bǝrkdǝ yandı bir-birinǝ, 
İlk sözü, son sözü hǝr yerdǝ «can»dı bir-birinǝ. 
Daşa vurmur birisi başqasının gövhǝrini, 
Düşünüb fikrini qiymǝt qoyandı bir-birinǝ. 
Mǝclisǝ gǝlsǝ biri hörmǝt ilǝ yer verilǝr, 
Çünki mǝclisdǝ hamı qǝdrdandı bir-birinǝ. 
Tutar öz şerlǝrin hǝr biri gül dǝstǝsi tǝk, 
Onların fikri tǝzǝ ǝrmǝğandı bir-birinǝ. 
Bir hübabdır hǝrǝsi, kövsǝri almaz nǝzǝrǝ, 
Çünki tufanda olar bǝrk dayandı bir-birinǝ. 
Bu cahan rǝnglǝrinin bircǝsindǝ gözlǝri var, 
Lalǝnin qǝlb dağıdır, bu ǝyandı bir-birinǝ. 
Ehtiyac yoxdu, hǝrǝ gül yığa öz xonçasına, 
Fikri gül, özlǝrisǝ gül yığandı bir-birinǝ. 
Fǝlǝyǝ ǝymǝdilǝr, başlarını bir dǝfǝ dǝ, 
____________________________________________________________________ 
www.ocaq.net 
 
 
 
216
Çün rǝvan tǝbilǝ onlar hǝyandı bir-birinǝ. 
Bu yazıq ǝhli ilǝ tamam mehribandı bir-birinǝ. 
 
 
   * * *  
 
Mey qǝdrini ol zahidi-biganǝ nǝ bilsin, 
Ömründǝ ǝlǝ almadı peymanǝ, nǝ bilsin. 
Zahid ki, o tǝsbeh dǝnǝsindǝn dǝ soyuqdur, 
Duz dadmadı, mey içmǝdi mǝstanǝ, nǝ bilsin? 
Mǝn Kǝbǝdǝyǝm, ancaq o yardır ürǝyimdǝ, 
Divanǝ olan, Kǝbǝ, ya bütxanǝ nǝ bilsin. 
Fikr eylǝ ki, yüz meygǝdǝ vardır ǝlimizdǝ, 
Ancaq biz içǝn meylǝri peymanǝ nǝ bilsin. 
Ol odlu baxışlar yaxar aşiqlǝri şam tǝk, 
Ancaq nǝ çǝkir şamdan o pǝrvanǝ, nǝ bilsin. 
Hǝr kǝsdǝ ki, Saib sözǝ yox ülvi mǝhǝbbǝt, 
Çatmaz ona bu şeridǝki mǝna nǝ bilsin? 
 
 
* * * 
 
Sağalar xǝstǝ içǝ sözlǝri dǝrman yerinǝ, 
Son nǝfǝsdǝ söz ilǝ dǝrman edin siz dǝ mǝnǝ. 
Möminin onda inan ki, duası oldu qǝbul, 
Qǝribǝ qismǝt ola bir dǝ qayıtsın vǝtǝnǝ. 
____________________________________________________________________ 
www.ocaq.net 
 
 
 
217
Gördüyün alǝm onun hüsnünǝ bir pǝrdǝ olub, 
Turidǝ yanmış odu kim salacaq pirǝhǝnǝ?! 
Sanki şam atǝşidir bu sinǝdǝn çǝkdiyim ah, 
Duraram, sübh yeli dǝysǝ bu xǝstǝ bǝdǝnǝ, 
Haqqımız yoxdu gülün şaxǝsinǝ ǝl uzadaq, 
Bir tikan versǝ bizǝ bǝsdi bu bağ-bağça yenǝ. 
Bu qǝdǝr şükr elǝyǝn dostlar içindǝ, Saib, 
Bir badam gözlüsü yox, bal qata o sözlǝrinǝ. 
 
 
Sözümü aldı, mǝnǝ dinmǝyǝ imkan verdi, 
Sındırıb qıçlarımı, get, deyǝ fǝrman verdi. 
Bulağın gözlǝrinǝ daş basıb aldı hasara, 
Bu yanan köksümǝ o qumlu bir ümman verdi. 
Aynaya bǝnzǝri var zahir ilǝ batinimin, 
Bǝxt könül aynamı sildi, mǝnǝ ǝlvan verdi. 
O günǝş ki, nuruna qǝrq elǝyib yer üzünü, 
İşığından mǝnǝ bir zǝrrǝcǝ ehsan verdi. 
O ǝqiq lǝblǝrini yar mǝnǝ verdikdǝ nişan, 
Qǝlbimi aldı ǝlimdǝn mǝnǝ o can verdi. 
Qǝlǝmim özgǝ dil ilǝ sözümǝ verdi cavab, 
Bu dili bilmǝdim o öyrǝnib hardan, verdi? 
Sadǝ insanların ardınca dolandım bir ömür, 
Haqq mǝnim mǝqsǝdimi tǝkcǝ bu yoldan verdi. 
Dodağımdan gülüşü aldı o, ancaq, Saib, 
Əvǝzindǝ yarına ox kimi mücgan verdi. 
____________________________________________________________________ 
www.ocaq.net 
 
 
 
218
Haçan bu xalq ǝvǝzsiz bir iş görüb, xudaya? 
Tǝzim edib ǝvvǝlcǝ xudaya yox, tǝlaya. 
Paltar tikib geyǝr dǝ Kǝbǝdǝki hǝrirdǝn, 
Hörmǝt edir ürǝkdǝn bu parçaya o, guya. 
Qarğalara hǝvǝslǝ şǝkǝr verǝn adamlar, 
Qǝnaǝtlǝ verǝrlǝr sümüklǝri hümaya. 
Xǝzinǝnin üstündǝ ilan kimi yatanlar, 
Yarım hǝbbǝ verǝndǝ ǝli ǝsir gǝdaya. 
Hǝr yerdǝ söz açılsa Mǝsiha iynǝsindǝn, 
Görǝrsǝn iynǝdǝn tez cumar ahǝnrübaya, 
Qǝlbi qara olanın abrı, hǝyası olmaz, 
Tökǝr üzün suyunu, düşǝr özü bǝlaya. 
Şǝrǝfini qoruyan işıqlı göz tǝkindir, 
Bǝsirǝtsiz insanda nǝ abır var, nǝ hǝya. 
Saib, çǝkil bir küncǝ, ol qǝlbinlǝ hǝmsöhbǝt, 
Guşǝnişinlik ilǝ bǝlkǝ düzǝldi dünya. 
 
 
* * * 
 
O hünǝr sahiblǝri köçdü cahandan, qalmadı, 
Sǝrbǝsǝr boşdur tamam indi gülüstan, qalmadı. 
İldırım tǝk yandı, söndü fikri aydınlar hamı, 
Bir ovuc kül dǝ desǝn bu karivandan qalmadı. 
Bircǝ qasid gǝlmǝdi Kǝnana hǝtta Misridǝn, 
Yǝqubun ağlar gözündǝ yaş nǝdir, qan qalmadı. 
____________________________________________________________________ 
www.ocaq.net 
 
 
 
219
Bu yuvada onlara artıq bir imkan qalmadı. 
Cǝnnǝtǝ bǝnzǝr bu gülşǝndǝ fǝqǝt bayquş ötǝr, 
Çünki soldu gül – çiçǝk, başlandı, tufan, qalmadı. 
Çox qǝlǝmdanda suya döndü mürǝkkǝblǝr tamam, 
Nǝ qǝlǝm dindi, nǝ dǝ dillǝrdǝ dastan qalmadı. 
Saibin dǝ qǝlǝmi susdu qǝlǝmdanda daha, 
Çün sözǝ qiymǝt qoyan vaqif bir insan qalmadı. 
 
 
* * * 
 
Tǝr axar ol gözǝlin gün yanağından tökülǝr, 
Sanki hǝr damla bir ulduzdu, ǝl – ǝlvan tökülǝr. 
Mǝlhǝm olmazsa ǝgǝr gül dodağın qǝlbimizǝ, 
Bir xǝzan yarpağı tǝk ömrümüz asan tökülǝr. 
Canda can qoymaz, inan, söhbǝti naǝhlilǝrin, 
Gülǝ dǝymǝz tikana diqqǝt elǝ qan tökülǝr. 
Mövü kǝssǝn tökülǝr göz yaşı, mǝn dǝ elǝyǝm, 
Yardan açsan söz ǝgǝr göz yaşım ǝlan tökülǝr. 
Mǝnǝ nǝ etsǝ edǝr dil yarası, bǝllidi bu, 
Yaxamı aç, sinǝmin yarası ordan tökülǝr. 
Könlünün aynası, Saib, silinǝr tozdan bil, 
Nǝ zaman ki, qǝlǝmindǝn tǝzǝ dastan tökülǝr. 
 
 
* * * 
____________________________________________________________________ 
www.ocaq.net 
 
 
 
220
Neylǝrǝm mǝn o gözü gǝrçi sǝnǝ baxmayacaq. 
Bir dǝfǝ baxmış idi, bir dǝ yenǝ baxmayacaq. 
Hǝr daşın altda bahar vaxtı tǝzǝ ot göyǝrǝr, 
Fǝrhadın ahı o dağlarda çǝnǝ baxmayacaq. 
Qonağın gǝlmǝsini hǝr qapıda halqa deyǝr, 
Hansı aşiqdi ki, qǝlbi deyǝnǝ baxmayacaq. 
Əbǝdi bağlamaq olmaz ürǝyi bir qapıtǝk, 
Eşq gǝldi, o sǝnǝ, ya da mǝnǝ baxmayacaq. 
İstǝrǝm boş ǝl ilǝ, Saib, alam yarı ǝlǝ, 
Qorxuram yar ürǝyimdǝn keçǝnǝ baxmayacaq. 
 
 
* * * 
 
Görsǝ bu qamǝtini göydǝ mǝlǝklǝr ǝyilǝr, 
Yer üzün od bürüyǝr gül üzünü açsan ǝgǝr. 
Sǝnǝ tay mǝn bu cahanda hǝlǝ dǝ görmǝmişǝm, 
Heyranam püstǝ kimi ağzına saldıqca nǝzǝr. 
Üzümü qara edǝn tǝkcǝ bu eşqin odumu? 
Yaqutu tez-tez oda atsalar axır göyǝrǝr. 
Qǝdǝhin xǝtlǝrinin mǝzmununu bilmǝyirǝm, 
Bilirǝm ki, o qǝdǝh kuzǝyǝ hörmǝt bǝslǝr. 
Bilmirǝm od kimi cövlan elǝyir, eylǝmǝyir, 
Bilirǝm, minsǝ ata nöqtǝ kimi gözdǝn itǝr. 
Mövlǝvi şerinǝ, Saib, bu qǝzǝl oldu cavab, 
Şǝms Tǝbrizi eşitsǝ bu sözü, sǝcdǝ edǝr. 
____________________________________________________________________ 
www.ocaq.net 
 
 
 
221
Hicr dǝrdindǝn ǝgǝr olsa ürǝk yara, yetǝr. 
Döyünǝr qǝlbi nǝ vaxt yar xǝbǝri yara yetǝr. 
Qǝlb evindǝn çǝkilǝr birdǝfǝlik qǝmlǝ kǝdǝr, 
Dilbǝrin köynǝyinin ǝtri edǝr çarǝ, yetǝr. 
Sǝn dǝ tǝrk eylǝ bağı, güllǝr açıb, ey bağban, 
Bǝlkǝ gül vaxtı ǝlim bir daha dildara yetǝr. 
Qǝlbimin dǝrdlǝrinin dǝrmanıdır-yara çatım, 
Kim keçǝr candan ǝgǝr bil ki, o gülzara yetǝr. 
Külǝ dönmǝkliyini sǝn özünǝ dǝrd elǝmǝ, 
Günǝşin şölǝsinin tǝsiri divara yetǝr. 
Gecǝlǝr gözlǝrini yumma günǝş arzulasan, 
Şǝbnǝmi gör, o oyaq qalmaq ilǝ hara yetǝr: 
Ruzi az-az elǝ düşsǝ daha lǝzzǝtli olar, 
Aza qayil olanın ǝllǝri xalvara yetǝr. 
Düyünǝ düşdü işin, silmǝ ürǝkdǝn ümidi, 
Kim ki, sǝy etsǝ tufandan o çǝmǝnzara yetǝr. 
Mǝst olan mǝstǝ nǝzarǝt edǝ bilmǝz heç vaxt, 
Fǝlǝyinsǝ zoru ancaq yenǝ hüşyara yetǝr. 
Movlǝvi rütbǝsi, Saib, sǝnǝ ol vaxt yetişǝr, 
O zaman Movlǝvi dǝ rütbeyi-Əttarǝ yetǝr. 
 
 
* * * 
 
Dünyanın dǝrdlǝrini çǝkmǝliyik biz nǝ qǝdǝr? 
Nǝ qǝdǝr gövhǝrimiz dünyada getmişdir hǝdǝr? 
____________________________________________________________________ 
www.ocaq.net 
 
 
 
222
Sel gǝlǝn vaxta bir anlıq bulanır dǝrya da, 
Ümmana bǝnzǝyǝcǝk kim ǝzaba dözsǝ ǝgǝr. 
Biz ki, Mǝcnun deyilik, hey dolanaq gözdǝn uzaq, 
Hǝr kǝs öz arzusunun mǝnzilinǝ etdi sǝfǝr. 
Aşiqin göz yaşı bu körpǝ uşaqlar kimidir, 
Bir hǝvǝslǝ atılar qoynuna axşam, ya sǝhǝr. 
Saqini, kuzǝni arzu elǝmǝz ömrü boyu, 
Kim ki, mey kollarının kölgǝsini mǝskǝn edǝr. 
Tǝr yarın gül yanağında quruyub xǝt-xǝt olub, 
Sanki bir nǝqqaş ǝliylǝ bǝzǝnib ağ dǝftǝr. 
Aşiqin ruzisi eşqin qǝmidir, qǝm yeyǝcǝk, 
Sahilin qumları üstündǝ tapılmaz gövhǝr. 
Dünyanın malını minnǝt ilǝ almaz Saib, 
Ona nǝ verdisǝ ya zǝhmǝti verdi, ya hünǝr. 
 
 
* * * 
 
Yaz gǝlib keçdi, daha gül o damaqda qalmadı, 
Mey qǝdǝhdǝ qalmadı, nur da çıraqda qalmadı. 
İşrǝt ilǝ gün keçirǝnlǝr cahandan köçdülǝr, 
O sǝrin arxdan sǝvay bir kimsǝ bağda qalmadı. 
Mǝclis ǝhli bu hala eylǝ pǝrişan oldular, 
Nǝ alov, nǝ tüstü, hǝtta bir ocaq da qalmadı. 
Zülfǝ sünbül, tellǝrǝ gül taxmağın keçdi dǝmi, 
Hǝtta qǝlbi oxşayan tazǝ budaq da qalmadı. 
____________________________________________________________________ 
www.ocaq.net 
 
 
 
223
Bu nǝ sel idi, axıb düzlǝrǝ dağdan tökülüb, 
Sanki bu dünyada rahǝt bir bucaq da qalmadı. 
Heç kǝsin ardınca kaş ki, bǝd nǝzǝrlǝr baxmasın, 
Bǝd nǝzǝrdǝn bu yara qǝlbimdǝ yağ da qalmadı. 
Göylǝrin altında bu dövran elǝ sıxmış bizi, 
Bir yana tǝrpǝnmǝyǝ bizdǝ ayaq da qalmadı. 
Şam tǝki şölǝ saçar, Saib, ǝlindǝ, bil, qǝlǝm, 
Orda ki, pǝrvanǝ yandı, bir çıraq da qalmadı. 
 
 
* * * 
 
Dostları tǝrk etsǝ ancaq bivǝfa yar eylǝyǝr, 
Öncǝ peyman bağlayır, sonra o inkar eylǝyǝr. 
Bizi tǝrk etmǝk ilǝ düşmǝni sǝn şad eylǝdin, 
İnana bilmǝyirǝm ki, bunu dildar eylǝyǝr? 
Aşiqǝ sǝn etdiyin bu zülmü heç kǝs etmǝmiş, 
Eylǝmǝz mǝşuq bunu, etsǝ sitǝmkar eylǝyǝr! 
İllǝr ilǝ hüsnünü görmǝk üçün qǝm çǝkmişǝm, 
Bilmǝdim bu iş mǝni axır bu cur zar eylǝyǝr. 
Gözlǝrin qǝsd eylǝdi axırda Saib könlünǝ, 
Eylǝ bir dǝrd yox gözün tǝk xǝlqi bimar eylǝyǝr. 
 
 
* * * 
Gecǝlǝr bu sinǝmi qǝmli ürǝk tǝrk elǝyǝr, 
____________________________________________________________________ 
www.ocaq.net 
 
 
 
224
Ucalar ahım odu hǝr gecǝni sübhǝ qǝdǝr. 
Bǝdgüman könlüm azı yüz yeri ǝldǝn salacaq, 
Bu ümid ilǝ ki, bǝlkǝ tuta sǝndǝn o xǝbǝr. 
Ətǝyi sanki hǝyat çeşmǝsidir qǝmlilǝrin, 
Bu sǝbǝbdǝndi ki, Mǝcnun dǝxi sǝhraya gedǝr. 
Getmǝrǝm Kǝbǝyǝ mǝn, çünki bu eşqin xumarı 
Gedǝcǝk, meylǝ dolu meyxanadan getsǝn ǝgǝr. 
Ey axan göz yaşı bir sürǝtlǝ, inan, Misrǝ sǝfǝr. 
Vǝslǝ mümkünmü silǝ qǝlbdǝn hicran zǝhǝrin? 
Lǝkǝli şişǝyǝ mey dǝ elǝmǝz ǝsla ǝsǝr. 
İki dünyanı kǝbab eylǝdi o gül yanağın, 
Tüstüsü çıxmayan ev varmı bu alǝmdǝ mǝgǝr. 
Salsa Saib başıma bir dǝ vǝtǝn kölgǝsini 
Vǝslǝ yetmiş kimi xoşbǝxt olaram mǝn o sǝhǝr. 
 
 
* * * 
 
Küpǝnin ağzını aç, kuzǝyǝ pambıq tıxama, 
Cǝnnǝtin çeşmǝsi tǝk ruh verǝcǝk mey adama. 
Pǝrdǝ ardında oturmaq yaraşarsa qadına, 
Mǝrdǝ ǝskiklik olur pǝrdǝdǝ qalmaq amma. 
Lalǝdǝn don geyinibdir o üfüqlǝr gözǝli, 
Yusifǝ bǝnzǝri var ki, dönǝ zindanda şama. 
Ay kimi almasa hǝr kim ki, günǝşdǝn nurunu, 
Çox çǝtindir ki, yetişsin o bu ǝyyamda kama. 
____________________________________________________________________ 
www.ocaq.net 
 
 
 
225
Başını çovqan edǝ bilmǝyǝsǝn dövran üçün, 
Yoxdu bu dairǝdǝn çıxmağa imkan adama. 
Ürǝyin aynasına düşsǝ ǝliftǝk şǝkilin, 
İki alǝmdǝ bu düzlüklǝ çatarsan mǝğama, 
Arzu bir gövhǝrǝ bǝnzǝr ki, olur gözdǝ nihan, 
Diqqǝt etsǝn özünǝ, onda düşǝrsǝn nizama. 
Ağ buludlarla susan lǝbdǝ xǝtǝr var, ayıq ol, 
Sǝn güvǝnmǝ kuzǝyǝ, mey dolu o lalǝ cama. 
İstǝsǝz siz bu susan Saibi dǝ dindirǝsiz, 
Verin insaf ilǝ qiymǝt yazılan hǝr kalama. 
 
 
* * * 
 
bir qǝlbi ovlamaqçın gülüm, tǝdbir nǝ lazım? 
Bu sadǝ işdǝn ötrü daha zǝncir nǝ lazım? 
Kimdir iki cahanda eşqi sala hicaba, 
Nǝqqaşa söylǝyin ki, eşqǝ tǝsvir nǝ lazım? 
Əqlǝ sığan deyildir mǝn tutduğum ǝmǝllǝr, 
Əbǝsdi röya yozmaq, mǝnǝ tǝbir nǝ lazım? 
Günǝş kǝbab olubdur camalının odundan, 
Kim kölgǝnǝ sığınsa etmǝ ǝsir, nǝ lazım? 
Görübsǝnmi kitabtǝk xǝzǝllǝri tikilsin? 
Aşiqlǝri azad et sǝn dǝ bir-bir, nǝ lazım? 
Saib bülbüllük etsǝ, edǝr Fǝrǝhabadda, 
Daha bu işdǝn ötrü ona Kǝşmir nǝ lazım? 
____________________________________________________________________ 
www.ocaq.net 
 
 
 
226
Aşiqi mǝhv elǝmǝk sanma ki, ehsan olacaq. 
Baş qoyub eşqidǝ o sahibi-meydan olacaq. 
Kimsǝdǝn incimǝyir, yolçu bunu yaxşı bilir – 
Kǝbǝyǝ getsǝ tikandan ayağı qan olacaq. 
Qǝlbi sınmışlara da eşq olub hǝsrǝtdǝ yaxın, 
Eşqi kim bayraq edǝ, onda hǝr imkan olacaq. 
Hansı bir zǝrrǝdi ki, olmaya eşqin ǝsǝri, 
Meydana girmǝ, başın zǝrbǝyǝ qalxan olacaq. 
Kim düz iş görmǝyi etmiş özünǝ indi peşǝ, 
Sındırıb sanki qolun, axırı nalan olacaq. 
Fitnǝkar gözlǝrǝ, gǝr, düşsǝ günǝş şölǝlǝri, 
Çǝkilib kirpiyin altında o pünhan olacaq. 
Bǝbǝyǝ bǝnzǝdirik işgüzar insanları biz, 
Çün bǝbǝk tǝk o da hǝr lǝhzǝdǝ cövlan olacaq. 
Qorxudub xalqı qiyamǝt günü, qaçmış yuxu da, 
Nǝ olar, bir – iki gün olsa o tufan olacaq. 
Seyyidin şerinǝ, Saib, bu qǝzǝl oldu cavab, 
Yazdı yarın şǝkilin, qǝlbǝ çǝk, asan olacaq. 
 
 
* * * 
 
Çǝkilib bir yana nǝrgiz dǝ baxar gözlǝrinǝ, 
Gǝldi gül fǝsli, çǝlǝng qoy başına tac yerinǝ. 
Eşqǝ düşmüş başa sǝn ayrı nǝzǝrlǝ baxma, 
Mey dolu küpdü havadar o başın hǝr birinǝ. 
____________________________________________________________________ 
www.ocaq.net 
 
 
 
227
O dua eylǝyǝn ǝllǝr çatacaq sǝrvǝtǝ, bil, 
Bir çıraqtǝk uzanıblar fǝlǝyin göylǝrinǝ. 
Hǝr kǝsin ki, sinǝsindǝn çıxar o odlu ahı, 
İldırımtǝk tökülǝr mǝn yazığın xirmǝninǝ. 
Xǝstǝ ahunu şikar eylǝmǝz heç vaxt sǝyyad, 
Gözlǝrin etdi şikar qǝlbimi, rǝhm eylǝ mǝnǝ. 
Qarışıb sinǝ dağımla ahımın şölǝlǝri, 
Sanki arğac ilǝ boy ilmǝlǝnib bir – birinǝ. 
Saib, ilham verǝn o gözdǝn uzaq düşmǝginǝn, 
Dolan ahu baxışın dövrǝsinǝ bir dǝ yenǝ. 
 
 
* * * 
 
Dinmǝyǝ qoymayalar ortada, sözlǝr yayanı, 
Qǝlǝm, hey ömrü boyu çǝkmǝdi sözdǝn ziyanı? 
Faydasız olsa sǝfǝr yaxşıdı heç getmǝyǝsǝn, 
Misrǝ Kǝnanlı gedǝr, söylǝ görüm, xeyri hanı? 
Kim ki zülfündǝ qaranlıq gecǝni sübh elǝmǝz, 
O, ürǝk şadlığına qǝrq edǝ bilmǝz cahanı. 
Bir hǝdǝf istǝsǝ dövran seçǝ öz oxlarına 
Bu sinǝm olsun onun oxlarının ilk nişanı. 
Gǝlmǝsin sevgi olan mǝclisǝ yadlar ǝsla, 
Qismǝt olmaz hamıya, qaydadı, eşqin mǝkanı. 
Nǝ deyib qönçǝyǝ Saib, yenǝ xǝlvǝtdǝ görǝn, 
Saya salmır daha o, bağda bu gün gül yığanı. 
____________________________________________________________________ 
www.ocaq.net 
 
 
 
228
Hanı bizdǝ elǝ can zülfi-pǝrişana dözǝ, 
Ümidim yoxdu ürǝk bir dǝ bu hicrana dözǝ. 
Kim tǝkǝbbürlülüyün sındıra bilmirsǝ ǝgǝr, 
Aşiqǝm söylǝmǝyǝ, çıxmaya meydana, dözǝ. 
Burda işrǝt meyi dönmüş yenǝ qǝlbin qanına, 
Süd üçün körpǝ gǝrǝk başlaya ǝfqana, dözǝ. 
Bu cahanda nǝyimiz vardı ki, hǝsrǝt dǝ çǝkǝk, 
Tǝkcǝ arzum budu, qǝlbim dara mǝrdanǝ dözǝ. 
Qıvrılan tellǝri sakit gecǝdǝ titrǝr onun, 
Aşiq istǝr o telǝ hǝr toxuna şanǝ, dözǝ. 
Yusifǝ çatmaq ǝgǝr istǝsǝ dünyada biri, 
Yeyǝ qǝlbin qanını, bir dǝ ki, zindana dözǝ. 
Kim çörǝk dǝrdini çǝkmir o yeyir burda çörǝk 
Kim çörǝk dǝrdi çǝkirsǝ o gǝrǝk yana, dözǝ. 
Eşq sǝrgǝştǝliyi Saibǝ mǝxsus ki, deyil, 
De, hanı öylǝ gǝmi düşsǝ bu tufana, dözǝ. 
 
 
* * * 
 
Bu şǝrab kuzǝsinin kölgǝsi bǝs etdi mǝnǝ, 
Daha möhtac deyilǝm özgǝsinin kölgǝsinǝ. 
Hansı sınmışlarımı mǝn yenidǝn bǝrpa edim? 
Qǝlb sınıb, qol da sınıb, yox kömǝyi bir – birinǝ. 
Sel gǝlǝn vaxtda xǝbǝrsizlǝri birdǝn aparar, 
Vǝhdǝt ǝhli bu xǝtlǝrdǝn qorunar sǝylǝ yenǝ. 
____________________________________________________________________ 
www.ocaq.net 
 
 
 
229
Hǝr zaman eşq cavanlarda daha hǝssas olur, 
Tǝr budaq qorxuludur ki, toxuna gözlǝrinǝ. 
Hǝmsǝfǝr vǝdǝxilaf çıxdı, fǝqǝt mǝn yenǝ dǝ, 
Razılıq eylǝmişǝm ki, bu sǝfǝr xoşdu mǝnǝ. 
Meyǝ az meyl elǝ, çox olan vaxtda zǝrǝrdir bǝdǝnǝ. 
Saibin fikrini hǝbs etmǝyǝ yox ixtiyarım, 
Özgǝ alǝmdǝ yetir arzuları çün yerinǝ. 
 
Nǝ sǝbǝbdǝndi mǝnim qǝdrimi dövran bilmǝz? 
Gövhǝrin qiymǝtini heç zaman ümman bilmǝz. 
Üzdǝ aydın görünür hǝr nǝ desǝn ayna kimi, 
Ürǝyin yanmasa, bil, qǝdrini canan bilmǝz. 
Harda divanǝ saçın tacǝ bǝrabǝr bilsǝ, 
Orda şahla gǝdanın fǝrqini insan bilmǝz. 
Pis ilǝ yaxşını ancaq düşünǝn baş ayırar, 
Bu qǝmǝ ağzıdı, ya camdı, o nadan bilmǝz. 
Hakimin fikrini mǝşğul elǝyir balla zǝhǝr, 
Qarpız ilǝ şǝkǝrin fǝrqini sorsan, bilmǝz. 
Qǝlbǝ dǝrmandı yarın sǝf – sǝf olan mücganı, 
Damarın dǝrdini neştǝr kimi, dǝrman bilmǝz. 
Sǝdǝfin qoynuna düşmüş su dönǝr gövhǝr olar, 
Mǝqsǝdǝ çatmağı Saib bilǝr? Hardan, bilmǝz! 
 
 
* * * 
 
____________________________________________________________________ 
www.ocaq.net 
 
 
 
230
O qǝdǝr sinǝdǝ oxlar qarışıb bir – birinǝ, 
Hǝr nǝfǝs çǝksǝm, inan, ox çıxacaq ah yerinǝ. 
Ruzini gec tapırıq, tez veririk ǝldǝn onu, 
Heç tǝǝccüb elǝmǝm gec verilir ruzi mǝnǝ. 
Hǝr kimin yoxsa o zülfün kimi tǝdbir tökǝni, 
Çox çǝtindir o çata arzusuna, mǝqsǝdinǝ. 
Bir baxışla bu dǝli könlümü ram eylǝmisǝn, 
Ova bax düşmüş o öz sǝyyadının zǝncirinǝ. 
Arzunun yollarını qǝt elǝmǝk olmur asan, 
Çox hǝvǝs eylǝyǝni istǝyi saldı çǝtinǝ. 
Sonu yox kainatın, fikrini çǝkmǝ, Saib, 
Hünǝrin yoxsa güvǝnmǝ oxuna, şǝmşirinǝ. 
 
 
* * * 
Bu gözǝl gün dǝ keçǝr, dǝrd dǝ keçǝr, qǝm dǝ keçǝr, 
Hǝyatın şadlığı da, hǝtta bu matǝm dǝ keçǝr. 
Belǝ rahat yuxu da, mǝnasız ömrün günü dǝ, 
Sǝni heyran eylǝyǝn hǝr nǝ var alǝmdǝ keçǝr. 
Nǝ veribdir sıxılan qǝlbimizǝ boş sǝhra? 
Ürǝyin nalǝlǝri zildǝ, ya da bǝmdǝ keçǝr. 
Bil ki ayla günǝşi ǝks elǝmir eşq seli. 
Paranın hökmü dinarla yenǝ dirhǝmdǝ keçǝr. 
Bir adam yoxdu ki, yansın belǝ qǝlbin halına, 
Bir dinarçın o başından, desǝn hǝr dǝmdǝ keçǝr. 
Sǝnin o lǝl lǝbin ǝksini salmaz sulara, 
____________________________________________________________________ 
www.ocaq.net 
 
 
 
231
Hökmüranlıq nǝdi ki, Hatǝm ilǝ Cǝm dǝ keçǝr. 
Bu necǝ gözdü ki, bir işvǝ ilǝ baxsa ǝgǝr, 
Ahular qǝrq olar o işvǝli alǝmdǝ, keçǝr. 
Saibin qǝlbinǝ dǝ tǝsir edǝr ǝhli-hǝsǝd, 
Aynaya dǝysǝ nǝfǝs tar da olar, nǝm dǝ keçǝr. 
 
 
* * * 
 
Sǝrvi o işvǝli rǝftar ilǝ heyran elǝyǝr, 
O qǝdǝr nazla gǝzǝr, kǝkliyi yoldan elǝyǝr. 
Gözünün hökmünǝ bax ki, dinimi ǝldǝn alıb, 
Nǝ evim var, nǝ şeyim ki, mǝni ondan elǝyǝr. 
Bu fǝnaya aparan yolla gedǝ bilmǝz hamı, 
İsa öz iynǝsini sanma ki, pünhan elǝyǝr. 
Bizǝ nisbǝt nǝyi artıqdı bu dövlǝtlilǝrin? 
Var-yoxuyçun özünü gündǝ o nalan elǝyǝr. 
Nǝyǝ lazımdı şikayǝt, günahım ǝfv oluna, 
Axı kol-kos aparar-dağ seli tüğyan elǝyǝr. 
Heyf, yüz heyf ola, Saib, bu gözǝllǝrdǝ tamam 
Elǝsi yoxdu sǝnin qǝlbini heyran elǝyǝ. 
 
 
* * * 
 
Siz uğursuz demǝyin, sevgi sǝmǝrsiz olmaz, 
____________________________________________________________________ 
www.ocaq.net 
 
 
 
232
Sevgi dünyası elǝ pakdı, sǝhǝrsiz olmaz. 
Eşqimin sirri üçün nanǝ kimi ǝsmǝdǝyǝm, 
Kuzǝdǝ mey çox olanda o xǝtǝrsiz olmaz. 
İndi bağlansa ürǝk bir dǝ o nazlı gözǝlǝ, 
Çıxaram man şikara, sevgi hünǝrsiz olmaz. 
Eşqidǝ qaydadı, susmaqla fikir bǝlli olur, 
Axı hǝr zǝrrǝ günǝşdǝn ki, xǝbǝrsiz olmaz. 
Qumrunun nǝğmǝsi ilǝ bǝzǝnǝr sǝrv ağacı, 
Eşqǝ yanmış sinǝnin ahı kǝsǝrsiz olmaz. 
Dǝrbǝdǝr aşiqi yad etmǝk özü şǝrtdǝndir, 
Bu sǝbǝbdǝndi, yanar şam da şǝrǝrsiz olmaz. 
Gülǝ düşmüş nǝzǝrindir sǝni qǝflǝtdǝ qoyan, 
Tikanı harda görüblǝr ki, zǝrǝrsiz olmaz. 
Saib, aldanmaginan, getmǝ o ümman sǝsinǝ, 
Burda susmuş sǝdǝfin, bil ki, gövhǝrsiz olmaz. 
 
 
* * * 
 
Zahid yol alıb Kǝbǝyǝ, bax, başında dǝstar, 
Sǝrxoş nǝ bilir yolundakı o daşdı, divar. 
Öldün, bu ölümlǝ qurtarır canın sualdan, 
Hǝşrin ǝzabın bu dünyada görübdü bimar? 
Kim aşiq olub, o eşqidǝn çǝkib ziyanı, 
İşdǝn sovudur hǝr aşiqi mǝhǝbbǝt aşkar. 
Canın üzülǝr bu can üzǝn diyarı gǝzsǝn, 
____________________________________________________________________ 
www.ocaq.net 
 
 
 
233
Üzdü canın söz üstǝ, bax, qǝlǝm dǝ zinhar. 
Baxdı gözünǝ, o ağciyǝr, nǝ qorxaq oldu? 
Yoxsa yeriyǝr xar üstünǝ bu güllǝr aşkar, 
Əmmamǝ gedǝrsǝ qǝrq olar kǝdǝrdǝ vaiz, 
Mǝnsuru düşün, o haqqı heç edǝrmi inkar! 
Saib, qǝzǝlindǝ Mövlǝvi gözǝl deyibdir; 
Söz-söz dalına düşüb yenǝ bu nǝfsi-bir. 
 
 
* * * 
 
Bǝxti vardır o kǝsin dünyada ancaq qǝmi var, 
Dalıb öz alǝminǝ öz kǝdǝri, matǝmi var. 
Sǝn ürǝk ǝhli deyilsǝn, bunu hardan bilǝsǝn, 
Ürǝyi duymaq üçün dǝ hǝrǝnin bir cǝmi var. 
Bǝllidir, biz yaşayan çöldǝ hǝlǝ az ev var, 
Qǝribǝ dağ ǝtǝyi bǝsdi, onun, de kimi var? 
Min müqǝddǝs can ǝgǝr qaşlarına qurban ola 
Yeri var, çünki onun qǝlbǝ yatan görkǝmi var. 
Şadlığından qǝdǝhin ǝğzı yumulmaz burda, 
Meyxana torpağının üstǝ meyin şǝbnǝmi var. 
Elǝ qǝrq olmusan öz fikrinǝ, öz alǝminǝ 
Axı hardan bilǝsǝn Saibin öz alǝmi var. 
 
 
* * * 
____________________________________________________________________ 
www.ocaq.net 
 
 
 
234
Necǝ xoş olar, bu nalǝm ucalıb nǝvaya çatsın, 
Bu sınıq, bu xǝstǝ qǝlbim barı bir dǝvaya çatsın. 
O zaman sevincim artar, nǝfǝs allam öz kamımca, 
Kǝdǝrim, qǝmim vǝ qüssǝm toz olub hǝvaya çatsın. 
Gecǝlǝr qǝrarım olmur, sǝhǝr intizar içindǝ, 
Elǝ qorxuram ki, könlüm yol azıb bǝlaya çatsın. 
O kǝsǝ olar müǝyyǝn, haradır bu mülki – vǝhdǝt, 
Oturub evindǝ fikrǝn, o gözǝl saraya çatsın. 
Yarıda qalar mǝlǝklǝr edǝ zahid ilǝ söhbǝt, 
Nǝ kǝsir ki, zahid ǝqli, ta gedib haraya çatsın? 
Gözǝlin o gül cǝmalı bizi eylǝmişdi heyran, 
Yǝqin heyrǝt eylǝyǝr ki, belǝ bir sǝfaya çatsın. 
Hǝr kǝsin kǝm olsa ǝqli ona bir hǝyan görǝkdir, 
Yolu düz gedǝr o kor ki, ǝli bir ǝsaya çatsın. 
İki gün çǝkir cǝfadan ǝlini çǝkǝrsǝ dövran, 
Hanı bir belǝ bǝla ki, dediyim bǝlaya çatsın. 
Tapılarmı bir xǝbǝrdar, necǝ odlanır bu Saib, 
Sümüyüm nǝdir, şad ollam iliyim hümaya çatsın. 
 
 
* * * 
 
Bu göyün altı yenǝ ǝhli – duayla doludur, 
Kǝbǝ allah evidir, indi gǝdayla doludur. 
Xalq avamdır, çevirib mehraba öz arxasını, 
Mǝmlǝkǝt mövc vurur, qiblǝnümayla doludur. 
____________________________________________________________________ 
www.ocaq.net 
 
 
 
235
Bürüyüb göylǝri heyrǝt, ya tǝrǝddüd keçirir, 
Yerdǝ hǝr qǝtrǝ özü nuri-xudayla doludur. 
Heyranam ki, necǝ olmuşdu tikansızdı o gül, 
Axı bu sinǝ tamam xari-cǝfayla doludur. 
Sümüyü yemdi hüma quşlarına mǝn yazığın, 
Nǝzǝr et dörd yanıma, indi hümayla doludur. 
Elǝ ki, mǝn çıxarsam başımı mavi sudan, 
Görǝcǝksǝn ǝtraf tiği-bǝlayla doludur. 
Saibin çarǝsi yoxdur, o gǝrǝk tǝslim ola, 
İş çatıbdır o yerǝ dünya cǝfayla doludur. 
 
 
* * * 
 
Elǝ ki, ahım odu hǝrdǝn ürǝkdǝn ucalar, 
Dağ döşündǝn elǝ bil yazda duman, çǝn ucalar. 
Bir hǝyat mǝnbǝyidir udduğumuz odlu nǝfǝs, 
Bu gözǝl sübh yeli hansı çǝmǝndǝn ucalar. 
Qǝlbimin mehmanı olsa ǝgǝr ay üzlü pǝri, 
Demǝ bu şölǝ nǝdir indi bǝdǝndǝn ucalar? 
Pǝrdǝyi-qǝflǝt ǝgǝr elmilǝ qalxmaz gözdǝn, 
Doldurub bir-iki cam nuş elǝ mey sǝn, ucalar. 
Bǝdnǝzǝrdǝn uzaq olsun o uzun silsilǝ saç, 
Ona göz dǝysǝ neçǝ qǝlbdǝ şivǝn ucalar. 
Qadağan eylǝmǝyin Saibǝ bu fǝryadı da, 
Qǝlbi ǝldǝn gedǝnin nalǝsi birdǝn ucalar. 
____________________________________________________________________ 
www.ocaq.net 
 
 
 
236
Sanma Mǝcnun dağının qǝdrini fǝrzanǝ bilǝr, 
Sor, Sǝmǝndǝr nǝdi? Bu od dolu peymanǝ bilǝr. 
Ayrıla bilmǝz, ǝgǝr ov inana sǝyyadına, 
O kamanlar mǝni dǝ ovçuya hǝmxanǝ bilǝr. 
Günaha batmış ürǝk eylǝsǝ peşmanlıq ǝgǝr, 
Bu günah sahibinin sirrini bütxanǝ bilǝr. 
Saçların cazibǝdardır, ürǝyindǝn xǝbǝr al 
Çünki zǝncirdǝ olan siqlǝti divanǝ bilǝr. 
Nǝğmǝkar quşlar uçub körpǝ budaqlarda yatar, 
Balış üstǝ tökülǝn incilǝri danǝ bilǝr. 
Yoldakı daş toxunar körpǝlǝrin xatirinǝ, 
Yoxsa sǝhra yolunu hǝr dǝli – divanǝ bilǝr. 
O qara baxtlı mǝnǝm ki, yolumu tapmamışam, 
Bacanın yollarını tüstü tǝk, aya, nǝ bilǝr? 
Kim ki, Saib tǝki hǝr mǝnaya vaqifsǝ ǝgǝr, 
Doğmadır gözdǝki mǝna, ya da biganǝ, bilǝr. 
 
 
* * * 
 
Elǝ ki, gül dodağın meydǝn uzaq bir dǝm olar, 
Cam batar matǝmǝ, hǝr yan elǝ bil matǝm olar. 
Fǝlǝk heç yerdǝ hǝna qoymur igidlǝr ǝlinǝ, 
Ol sǝbǝbdǝn yarama isti qanım mǝlhǝm olar. 
Nǝrgizǝ bǝnzǝr o gözlǝr, meyilǝ hüşyar olub, 
Ahunun gözlǝrinǝ sürmǝ çǝkilsǝ ram olar. 
____________________________________________________________________ 
www.ocaq.net 
 
 
 
237
Şimşǝyi hǝbs elǝmǝk söylǝ, kimǝ mümkün olub? 
Aşiqin sirrinǝ ulduzdu gecǝ mǝhrǝm olar. 
O pǝrişan saçının özgǝ cürǝ alǝmi var, 
Qorxuram meh toxunar tellǝrinǝ tez cǝm olar. 
Qaşının qurbanıyam, hökmüdarımdır o mǝnim, 
Dözürǝm sǝbr ilǝ, bir gün gǝlǝr hökmü kǝm olar. 
Çǝkdiyim ahdan axır gǝldi fǝlǝklǝr dǝ zara. 
Dünya matǝmsǝradır, kim burada biğǝm olar? 
Qıçını yığ ǝtǝyin altına sǝn, rahat otur, 
Sǝn belǝ etsǝn ǝgǝr onda, inan, alǝm olar. 
Can veribdir qayada Şirinǝ Fǝrhad Hünǝri, 
Eşq ǝgǝr salsa nǝzǝr, daş da dönüb adǝm olar 
Hǝr kǝrǝm ǝhli bu çöldǝn belǝ asan keçmǝz, 
Kim keçǝ bilsǝ ǝgǝr, Saib, o kǝs Hatǝm olar. 
 
 
* * * 
 
Neyin o odlu sǝsi könlümü pǝrvanǝ edib, 
Bǝndi bǝnddǝn ayırıb onları biganǝ edib. 
Çıxarıb eşq başımdan daha xudbinliyimi, 
Döndǝrib mǝskǝnimi axırı bütxanǝ edib. 
Şǝkǝrin qiymǝtini sındıran o lǝblǝr üçün, 
Neyǝ bax, ağlayaraq fǝryadı tiflanǝ edib. 
Elǝ ki, naz ilǝ durdun yuxudan diqqǝt elǝ, 
Mücganın ayinǝni gör necǝ dǝ şanǝ edib. 
____________________________________________________________________ 
www.ocaq.net 
 
 
 
238
Kimi torpağa yıxırsan sǝni torpağa çǝkǝr, 
Şam da pǝrvanǝ külündǝn özünǝ xanǝ edib. 
Saib, eşq odlanaraq qǝlbi yolundan çıxarır, 
Qonağı danlama, ev sahibi etmiş, nǝ edib. 
 
 
* * * 
 
Zülfünün ǝtriylǝ şanǝ sǝrbǝsǝr ǝnbǝr olar, 
Gözlǝrindǝ sürmǝlǝr dil-dil ötǝn dilbǝr olar. 
Kim deyir yoxdur qiyamǝt, hardadır, gǝlsin yaxın? 
Baxsa bu kirpiklǝrǝ qǝlbindǝ min mǝşhǝr olar! 
Şǝbnǝm hǝsrǝtdǝ qalıbdır gül cǝmalı görmǝyǝ, 
Şǝbnǝmǝ gül damǝni atǝş dolu bǝstǝr olar. 
Ud yanıbdır xamlığından, bir daha mǝhşǝr günü 
Yansa mǝhşǝr üstünǝ gǝlmiş tǝzǝ mǝhşǝr olar. 
Sinǝyǝ vermiş sığal, nuri-hǝqiqǝt ordadır, 
Qaydadır gün doğmamış ǝvvǝlcǝ göylǝr zǝr olar. 
Dayǝ şǝkkǝr dǝ qata tǝmi zǝhǝrdir ki, zǝhǝr, 
Çünki laqeyd hǝr baxış qǝlbimdǝ bir neştǝr olar. 
Mey olan yerdǝ şüur tab elǝyǝr? 
Kim buluddan aya niqab elǝyǝr? 
Hansı yer batsa şǝhidin qanına, 
Lalǝ o torpağı sirab elǝyǝr? 
Günǝşin aynasına daş vuralar, 
Asiman sanma inqilab elǝyǝr! 
____________________________________________________________________ 
www.ocaq.net 
 
 
 
239
Saibin nalǝsinǝ kal oyanıb 
Yar yǝqin ki, ona cǝvab elǝyǝr. 
 
 
* * * 
 
Söz qanadlı quş kimidir, o uçar sinǝdǝ qalmaz. 
Yusifi – Kǝnanı salsan sǝn ǝgǝr kǝmǝndǝ, qalmaz! 
Niyǝ hay salır o bülbül, niyǝ yırtır öz boğazın, 
Gül ǝgǝr açılsa bir gün o daha çǝmǝndǝ qalmaz. 
Kamala çatanda övlad onu saxlamaq nahaqdır, 
Qan ǝgǝr dönǝrsǝ mişgǝ o daha bǝdǝndǝ qalmaz. 
Qaça bilmǝz heç gözümdǝn, deyin o Süheylǝ bilsin, 
Hǝr ǝqiq ki, ad çıxartdı o yǝqin Yǝmǝndǝ qalmaz. 
Sǝdǝfi edibdi heyran yenǝ gövhǝrin kǝlamı, 
Söz ǝgǝr şişǝrsǝ gec – tez axır o dǝhǝndǝ qalmaz. 
Hamı öz hayındadır, bax, hamının gözü özündǝ, 
Yusifinsǝ taleyindǝn danışıb dinǝn dǝ qalmaz. 
Sinǝm od tutub yanırsa nǝfǝsim dǝ oddu şǝksiz, 
Qara qarğa bağça – bağda, nǝ dǝ ki, çǝmǝndǝ qalmaz, 
Qǝribǝ danışdı Saib, qǝrib oldu hǝr kǝlamı, 
Hamıya qǝrib demǝzlǝr o ǝgǝr vǝtǝndǝ qalmaz! 
Mǝcnuna xoşdu o dǝmlǝr onu sǝhraya çǝkǝr, 
O şǝhǝr sevdasını bir yeni sevdaya çǝkǝr. 
Yüz tikansız gül açıb çöldǝ tikanlar, görürǝm, 
Kim tikan çǝksǝ ayaqdan varını zaya çǝkǝr. 
____________________________________________________________________ 
www.ocaq.net 
 
 
 
240
Qanlı yaşlar tökǝnin xırmanı hardan olacaq, 
Yüz qǝdǝh mey mǝni bǝlkǝ yenǝ röyaya çǝkǝr. 
Çǝkmǝz hǝr kölgǝ mǝni, mǝn dǝ gedim kölgǝlǝnim, 
Qucağımdan ucalan sǝrv boyun aya çǝkǝr. 
Saib hǝrçǝnd xarabati-muğandan çǝkilib, 
Şǝrabın şövqi mǝni bir dǝ o dünyaya çǝkǝr. 
 
 
* * * 
 
Bu tǝzǝ ayda bir tazǝ xǝbǝr gǝlmǝdi, yox. 
Nǝ zaman baş tutacaqdır bu sǝfǝr, gǝlmǝdi, yox. 
Açılan dan yeri dǝ dinmǝyǝ tapmışdı macal, 
Hǝrcayı qǝlb gecǝ getdi, sǝhǝr gǝlmǝdi, yox? 
Kǝsilǝn meynǝ töküb göz yaşı, axır susdu, 
Gözlǝrim bir qǝrara gǝldi mǝgǝr? Gǝlmǝdi, yox! 
Dünyanı tǝng elǝdi başıma bu çǝrxi-fǝlǝk, 
Sübhün o gül nǝfǝsindǝn dǝ sǝmǝr gǝlmǝdi, yox. 
Sǝbǝbi olmasa qǝlbdǝn dilǝ gǝlmǝz bir söz, 
Sahilǝ öz-özünǝ gǝldi göhǝr? Gǝlmǝdi, yox! 
Elǝ zǝnn eylǝmǝ, Saib, qǝlǝmin könlüm açar, 
Neyşǝkǝr bǝndini kǝsmǝklǝ şǝkǝr gǝlmǝdi, yox. 
 
 
   * * * 
 
____________________________________________________________________ 
www.ocaq.net 
 
 
 
241
Hǝr sǝhǝr mǝstlik edǝr, yarım olar olar sonra xumar, 
Yaxşı, ya pis ola axır keçǝcǝkdir rüzgar. 
Hǝr tǝrǝfdǝn düzǝsǝn dövrǝnǝ sǝn ayinǝni, 
Nǝ kǝdǝr yol tapacaq qǝlbinǝ, bil ki, nǝ qubar. 
Gǝl ki, gül fǝslidi güllǝrlǝ öpüş, qol – boyun ol, 
Getmǝ, ömrün baharı, bilmǝk ha ötsǝ bahar. 
Tellǝrin dǝrdini çǝksǝn dilinǝ alma onu, 
Qǝlbinin sirlǝrinǝ vaqif olar onda nigar. 
Açılan dan yerinǝ bǝnzǝsǝ dǝ taleyimiz, 
Yenǝ dǝ hǝr günün öz qayğısı, öz hǝsrǝti var. 
Ümmanın gövhǝri, Saib, qǝlǝmindǝn tökülür, 
Belǝ bir söz buludu, söylǝ, cahan harda tapar. 
Eylǝ ki, qǝmzǝn oxu yara mehriban oldu, 
Qǝlbimin qanı coşub sinǝdǝ cövlan oldu. 
Çırpınan könlümǝ bax, bircǝ aramlıq bilmǝz, 
Canfǝşanlıq eylǝyib bǝlkǝ dǝ, heyran oldu? 
Bir libasım var onu geymişǝm üryan canıma, 
Yusifin köynǝyini geymǝrǝm, o qan oldu. 
Leylini zǝnn eylǝmǝ qalmadı Qeysin halına, 
Girib ahu donuna, çöldǝ nigǝhban oldu. 
Asimandan düşǝ bir damcı, sǝdǝf gizlǝdǝcǝk, 
Saibin sözlǝri gövhǝr kimi ehsan oldu. 
 
 
   * * *  
 
____________________________________________________________________ 
www.ocaq.net 
 
 
 
242
Ümidim vardı o ay üzlü sǝfǝrdǝn qayıda, 
Gözümün nuru mǝnim o şǝmi-rövşǝn qayıda. 
Açmışam qoynumu, açmış sinǝsin sanki sǝdǝf, 
O ǝziz gövhǝrimi gözlǝyirǝm mǝn, qayıda. 
Olar İsa nǝfǝsindǝn dǝ yǝqin tǝsiri çox, 
Aça yarım qapımı ǝrk ilǝ, birdǝn qayıda. 
Kağıza hicran odundan taxaram mǝn qanadı, 
Qasidim namǝ alıb getdiyi yerdǝn qayıda. 
Zülfünün seyri mǝnim ǝqlimi başdan almış, 
Ümidim yox başıma bir dǝ o ǝslǝn, qayıda. 
Saibin ömrünün üstǝ tǝzǝdǝn ömr gǝlǝr, 
O boyu sǝrvi-xuraman, üzü gülşǝn, qayıda. 
Dǝrdi yox qasidin o, dǝrdimi hardan bilsin, 
Yalnız allah bilǝni sanma ki, insan bilsin. 
Sǝy edirsǝn ki, samantǝk ola ruhun yüngül, 
Cazibǝ qüvvǝsini bǝlkǝ o asan bilsin. 
Hǝr kǝsin vardısa Fǝrhad kimi mǝrdanǝliyi, 
Tişǝnin zǝrbǝsinǝ başını qalxan bilsin. 
Tikanı caynağına alsa ǝgǝr çöldǝ külǝk, 
Ürǝyim sǝdd çǝkǝcǝk yollara, tufan bilsin. 
Gahi mǝst, gah yuxulu, gah da xumardır gözǝlim, 
Bu qǝdǝr işlǝ mǝnim dǝrdimi hardan bilsin? 
Güllǝrin beş gün olur ömrü, bu gül üzlülǝrǝ 
Saib aldanma ki, o ǝhd, ya peyman bilsin. 
 
 
____________________________________________________________________ 
www.ocaq.net 
 
 
 
243
Qǝlbimi şad edǝn, alǝmdǝ bu sözlǝrdi mǝnim, 
Sǝdǝfǝm, köksüm içi incidi, gövhǝrdi mǝnim. 
Lǝlǝ o rǝngi verǝn sadǝcǝ boz torpaqdır, 
Özgǝlǝrçin yanıram, varlığım ǝxtǝrdi mǝnim. 
Gövhǝri parladan o al günǝşin çeşmǝsiyǝm, 
Rǝngim od şölǝsidir, lǝl kimi ǝhmǝrdi mǝnim. 
Sübh çağı ağ çiçǝyǝ bǝnzǝyǝn ağ ǝldi üfüq, 
Əllǝrim dan yeri tǝk gör, necǝ dǝ tǝrdi mǝnim. 
Saibi etdi kabab nǝğmǝlǝrin, ey bülbül, 
Necǝ dǝ nalǝlǝrin nalǝmǝ bǝnzǝrdi mǝnim. 
Atǝşi-eşqǝ yanan qaldı bu alǝmdǝ, hanı? 
Bizlǝ hǝmsöhbǝt olan, qaldı bu alǝmdǝ, hanı? 
Yoxdu insanlıq edǝn ya da ki, dostluq elǝyǝn, 
Ürǝyi odlu cavan qaldı bu alǝmdǝ, hanı? 
Kim polad tişǝ tutar ǝldǝ, olar tez narahat, 
Şirini yada salan qaldı bu alǝmdǝ, hanı? 
Hey tikandır ki, görürsǝn ilişib paltarıma, 
Özgǝ yerlǝrdǝ tikan qaldı bu alǝmdǝ, hanı? 
Düz bina möhkǝm olar, ǝyri olan tez dağılar, 
Əyri taclarda nişan qaldı bu alǝmdǝ, hanı? 
Saib, Amul ilǝ getdi, nǝ qǝdǝr incǝ şer. 
İncidǝn şer qoşan, qaldı bu alǝmdǝ, hanı? 
 
 
   * * *  
 
____________________________________________________________________ 
www.ocaq.net 
 
 
 
244
Sürünǝr torpaq ilǝ, zülfü yerǝ şanǝ çǝkǝr, 
Açar hǝrdǝn yaxasın, gǝrdǝnini yanǝ çǝkǝr. 
Teli alnında ǝsǝndǝ ürǝyim qana dönǝr, 
Hǝrdǝn o ǝllǝrini zülfi-pǝrişanǝ çǝkǝr. 
Eşq gülzarı tǝzǝ rǝngǝ salanda xǝzanı, 
Bülbülün dağlarını bil ki, gülüstana çǝkǝr. 
Bizi lalǝ yanağını ǝtridi heyran elǝyǝn, 
Könlümü abi-hǝyat çaki-zǝnǝxdana çǝkǝr. 
Cǝnnǝtǝ düşsǝ dǝ Saib qala bilmǝz, ordan- 
Bu gözǝllǝr yenidǝn zorla İsfahana çǝkǝr. 
 
 
   * * *  
 
Gözüm qalan deyildir mülki-malında hindin, 
Toz-torpağa bǝlǝndim mǝn ki, yolunda hindin. 
Ey sürmǝlǝr diyarı, fǝryadıma haray ver, 
Sümüyüm oldu sürmǝ qeyli-qalında hindin. 
Gündüzlǝr yanmışam mǝn, tüstüm qalxmış sǝmaya, 
Bǝsdir qǝnaǝt etsǝm öz qǝlbimǝ bu yerdǝ, 
Qoy gözlǝrim kor olsun qalsa şalında hindin. 
Min gözlǝ ağlayırsa arxamca hindli dostlar, 
Mǝn qala bilmǝrǝm yox, heç mahalında hindin. 
Saib, sǝnin dilindǝn şǝkǝr dadıb Hindistan, 
Yoxdur belǝ şirinlik, hǝtta balında hindin. 
Qara zülf ay üzünǝ düşsǝ onu ram elǝyǝr, 
____________________________________________________________________ 
www.ocaq.net 
 
 
 
245
O mǝnim gündüzümü döndǝrib axşam elǝyǝr. 
Yar tǝvazölǝ salam vermǝyǝ açmaz dilini, 
Gözucu baxmaq ilǝ bǝlkǝ dǝ eyham elǝyǝr? 
Bǝxti mey şişǝsi tǝk qoy uca olsun o yarın. 
Şişǝyǝ etsǝ itaǝt yenǝ dǝ cam elǝyǝr. 
Sǝrvsǝn, gör nǝ qǝdǝr qumru yatır sayǝndǝ, 
Su ayağından öpǝr hǝr, yana iqdam elǝyǝr. 
Ümidim vardı bu sinǝmdǝki eşqin yarasın. 
Zülfün ilǝ gǝzǝsǝn, tǝkcǝ o aram elǝyǝr. 
Şanǝtǝk yüz dili dǝ olsa ǝgǝr aşiqinin. 
Çox çǝtin, saçlarının vǝsfini itmam elǝyǝr 
Gecǝ mümkündü onun surǝti çox sirri aça, 
Kim ki, xatirdǝ onun surǝtini cǝm elǝyǝr. 
Düşmüşǝm sadǝcǝ şer aşiqi tǝk dillǝrǝ mǝn, 
Yaxanı açma ki, birdǝn görünǝr ağ bǝdǝnin, 
Hǝsrǝtindǝ yananın çoxları bayram elǝyǝr. 
Ad-sana çatmaq üçün cǝhd elǝyǝnlǝr çoxdur, 
Saibǝ etsǝ kömǝk tǝkcǝ Zǝfǝrxai elǝyǝr. 
 
 
   * * *  
 
Nǝdi bir busǝ, yarın qǝlbini sındırmaginan, 
Araya söz sal ǝzizim, aranı vurmagınan. 
Çeşmǝnin zümzümǝsin kim eşidǝ, axtaracaq, 
Tǝşnǝsǝn, çeşmǝni gǝz, sǝn yarıda durmaginan. 
____________________________________________________________________ 
www.ocaq.net 
 
 
 
246
Bu ki pünhan deyil, hǝr qara xala söz qoşular, 
Aynaya baxmaq ilǝ sǝn özünü yormaginan. 
Sǝn gülüstanda gülün atǝşinǝ yanmamısan, 
Bülbülün nalǝsinǝ gülmǝ, sǝsin qırmaginan. 
Mǝnlǝ yarın davası çox uzun olmaz, Saib, 
Çox uzatma sözü sǝn aya, ilǝ vurmagınan. 
 
 
* * * 
 
Hǝr badǝ yǝqin ol lǝbi-xǝndana yetişmǝz, 
Hǝr tǝşnǝ ürǝk çün abi-heyvana yetişmǝz. 
Ölmǝk nǝdi ki, döndǝrǝ bilsin bizi yoldan 
Tufan qopa hǝ dǝryada bu cana yetişmǝz. 
Xoş günlǝrinin qeydinǝ qal, qǝdrini bil sǝn, 
Misrin külǝyi ǝssǝ dǝ Kǝnana yetişmǝz. 
Aciz özümǝm, zǝrrǝcǝ yox tǝqsiri yarın, 
İş ötmüş, ǝlim bir daha canana yetişmǝz. 
Dilsiz gecǝnin qǝlbinǝ ahım ǝsǝr eylǝr, 
Əfsus bu şikayǝtlǝrim heç yana yetişmǝz. 
Bir busǝ umar qǝlbi yanan yar dodağından? 
Gövhǝrdǝki su axsa biyabana yetişmǝz. 
Aşiqlǝr haçan xalqı edib eşqilǝ diltǝng? 
Mǝcnun harayı sǝhrada karvana yetişmǝz. 
Bir ölkǝdǝ ki, qǝlbi satıb pul ala insan, 
Satsa üzüyün, xeyri Süleymana yetişmǝz. 
____________________________________________________________________ 
www.ocaq.net 
 
 
 
247
Bayramda ürǝk şad olur, ancaq yenǝ, Saib, 
Bu şadlıq, inan, hǝr duyan insana yetişmǝz. 
 
 
* * * 
 
Kim ki nadanlıq edǝr, arifǝ bu bir qǝm olar, 
Dǝrdi-dünya çǝkǝnin ömrü-günü matǝm olar. 
Tǝzǝ bir kimiya vardır hǝlǝ qoynumda mǝnim, 
Tikanı alsam ǝlǝ gül açar, o xürrǝm olar. 
Kim sǝnǝ olsa ǝsir dil yarası etmǝz ǝsǝr, 
Qanı axmaz aşığın yüz belǝ neştǝr cǝm ola. 
Hǝr gözǝl misranı şair yazacaq başda, fǝqǝt- 
Adǝmiyyǝt qazanan kǝslǝr elǝ adǝm olar. 
Hǝr sınıq qǝlbǝ elǝ lalǝ özü dağ kimidir, 
Saibin qǝm dolu qǝlbindǝ sevinc bir dǝm olar. 
 
 
* * * 
 
Kimǝ ki, tanrıdı eşq, dǝrdinǝ dǝrman neylǝr. 
Odlanan sinǝsinǝ çağlayan ümman neylǝr. 
Əriyib şǝbnǝmǝ dönmǝzsǝ bu bağda ürǝyi, 
Bilmirǝm mǝn, günǝşin tǝşnǝsi insan neylǝr. 
Bu nǝ dövrandı, çǝyirtkǝ kimilǝr yol da kǝsir? 
Eşidǝ böylǝ halı, gör ki, Süleyman neylǝr?! 
____________________________________________________________________ 
www.ocaq.net 
 
 
 
248
Tikanın imkanı yoxdur tuta aşiq ǝtǝyin, 
Bu gözǝllǝrdǝn uzaq düşsǝ bǝs orman neylǝr? 
Elmi alim yazar öz sinǝsinin dǝftǝrinǝ, 
Əqldǝn kǝm olan insanlara loğman neylǝr. 
Saib, o varlı ki, yoxsul adama pay verdi, 
Ürǝyin, minnǝt ilǝ etsǝ ǝgǝr, qan neylǝr. 
 
 
* * * 
 
Sǝnǝ dünyada nǝ zǝr, bil, nǝ dǝ zivǝr qalacaq, 
Hǝr nǝyin vardı xǝyal etmǝ sǝrasǝr qalacaq. 
Bu gülüstan ki, ona baxmaq ilǝ mǝğrur idin, 
Bir ovuc torpaq ilǝ bir dǝ ki, yellǝr qalacaq. 
O şirin arzular ilǝ ürǝyi şad elǝ sǝn, 
Ancaq ümmid elǝmǝ arzuların tǝr qalacaq. 
Nǝ veribdirsǝ fǝlǝk cümlǝsinǝ vermǝlisǝn, 
Sǝndǝn ey xacǝ, fǝqǝt qalsa xeyir, şǝr qalacaq. 
Eşq dǝ tǝrk edǝcǝk qǝlbimizi birdǝfǝlik, 
Elǝ bil tǝrk edǝcǝk dǝryanı gövhǝr, qalacaq 
Başının altına kǝrpic qoyacaqlar o zaman, 
Evdǝ yüz pǝrqu balınc, üzlǝri mǝxmǝr qalacaq. 
Bu cahan ayinǝdir, ǝks elǝyibdir bizi o, 
Sanma ki, ayna ilǝ ǝks bǝrabǝr qalacaq. 
Gördüyün lalǝlǝrin yoxdu bu gülşǝndǝ dağı, 
Cigǝrin dağlanacaq, sǝnsiz o dilbǝr qalacaq. 
____________________________________________________________________ 
www.ocaq.net 
 
 
 
249
İmkanın varsa ǝgǝr uçmağa sǝy et, Saib, 
Tufana düşsǝ dǝ ömrün, sözün ǝzbǝr qalacaq. 
Nǝ qǝdǝr dilbǝrimin zülfü pǝrişan olsun? 
Nǝ qǝdǝr sinǝm evi arzuma zindan olsun? 
Gözümün yaşı quru sǝhranı gülzar elǝdi, 
Mǝcnun harda gǝzǝcǝk sǝhradan asan olsun? 
Hansı divanǝdi sǝhrada gǝzǝr tufantǝk, 
Niyǝ divara şǝkil çǝkmǝyin asan olsun? 
Paltarın yoxsa yapışmaz ǝtǝyǝ çöldǝ tikan, 
Ətǝyi tutmaq üçün ǝldǝ bir imkan olsun. 
Daşın altında bitǝn ot necǝ boy atsın axı, 
Bar verǝr onda ümid ki, ona meydan olsun. 
Saib, ǝsrin ǝzabın dǝrk edǝ bilmǝz hǝr adam, 
Tikan hardan yapışar gǝr adam üryan olsun. 
 
 
* * * 
 
Gǝldi yenǝ gül fǝsli, bu ǝyyam tǝzǝlǝndi, 
Camın dodağın öp, yenǝ dǝ cam tǝzǝlǝndi. 
Açdı üzünü bağdakı güllǝr yenǝ güldü, 
Gülşǝndǝ eynǝ başladı bayram, tǝzǝlǝndi. 
Şǝbnǝm öpǝrǝk gül yanağından xumar oldu, 
Bir busǝ üçün qǝlbdǝ ilham tǝzǝlǝndi. 
Qönçǝ açaraq lǝblǝrini güldü nǝsimǝ, 
Kim gördü bunu, sinǝdǝki kam tǝzǝlǝndi. 
____________________________________________________________________ 
www.ocaq.net 
 
 
 
250
Mey içmǝk üçün bir dǝ hǝvǝslǝndi ürǝklǝr, 
Gül açdı bütün bağ boyu badam, tǝzǝlǝndi. 
Sanma ki, hamı seyrǝ çıxıb çöldǝ, çǝmǝndǝ, 
Gül üzlü bahar gǝldi, hǝyǝt, dam tǝzǝlǝndi. 
Bülbüllǝr üçün Kǝbǝyǝ döndü yenǝ güllǝr, 
Kǝbǝ tǝzǝlǝndi, demǝk ehram tǝzǝlǝndi. 
Dövran nǝ qǝdǝr göstǝrǝ sǝrt üz sǝnǝ, Saib, 
Qǝm çǝkmǝ, bahardır, yenǝ ilham tǝzǝlǝndi. 
 
 
* * * 
 
Hind axşamıtǝk burda hǝyatım qara oldu. 
Ömrüm şama döndü, ǝriyib min para oldu. 
Fikr eylǝr idim bǝxtimǝ gün doğdu bu yerdǝ, 
Gǝldim, ürǝyim hǝsrǝtǝ düşdü, yara oldu. 
Şam tǝk burada göz yaşı tökdüm gecǝlǝr mǝn 
O sübhi-Vǝtǝndǝn mǝnǝ bǝlkǝ çara oldu. 
Keçmǝ o gözǝl üzdǝki xaldan, nǝdi cǝnnǝt? 
Adǝm babatǝk sirlǝrimiz aşkara oldu. 
Sındı qandım, yarın üzü döndüsǝ mǝndǝn – 
Hǝr nǝ elǝdimsǝ yenǝ meylim yara oldu. 
Mehrab özü dǝ sǝcdǝ edǝr qaşın önündǝ, 
Sǝcdǝ edilǝr qiblǝyǝ, qiblǝ hara oldu? 
İbrǝt daşını atdı uşaqlar, mǝnǝ dǝydi, 
Sinǝmdǝki Mǝcnun dağı ondan sora oldu. 
____________________________________________________________________ 
www.ocaq.net 
 
 
 
251
Saib, de, necǝ qardaşıma arxalanım mǝn, 
Yusifin ipi qardaş ǝliylǝ para oldu. 
 
 
* * * 
 
Eşqin hǝrǝsi tǝk yarı görmǝklǝ qutarmaz, 
Bir güldü ki, o, bil, onu dǝrmǝklǝ qutarmaz. 
Zülfündǝn uzun bǝlkǝ dǝ ondan gileyim var, 
Ancaq bu nǝ susmaqla, nǝ dinmǝklǝ qutarmaz. 
Əmsǝn ǝqiqi tǝşnǝ lǝbin sakit olar, bil, 
Qǝlbin atǝşi min dava vermǝklǝ qutarmaz. 
Lütf ilǝ ǝgǝr söndürǝsǝn, şam kimi sönnǝm, 
Dil kǝsmǝk ilǝ, ya ağız hörmǝklǝ qutarmaz. 
Bu çǝrxi-fǝlǝk gǝrdişini saxlamaz heç vaxt, 
Divanǝliyim çöllǝri gǝzmǝklǝ qutarmaz. 
Saib, elǝ sıxmışdı mǝni indi zǝmanǝ, 
Qaçmaqla, ona ya sinǝ gǝrmǝklǝ qutarmaz. 
 
 
* * * 
 
Gördüm o yarı gözümdǝn yuxumu aldı daha, 
Yuxu gǝlmǝz gözümǝ, yatmağım mahaldı daha. 
Əfv edib tǝqsirimi, sonra da güldü üzümǝ, 
O mǝni bir dǝ xǝcalǝt oduna saldı daha. 
____________________________________________________________________ 
www.ocaq.net 
 
 
 
252
İsa tǝk var nǝfǝsin xalqa ǝgǝr can verǝsǝn, 
Onda sǝn çǝkmǝ nǝfǝs, susmağın kamaldı daha. 
Bir tikǝ olsa dilǝnçi yenǝ dǝ istǝyǝcǝk, 
Çün dilǝnmǝk onunçün adicǝ bir haldı daha. 
Yaxşılıq etdi qarışqaya Süleyman da ǝgǝr, 
Yaxşı bir ad qazanıb o ǝbǝdi qaldı daha. 
Saib, ud sǝn qǝzǝbi, üz-gözünü turşutma, 
Bizǝ dǝ indi hǝyatda bu ad ǝnam oldu daha... 
Şǝbnǝm et qǝlbini yarın o gülüstanına ver, 
Demirǝm göz yaşını çöhreyi-xǝndanına ver. 
Torpaq olmuş bǝdǝnǝ vǝsl müyǝssǝr ki, deyil, 
Əcǝlǝ vermǝ asan, canını cananına ver. 
Sǝn bu meydanda ǝgǝr bir topa dönmüşsǝn axır, 
Başını sevgilinin ǝmrinǝ, fǝrmanına ver. 
Hasili yoxsa yerin bǝhrǝ üçün fikr elǝmǝ, 
Qaytar o torpağı sǝn sahibinǝ, xanına ver. 
Kim ki insaf ilǝ mizanla görür öz işini, 
Nǝ alıb satsan onun insafu-vicdanına ver. 
Hǝr nǝ etmişsǝ bu alǝm çǝtin islah oluna, 
Vaxtını mǝhv elǝmǝ, özgǝnin imkanına ver. 
Saibǝ faydası yoxmuş bu axan göz yaşının, 
Namǝni sǝn buludun tökdüyü ehsanına ver. 
 
 
* * * 
 
____________________________________________________________________ 
www.ocaq.net 
 
 
 
253
Bahar keçir, gözǝlim, badǝ yoxdu, lalǝ götür, 
Bu lalǝ qǝlbi yetir mey ilǝ vüsala, götür. 
Əgǝr tovuz qanadı zövq vermǝyirsǝ sǝnǝ, 
Gǝl, onda qövsi-quzeh naminǝ piyalǝ götür. 
Dönübdü ildırıma ömrümüz, ötüb gedir hey, 
Öpüb camın lǝbini indi dalbadala götür. 
İçib bu al şǝrabı üz tutub gülüstana 
Bax orda lalǝdǝki hüsnǝ, o camalǝ, götür. 
Gülün lǝçǝklǝri çox incǝdir, aman bülbül – 
Qanadın ilǝ qoru, düşmüş olsa calǝ, götür. 
Nǝsihǝt etdi mǝnǝ bir zaman o piri-müğan, 
Qǝmin başından aşan vaxtı sǝn piyalǝ götür. 
Nahaqdı Xızra hǝsǝd çǝkmǝyin sǝnin, Saib, 
Kamınca ömr elǝ sǝn, cami-lamǝhalǝ götür. 
 
 
* * * 
 
Gǝl, tamaşa elǝ sǝn bir dǝ nobahara bu gün, 
Gör, bahar çıxdı necǝ burda aşikara bu gün. 
Ağ çiçǝk ulduz olub indi düzülmüş budağa, 
Özgǝ alǝmdi gǝlib sanki bu gülzara bu gün. 
Lalǝlǝr boy çǝkǝrǝk az qala çatmış yǝhǝrǝ, 
Bǝlkǝ bir atlını onlar salacaq tora bu gün? 
Bürünüb indi çǝmǝnlǝr tǝzǝ ǝlvan çiçǝyǝ, 
Hǝr ağac qoynun açıb bǝnzǝyǝr nigara bu gün. 
____________________________________________________________________ 
www.ocaq.net 
 
 
 
254
Hava meyxoşdu, gülün tacı dolub calǝ ilǝ, 
Sanki mey içmiş hamı, oxşayır xumara bu gün. 
Göylǝrin rǝhmǝti enmiş yerǝ hǝr yan göyǝrib, 
Tökülüb gül lǝçǝyi bağdakı yollara bu gün. 
Gündüz ilǝ gecǝnin zövqü bǝrabǝrdi daha, 
Ruzigar gǝlmiş özü ǝdl ilǝ qǝrara bu gün. 
Ağ buludlar düzülüb göydǝ üzür cǝrgǝ ilǝ, 
Onlar ağ yelkǝn olub sanki nobahara bu gün. 
Dağ dolub lalǝ ilǝ, bǝnzǝri var mey küpünǝ, 
Al şǝrab çeşmǝsidir baxsan ǝgǝr hara bu gün. 
Cǝnnǝti dünyada görmǝk hǝvǝsin varsa ǝgǝr, 
Saib, aç sǝn yaxanı çıx bu çǝmǝnzara bu gün. 
Aşiqi yarın xǝyalı dǝrbǝdǝr eylǝr yenǝ, 
Gözlǝri yolda qalan aşiqlǝri neylǝr yenǝ? 
Zǝrrǝcǝ ǝksilmǝyib o dilbǝrin mǝğrurluğu, 
Minnǝtin çǝksin onun yerlǝr yenǝ, göylǝr yenǝ. 
Gǝlsǝ mǝstanǝ, ǝlindǝn taqǝtin, sǝbrin gedǝr, 
Baş ǝyib bu hüsnǝ dağlar «afǝrin» söylǝr yenǝ. 
Lalǝzara gǝlsǝ şǝbnǝmlǝr qalar heyran ona, 
Bağrını hǝr qönçǝnin bir naz ilǝ teylǝr yenǝ. 
Zülfünün mǝğrurluğu başdan aşıbdır indi dǝ, 
Öz yolundan Saibi ovsunlayıb ǝylǝr yenǝ. 
 
 
* * * 
 
____________________________________________________________________ 
www.ocaq.net 
 
 
 
255
Kimi bu gülxanaya çǝkdilǝr, görǝn yenǝ dǝ? 
Baxır ardınca onun bir dǝfǝ görǝn yenǝ dǝ. 
Qırdı zǝncirdǝn olan bǝxyǝlǝri köhnǝ yaram, 
Bu tǝzǝ bǝxyǝni bǝs qoydular nǝdǝn yenǝ dǝ. 
Hǝr kǝsin mǝskǝni dardırsa bu dünyada bilir, 
Nǝ ǝzablar verǝcǝk qǝbrdǝ mǝskǝn yenǝ dǝ? 
Ayağı olsa qabar gǝlmǝyǝcǝk kimsǝ bura, 
Boz tikanlar görünür yol boyu hǝrdǝn yenǝ dǝ. 
Əcǝlin qorxusu yoxdur, biz öldürdü hǝyat, 
Xeyri yox Saibi öldürsǝn ǝgǝr sǝn yenǝ dǝ? 
 
 
* * * 
 
Kipriyǝ göz yaşını içmǝyi sǝn öyrǝtmǝ, 
Buluda ağlamağı, gǝl, yenidǝn öyrǝtmǝ. 
Zülfünǝ söylǝmǝ ah ilǝ hörülsün hǝr gün, 
Gözümü dǝryalara etmǝ vǝtǝn, öyrǝtmǝ. 
Olma taqǝtsiz, amandır, üzülǝrsǝn bu qǝdǝr, 
Sust olar onda doğurdan da bǝdǝn, öyrǝtmǝ. 
Özünü dǝrk elǝmǝk elmini zahid nǝ bilir, 
Ağacı görmüsǝn heç nalǝ edǝn? Öyrǝtmǝ! 
Gǝzmǝ zahiddǝ duyub dǝrk elǝmǝk nemǝtini, 
Ölünü sǝn diriyǝ eylǝmǝ tǝn, öyrǝtmǝ. 
Tanrı hǝm işvǝ verib, ol gözǝlǝ hǝm dǝ camal, 
Saib, insaf elǝmǝz yüz dǝ desǝn, öyrǝtmǝ. 
____________________________________________________________________ 
www.ocaq.net 
 
 
 
256
 
 
* * * 
 
Saçların da uzanar, ey nazlı canan, qǝm yemǝ, 
Xızrı da sirab edǝr ol abi-heyvan, qǝm yemǝ. 
İnsaf eylǝr yarına bir cüt qara gözlǝr yǝqin, 
İndi kafǝrdir, olar bir gün müsǝlman, qǝm yemǝ. 
Rǝhmisiz hüsnün qalar aşiqlǝrin dǝ fikrinǝ, 
Onda ǝdl ilǝ olar dünya gülüstan, qǝm yemǝ. 
Karivan yol alsa getsin qönçǝ hüsnün kuyinǝ, 
Dǝrdli qǝlb azad olar, qalmaz o zindan, qǝm yemǝ. 
Yusifin olmaz Misirdǝ köynǝyindǝn bir nişan, 
Şad olar onda ürǝkdǝn piri-Kǝnan, qǝm yemǝ. 
Töksǝ şǝbnǝm gül yanaqlar hǝr tǝrǝf ümman olar. 
Teşnǝ qǝlbi qǝrq edǝr dǝryayi-ehsan, qǝm yemǝ. 
Tellǝrin ǝtrilǝ heyran eylǝyǝndǝ zülfünü, 
İntǝhasız dǝrdinǝ eylǝr o dǝrman, qǝm yemǝ. 
Atǝşǝ bǝnzǝr üzü tutmuşdu zülfün halǝsi, 
Natǝvan qǝlbǝ olar atǝş gülüstan, qǝm yemǝ. 
Atdı tufan dǝryalardan sahilǝ yelkǝnlǝri, 
Çox uzun çǝkmǝz, susar ǝlbǝttǝ tufan, qǝm yemǝ, 
Eşqi yüksǝk insana nǝ eylǝyǝr dünya qǝmi, 
Yusifi-Kǝnan çıxar zindandan asan, qǝm yemǝ. 
Könlün istǝrsǝ yarın odlu lǝbindǝn busǝlǝr, 
Çox da müşkül iş deyil, Saib, sǝn ondan qǝm yemǝ. 
____________________________________________________________________ 
www.ocaq.net 
 
 
 
257
Zahid ki aşiqlǝrǝ verǝ bilmǝz nǝsihǝt, 
Bayquşu kim görübdür gülǝ etsin mǝhǝbbǝt. 
Ariflǝr ilǝ dövran hǝr dǝm küdurǝt eylǝr, 
Necǝ ki, ayna ilǝ çirkin edǝr küdurǝt. 
Çıxdıq isti-soyuqdan bu insafsız cahanda, 
Yemǝk üçün hǝyatdan çǝkmǝdik ǝsla minnǝt. 
Zǝmanǝnin ǝlindǝn dağlar yatır sinǝmdǝ, 
Bir şahanǝ tǝbim var, bǝsdir mǝnǝ bu miknǝt. 
Bu ülvi hümmǝtimlǝ daim sǝfǝrdǝyǝm mǝn, 
Kimsǝyǝ bağlı olmaz kimdǝ olsa bu hümmǝt. 
Bu gülşǝndǝ boy atmış bir qönçǝ idi Saib, 
Fǝqǝt nǝ qayğı gördü bu bağda, nǝ inayǝt. 
 
 
Mǝni tǝrk eylǝmǝyib indi dǝ divanǝliyim, 
Daş ilǝ oynayıram, bax, budu tiflanǝliyim. 
Xǝncǝr ilǝ qanımı tökmǝyǝ vermǝz o riza, 
Hǝlǝ çox tezdi ola qǝlb evi meyxanǝliyim. 
Əhlǝ biganǝ qalan ömrü boyu, bil ki, mǝnǝm, 
Eşqǝ bǝndǝ elǝmişdir mǝni biganǝliyim. 
Bir ömür meyxanadan düşmüşǝm indi uzağa. 
Getmǝyib başdan hǝlǝ indi dǝ mǝstanǝliyim. 
Yanmışam, badi-fǝna güllǝrimi verdi yelǝ, 
Şǝmi görcǝk uçaram, yaddadı pǝrvanǝliyim. 
Xǝyalım baş alaraq indi buludlardan ötür, 
Xatirǝ düşdüyücǝn gǝncliyim – ǝfsanǝliyim. 
____________________________________________________________________ 
www.ocaq.net 
 
 
 
258
Qocalıq ǝyyamıdır, yoxdü daha qol-qanadım, 
Qǝlbdǝn getmǝmiş ancaq hǝlǝ tiflanǝliyim. 
Saib, aşmış su başımdan daha dönmüş dǝnizǝ. 
Suya hǝsrǝtdi yenǝ eşqidǝ viranǝliyim. 
 
 
* * * 
 
Mǝcaz qanad olubdur hǝqiqǝtǝ hǝr zaman, 
Bu qanadı qırarmı, deyin, ağıllı insan?! 
Kim Mahmudun qǝlbini almaq istǝsǝ ǝlǝ, 
Qoy kǝsmǝsin lütfünü heç bir zaman Ayazdan. 
Gülgün mey ilǝ bir da ürǝk açan o avaz, 
Biri günah selidir, biri şimşǝkli tufan. 
Yorğanına görǝ sǝn ayağımı uzat ki, 
Qǝnaǝtdǝn ömründǝ çǝkmǝmiş heç kǝs ziyan. 
Qızılla gül şadlığı beş gün dǝ olsa, bǝsdir, 
Bǝhǝrsizsǝ nǝ fayda ömrün uzunluğundan! 
Uzağa atmaq üçün dǝrdi-qǝmi ürǝkdǝn, 
Sapand kimi hǝmişǝ öz mǝhvǝrindǝ fırlan. 
Sǝdi ǝgǝr yarandı Şirazın palçığından, 
Saib doğdu Tǝbrizin müqǝddǝs torpağından. 
 
 
* * * 
 
____________________________________________________________________ 
www.ocaq.net 
 
 
 
259
Vǝfasızdan vǝfa? Yox, gözlǝmǝ, ǝsla! 
Tikandan sǝn sǝfa? Yox, gözlǝmǝ, ǝsla! 
Zǝmanǝ pis keçǝndǝ yüksǝlǝr nalǝn, 
Sǝn hǝr neydǝn nǝva? Yox, gözlǝmǝ, ǝsla! 
Bu xalqdan kim uzaq olsa uzaq ondan, 
Olardan aşina? Yox, gözlǝmǝ, ǝsla! 
Otur mǝclisdǝ sǝn göylǝr kimi dinmǝz, 
Ürǝksiz kǝsdǝ mǝnǝ? Yox, gözlǝmǝ, ǝsla! 
Danışmaq ya xǝtadır, ya sǝfa şǝksiz, 
Susarkǝn bir xǝta? Yox, gözlǝmǝ, ǝsla! 
Mǝhǝbbǝt könlünün dǝrdin silǝr sǝssiz, 
Sudan hǝr dǝm sǝda? Yox, gözlǝmǝ, ǝsla! 
Edǝr cǝzb aşiqi mǝşuqǝ hüsnüylǝ, 
Dǝf eylǝr kǝhraba? Yox, gözlǝmǝ, ǝsla! 
Sükut et sǝn dǝ, Saib, çünki düşmǝnlǝr 
Dǝyǝrmi mǝrhǝba? Yox, gözlǝmǝ, ǝsla! 
 
 
Bir cǝhǝnnǝm olacaq eylǝsǝ üsyan atǝş! 
Oldu İbrahim üçün bil ki, gülüstan atǝş. 
Cǝnnǝti arzulayan etdi cǝhǝnnǝmdǝn hǝzǝr, 
Hamıya xoş gǝlǝcǝk olsa zimistan atǝş. 
Oda yanmaq nǝdi ki, qorxa da ondan insan, 
Hǝr zaman şölǝ çǝkǝr yansa neystan, atǝş. 
Hǝrzǝ sözlǝrdi bu, ki xara daşı yandırar od, 
Çor-çöpü yandıracaq hǝr zaman asan atǝş. 
____________________________________________________________________ 
www.ocaq.net 
 
 
 
260
Güllǝrin atǝşinin tüstüsüdür bağda çinar, 
Gülşǝnǝ bax ki, tutub hǝr tǝrǝf, hǝr yan atǝş. 
Fanarın kölgǝsi altında gedir Saib dǝ, 
Çünki yandırmış onu çöhrǝsi xǝndan atǝş. 
 
 
* * * 
 
Şam şǝhidlǝr qǝbri üstǝ yanmasa, heç olmasın! 
Lalǝdǝn dağlar ǝgǝr odlanmasa, heç olmasın! 
Tazǝ otlarla bǝzǝnsin bağçalar, bağlar gǝrǝk, 
Dönmǝsǝ şǝbnǝmlǝr orda almasa, heç olmasın! 
Bir evim var fǝrşi qǝmdir, sǝqfisǝ azadlığım, 
Xanǝmǝ bir kǝs nigahban olmasa, heç olmasın! 
Süfrǝdǝ, quşdan kababın vardır ayrı lǝzzǝti, 
Olmasa, qǝm eylǝyib batma yasa, heç olmasın! 
Qayda-qanunsuz olan leşkǝrdǝn heç nǝ gözlǝmǝ, 
Bu fǝlǝk qanun ilǝ fırlanmasa, heç olmasın! 
Dǝrdinǝ dǝrman ki, olmaz gǝr bǝzǝnsǝ dǝrdimǝnd, 
Mǝhbusa nǝ xeyri, geydir atlasa, heç olmasın. 
Bunca Saib, zülfǝ bǝnd olmaq nǝdir, mǝn bilmirǝm? 
Aşiqǝ mǝşuqǝsi bağlanmasa, heç olmasın! 
 
 
* * * 
 
____________________________________________________________________ 
www.ocaq.net 
 
 
 
261
Hanı mǝşşatǝdǝ cürǝt bǝzǝsin hüsnü-azadi, 
Salıbdır boynuna xalxal, olubdur qumru ustadı. 
Zǝifdir, natavandır. qoy mǝni silsin o yaddaşdan, 
Ağırlıq eylǝyǝr bǝlkǝ ona hǝr aşiqin adı. 
Çǝtin ki, mǝn bu qürbǝtdǝ edim taqǝt bu hicrana, 
Qǝfǝsdǝn eylǝyǝr azad eşitsǝ kim bu fǝryadı. 
Daraq çǝkdikcǝ zülfündǝn töküldü mişg torpağa, 
Deyǝrsǝn sǝrvin ǝtrafı ǝtrdǝn sanki dǝryadı. 
Əgǝr Saib edǝrsǝ baği-cǝnnǝtdǝ, inan, mǝskǝn, 
Çıxarmaz bircǝ an olsun yadından mülki-Bağdadı. 
 
 
* * * 
 
İz salar gül yanağında o yanan inci tǝri. 
Əriyǝr buz kim, tǝqib elǝsǝ yad nǝzǝri. 
Nǝfǝsi sanki ǝtr sǝpmǝdǝdir ǝtrafa, 
O qara tellǝrinin çoxdu şǝrabdan ǝsǝri. 
Lütf ilǝ sǝrv kimi geysǝ yaşıldan donunu. 
Sanki firuzǝyǝ tutmuşsan hǝqiqi qǝmǝri. 
Bir badam danǝsinǝ bǝnzǝri var gözlǝrinin, 
Nǝ zaman yumsa gözün artırar o dǝm şǝkǝri. 
Saibi salmış oda, yandırır hǝr an, ancaq 
Sanki bu gizli yanan oddan onun yox xǝbǝri. 
 
 
____________________________________________________________________ 
www.ocaq.net 
 
 
 
262
Sübh olub saqi, götür kuzǝni dübarǝ gǝtir, 
O günǝş camını gözlǝr bu üzü qara, gǝtir. 
Meynǝ tǝk qoysam ayağım mǝn ǝdǝbdǝn kǝnara. 
Kǝsginǝn bǝndlǝrimi, bir dǝ ixtiyara gǝtir. 
Nǝ qǝdǝr ki, qanını tökmǝmiş o qanlı ǝcǝl, 
Onu tök cama özün, şǝst ilǝ dildara gǝtir. 
O kimin qǝlbidi, olmuşdu yarın hǝmsǝfǝri? 
Sǝn yenǝ aynanı al, bir dǝ aynadara gǝtir. 
Yorulub dağ ǝtǝyindǝ dayanan kimdir elǝ? 
Biqǝrarǝm, mǝnǝ sǝn sǝbrin ilǝ çarǝ gǝtir. 
Keç bu atǝşdǝ yanan çöldǝn o şimşǝk sayağı, 
Qǝlbimin qanını tök su ǝvǝzi, xara gǝtir. 
Xızra nöqsan ki deyil, tapdı hǝyat çeşmǝsini, 
Canını inci tǝrǝ qurban üçün yara gǝtir. 
Mǝst o kǝsdir ki, ola hǝm yaxa, hǝm başı açıq, 
Sǝn meyǝ vermǝk üçün börkünü bazar gǝtir. 
Bir cavabdır bu qǝzǝl Hafizǝ, Saib, o yazır: 
Dǝryadan zǝrrǝni al, sǝn bu xakisara gǝtir. 
 
 
* * * 
 
Bir kǝs ola ruh düşgünü ondan hǝzǝr eylǝ, 
Qǝlbi yananın yanına etsǝn sǝfǝr, eylǝ. 
Eşqin qǝmini çǝkmǝyǝn etsǝn ǝziz olmaz, 
Tozdan nǝ çıxar, arzu edirsǝn göhǝr eylǝ. 
____________________________________________________________________ 
www.ocaq.net 
 
 
 
263
Viranǝdǝ axtarsan ǝgǝr çoxdu xǝzinǝ, 
Xalqı dilǝsǝn, xalqa tǝrǝf sǝn güzǝr eylǝ. 
O nöqtǝ ki, sǝn örtülü, huşyara deyibsǝn. 
Nadan onu şǝrh eylǝyǝcǝk, sǝn nǝzǝr eylǝ. 
Saib, hǝyatın sǝxt keçir, etmǝ şikayǝt, 
Kǝklik kimi uç dağa-daşa, sǝn hünǝr eylǝ. 
 
 
* * * 
 
Al şǝrabtǝk dodağın oldu yenǝ cana lǝziz, 
Qǝlbimi saldı fǝraqın daha ǝfğana lǝziz. 
Hara baxsamsa yarın ǝksi göründü gözümǝ, 
Necǝ söylǝrdi Züleyxa qara zindana lǝziz. 
Ox sözü qǝlbimǝ bilsin nǝ qǝdǝr şirin olur, 
Demişǝm kipriyinin atdığı peygana lǝziz. 
Gǝrçi, Saib, bizǝ xoşdur yarın o ǝyri qaşı, 
Xoşdur ondan da deyǝk sǝf-sǝf o mücgana lǝziz. 
 
 
* * * 
 
Zǝnn eylǝmǝ ǝks eylǝyǝr hǝr yer tǝranǝni, 
Münbit deyilsǝ torpaq ǝgǝr sǝpmǝ danǝni. 
Göyçǝk deyilsǝ çöhrǝn ǝgǝr, ayna neylǝsin? 
Etmǝ şikayǝtinlǝ günahkar zǝmanǝni. 
____________________________________________________________________ 
www.ocaq.net 
 
 
 
264
Gül tǝk ikicǝ hǝftǝdi ömrün, hǝdǝr etmǝ, 
Çox da bǝzǝmǝ zövq ilǝ sǝn aşiyanǝni. 
Dünyanın işi yas tutanın zülfünǝ bǝnzǝr, 
Salma bu bǝla girdabına sǝn dǝ şanǝni. 
Şam tǝk gözünün yaşlarını tökmǝ hǝr axşam. 
Bu ağlamağa tapmısan hardan bǝhanǝni. 
Yüz xǝznǝ ola dǝrdimǝ qiymǝt ola bilmǝz. 
Vermǝm zǝrǝ bu solmuş üzü – aşiqanǝni. 
Qǝm karvanının zǝrrǝsidir ömrüdǝ anlar 
Qǝmsiz görürǝm mǝn vǝli hǝr an bu xanǝni. 
Divarǝ acıqdan dilini sürtsǝn ǝgǝr, sürt. 
Tǝrk etmǝginǝn sǝn evini, bu viranǝni. 
Yusif kimi zindan ola hǝrgah ata yurdum, 
Kim dǝrdi verib aldı fǝlǝkdǝn xǝzanǝni. 
Azadǝliyi xoşdu, kasıb olsa da Saib, 
Girmǝz qǝfǝsǝ sǝpmǝ ora sǝn dǝ danǝni. 
 
 
* * * 
 
Yansan elǝ yan ki, sǝn axırda hǝdǝr olma. 
Mǝğrurluğunun hǝddini bil, o qǝdǝr olma. 
Cam ilǝ Cǝmin axır adı dillǝrǝ düşdü, 
Gǝldin cahana, sǝn dǝ çalış bisǝmǝr olma. 
Bir qǝlbi nahaq yıxma tikǝ bilmǝsǝn hǝrgah, 
Mǝlhǝm ola bilmirsǝn ǝgǝr sǝn zǝhǝr olma. 
____________________________________________________________________ 
www.ocaq.net 
 
 
 
265
Xoşdur olasan alnı açıq xalq arasında, 
Qǝlbin daralarsa sǝdǝf olsan ǝgǝr, olma. 
Qalxmırsa ǝgǝr ney kimi hǝrdǝm göyǝ nalǝn, 
Ariflǝrǝ yoxdur ǝsǝri, neyşǝkǝr olma. 
Şǝr işdǝ meyin var günahı, saxla yadında, 
Hǝr yerdǝ şǝrab içsǝn ǝgǝr bixǝbǝr olma. 
Şǝbnǝm kimidir ömr, qonub güllǝrin üstǝ, 
Saibǝ soyuq olsan, olar, dǝrbǝdǝr, olma. 
 
 
* * * 
 
Götürdü sǝrpuşu küpdǝn o piri-badǝ satan, 
Şǝrab nuruyla işıqlandı sanki köhnǝ dükan. 
Mǝlamǝt eylǝyǝnin sözlǝrin eşitmǝzdi, 
O kǝslǝriyki hǝvǝslǝ şǝrab içǝrdi o an. 
Nǝ qǝdǝr cübbǝ alıb mey verǝrdi mǝstlǝrǝ o, 
Görürdü insaf ilǝ öz işin o badǝ satan. 
Hǝr ǝsǝn yel ilǝ sönmǝz bu çırağım, bilirǝm, 
Günǝş, ayǝ edǝr şölǝlǝrindǝn ehsan. 
Yanmaz hǝşrin oduna dünyada o kǝslǝr ki, 
Hǝyatda xalqa o kǝsdǝn yetişmǝyibdi ziyan. 
Nǝ qǝdǝr coşdu ürǝklǝr, boşaldı gözlǝr gör, 
İkicǝ hǝftǝ bizim dǝrya etmǝmiş tüğyan. 
Danışıb dinmǝyǝnǝ söylǝmǝyin laldı yǝqin, 
Bu sükutun özü dǝ bir qılınca bǝnzǝr, inan. 
____________________________________________________________________ 
www.ocaq.net 
 
 
 
266
Sükutla öt bu yeri, gör, necǝ buludlar ötür. 
Olma sel sǝn dǝrǝdǝ, düzdǝ eylǝmǝ cövlan. 
Edǝcǝkdir necǝ tǝsir sǝnǝ mey, bilmǝyirǝm, 
Saibi dinlǝmǝdin, qǝlbini etdin nalan. 
 
 
* * * 
 
Gülşǝn olsa bülbül ol, od olsa dön pǝrvanǝyǝ, 
Harda bir tor qursalar çevrilginǝn sǝn danǝyǝ, 
Küfr ilǝ imanı sǝn aşiq üçün bir pǝrdǝ bil, 
Mehman ol ya Kǝbǝyǝ, ya getginǝn bütxanǝyǝ. 
Laübali hüsnüdǝ harda görübsǝn nur ola, 
Bülbül ol ya bağlara, ya bayquş ol viranǝyǝ. 
Özünü dǝrk eylǝmǝk insanlığın ilk şǝrtidir, 
Mǝrdi-meydan olmasan, arvad kimi gir xanǝyǝ. 
Hǝr gülǝ meyl eylǝmǝ, sǝn dönmǝ şamın başına, 
Tut qǝriblǝrlǝ sǝn ülfǝt, hǝmdǝm ol fǝrzanǝyǝ. 
Daş uşağın ǝllǝrindǝ bǝnzǝyǝr saxsı qaba, 
Nǝşǝ almaq istǝsǝn sǝn onda dön divanǝyǝ. 
Dünyanın dürdanǝsi olmaq dilǝrsǝn gün kimi, 
Paltar ol sǝn yoxsula, ya fǝrşǝ dön viranǝyǝ. 
Mǝstlǝrin söhbǝtlǝri tǝkrar olunmaz sübhlǝr, 
Mǝclisi tǝrk eylǝsǝn döndün demǝk peymanǝyǝ. 
Biz şikayǝt etmǝrik, sürmǝ içi susduq tamam, 
Ey mürüvvǝtsiz fǝlǝk, cövr etsǝn et biganǝyǝ. 
____________________________________________________________________ 
www.ocaq.net 
 
 
 
267
Xızr rǝhm etmǝklǝ, bil, çox-çox ürǝk almış ǝlǝ, 
Sǝn dǝ körpǝ qǝlblǝrǝ dön şirniyǝ, ǝfsanǝyǝ. 
Hǝr mǝhǝbbǝtsiz könül ömrün keçirmişdir hǝdǝr, 
Sǝn baharda bülbül ol, payızda dön dürdanǝyǝ. 
İstǝsǝn tale şamı, Saib, alışsın, sǝn dǝ gǝl, 
Hǝr yanan qǝlbi görǝndǝ bir dǝ dön mǝrdanǝyǝ. 
 
 
* * * 
 
Gah onu cübbǝdǝ, gah mǝn kǝfǝndǝ axtarıram, 
O girib qǝlbimǝ, mǝn pirǝhǝndǝ axtarıram. 
Qǝlbimi, fikrimi min söhbǝt ilǝ mǝşğul edir, 
Mǝn çıraqla gǝzirǝm, ǝncümǝndǝ axtarıram. 
O pǝri üzlü düşüb qürbǝtǝ, yad eldǝ gǝzir. 
Düşmüşǝm dağa-daşa mǝn Vǝtǝndǝ axtarıram. 
Bir cavabdır bu qǝzǝl dostlara, Saib, dedilǝr: 
Kimiyadır o göhǝr, indi mǝn dǝ axtarıram. 
 
 
* * * 
 
Tikanlı çöldǝ görünmǝ, nǝ dǝ pǝrişan ol, 
Nǝ nǝfsǝ boynunu ǝy, sǝn, nǝ sonra peşman ol. 
Tutulma dǝrya kimi, bǝxtidǝn gileylǝnmǝ, 
Nǝ dǝ yanıq yeritǝk hǝr dǝqiqǝ giryan ol. 
____________________________________________________________________ 
www.ocaq.net 
 
 
 
268
Götürmǝ minnǝti hǝr kǝsdǝn, ǝymǝ qamǝtini, 
Bǝhǝrsiz ol, vǝli o sǝrvtǝk nümayan ol. 
İki, üç hǝftǝdi ömrün çǝmǝndǝ güllǝrtǝk, 
Alışma sirr oduna, misli meypǝrǝstan ol. 
Bu xalqın eybini paltarla örtǝ bilmǝzsǝn, 
Çalış bu xalq arasında eybsiz bir insan ol. 
Nǝ vaxtdı Xızr kimi düşmüsǝn bu çöllǝrǝ sǝn, 
Özün öz halını gör, sǝn dǝ mǝrdi-meydan ol. 
Evindǝ rǝiyyǝt, inan, sanki bir şahǝnşahdır, 
Hǝr işdǝ hǝddinin bil, öz yerindǝ sultan ol. 
Bu gül bağında ötǝnlǝr içindǝ, Saib, sǝn 
Çalış ki, Hafizi-Şirazitǝk qǝzǝlxan ol. 
 
 
* * * 
 
Tǝrifǝ sığmayacaq qamǝti-rǝnası onun, 
Torpağa dǝymǝdǝdir zülfünün halqası onun. 
Göylǝri lalǝ kimi qırmızı rǝngǝ bürüyür, 
Görünür ay tǝk üfüqdǝn haçan aynası onun. 
O keçǝn yollara kim düşsǝ ǝgǝr kölgǝ kimi, 
Əbǝdi ömr verir kölgǝyǝ sevdası onun. 
Mǝni dǝ cǝnnǝtǝ, Saib, o olub sövq elǝyǝn, 
Yoxsa olmazdı mǝnǝ bǝlkǝ dǝ mǝnası onun. 
 
 
____________________________________________________________________ 
www.ocaq.net 
 
 
 
269
Sǝn ora basma qǝdǝm harda qǝnaǝt var ǝgǝr, 
Quşa dǝn, çöp kimi sǝn hǝr yuvaya qonma hǝdǝr. 
Güllǝrin ǝtrinǝ dön ki, gǝzǝsǝn ǝldǝn-ǝlǝ, 
Olma çöllǝrdǝ bitǝn ot ki, tǝpiklǝ ǝzǝlǝr. 
Bülbülün söhbǝtinǝ sǝn qulaq as, ey qönçǝ, 
Qorxma bağbandan, ǝgǝr tutsa da tutsun o xǝbǝr. 
Bir nǝsihǝt elǝyim, yaxşı qulaq ver ona sǝn, 
Az danış, çox qulaq as, etsǝn ǝmǝl, xeyri dǝyǝr. 
Yara kim mǝn edǝcǝk, Saib, ǝgǝr cilvǝlǝnǝ, 
Günǝşǝ, yanma, deyǝ, ǝmr edǝn olmuşmu mǝgǝr?! 
 
 
* * * 
 
Qǝlbimi ovladı o çeşmi-xumarın, nǝ edim, 
Qaraquş caynağıdı kirpiyi yarın, nǝ edim? 
Elǝ mǝğrurdu, dönüb baxmayır öz kölgǝsinǝ, 
Kölgǝyǝm, pozmayır ancaq o qǝrarın, nǝ edim? 
Baxıram hüsnünǝ bir tifltǝk artır marağım, 
Hǝr xalı cǝzb elǝyir sanki şikarın, nǝ edim? 
Qamaşar gözlǝri kim baxsa o güntǝk üzünǝ, 
Aynada ǝksi qalar aynaüzarın, nǝ edim? 
Hüsnünün tǝrifinǝ söz dǝ kifayǝt elǝmǝz – 
Saibi heyran edǝn indi o yarın, nǝ edim? 
 
 
____________________________________________________________________ 
www.ocaq.net 
 
 
 
270
İztirabi-qǝlbdǝn zülfün sǝhǝr, şam oynayar, 
Vǝhşi quş düşsǝ tora olmaz o aram, oynayar. 
Gün düşǝndǝ güzgüyǝ, güzgüdǝ oynar şölǝlǝr, 
Sadǝdillikdǝndi, bil mǝrmǝrtǝk ǝndam oynayar. 
Hǝr ürǝkdǝ şövq var, rǝqqasǝlik lazım deyil, 
Diqqǝt et, neysiz, qavalsız dövri-ǝyyam oynayar. 
Bir xǝta etdin ǝgǝr aqil önündǝ, qorxma sǝn, 
Nadana olma ǝsir, eylǝr sǝni xǝm, oynayar. 
Xamlığından xumda mey sakit oturmaz, hey coşar. 
Sufiyi-kamil susar, oynarsa, bil, xam oynayar. 
Durmayır dövri-fǝlǝkdǝ rǝqsimiz bir an belǝ, 
Vaxt xoş olsa, alar mütrüblǝr ilham, oynayar. 
Eşqidǝ gücsüzlǝrǝ imdad edǝr güclü külǝk, 
Sahilǝ çırpan dǝniz ta olmasa ram, oynayar. 
Zǝrrǝlǝr gündǝn alıb qüvvǝt cahanda rǝqs edǝr, 
Odlu çöhrǝndǝn alan olsa ǝgǝr kam, oynayar. 
Ol günǝş üzlü hara üz tutsa xoş tale olar, 
O bǝdǝndǝ zǝrrǝlǝr başdan-başa tam oynayar. 
Şam girǝr fanusda şaldan pǝrdǝ örtǝr başına, 
Şam da ulduzlar kimi oynarsa axşam oynayar. 
Sel gǝlǝr, Saib, harayla oynayar daşlar belǝ, 
Hǝr ürǝkdǝ şövq var, eylǝr o bayram, oynayar. 
 
 
* * * 
 
____________________________________________________________________ 
www.ocaq.net 
 
 
 
271
Mǝhǝbbǝtin ürǝyǝ verdi bu qubarı ǝvǝz, 
O torpağın yerinǝ göndǝrib baharı ǝvǝz. 
Kimin ki, vardı bǝsirǝt gözü, bu mǝclisdǝ – 
Ayıqlıq alǝminǝ eylǝdi xumarı ǝvǝz. 
Mǝni talan elǝyǝn qafil, hey deyir: - zǝr ver! 
Görür ki, müflüsǝm, etmir yenǝ qǝrarı ǝvǝz. 
Bu könlümün barını bir kǝsǝ ǝta etdim, 
İnan ki, razıyam hǝrgah verǝrsǝ yarı ǝvǝz. 
Yǝqin behiştǝ gedǝr mey satan bu insafla; 
Edǝ kitabımı bir kuzǝ meylǝ barı ǝvǝz. 
Fǝqǝt bu eşq ilǝ şad eylǝyir özün Saib, 
Edǝrmi ömrü mǝgǝr dünyanın bu varı ǝvǝz? 
 
 
* * * 
 
Odlu göz yaşı töküb ağlasa hǝr yanda çıraq 
Salacaq atǝşǝ pǝrvanǝni pünhanda çıraq. 
Ürǝyi daş olana göz yaşı tǝsir elǝmǝz, 
Necǝ pǝrvanǝ dözǝr ağlasa meydanda çıraq. 
Görünǝr yazda çǝmǝnlikdǝ bitǝn lalǝ kimi, 
Şǝhidin qǝbrinin üstündǝ yanan anda çıraq, 
Gecǝni sübhǝ kimi qalsa da pǝrvanǝ oyaq, 
Ulduz-ulduz axıdır göz yaşı eyvanda çıraq. 
Hǝr qara baxtlıya idrakı verǝr versǝ nicat. 
Eylǝmir öz dibinǝ şölǝni ehsan da çıraq. 
____________________________________________________________________ 
www.ocaq.net 
 
 
 
272
Çırağın düşmǝnidir sübh yeli ǝvvǝl gündǝn, 
Öldürür qǝsd ilǝ pǝrvanǝni tufanda çıraq. 
Saibin dǝrdini gördükdǝ tökür göz yaşını, 
Boğulur tökdüyü yaşdan olan ummanda çıraq. 
 
 
* * * 
 
Güllǝr hamısı bir yana, canan da bir yana, 
Mişk ǝtri bir yana, saçı reyhan da bir yana. 
Yüz ox atarsa yarım ǝgǝr yoxdu qorxusu, 
Düşdü ürǝyim bir yana, peykan da bir yana. 
Musa ǝlindǝ oldu ǝsa kirpiyin sǝnin, 
Yoxsa düşübdü qǝmzǝn oxu canda bir yana? 
Kǝbǝ evinǝ diqqǝt ilǝ eylǝ sǝn nǝzǝr. 
Şahini-ǝdl bir yana, Mizan da bir yana. 
Saib, bu tǝşnǝ lǝblǝrǝ sǝn etmǝ imtina, 
Bir gün axar bu gördüyün ümman da bir yana. 
 
 
* * * 
 
Aşiqi-sǝrgǝştǝnin ormandan olmaz qorxusu, 
Dalğanın yağmur nǝdir, leysandan olmaz qorxusu. 
Bir günahı yoxdusa, qǝlbindǝ min-min arzular 
Yusifin böhtan nǝdir, zidandan olmaz qorxusu. 
____________________________________________________________________ 
www.ocaq.net 
 
 
 
273
Şam zǝifdir, yel ǝsǝndǝ qorxudan tir-tir ǝsǝr, 
Şölǝyǝ yellǝr nǝdir, tufandan olmaz qorxusu. 
Yelkǝni varsa gǝmi azad gǝzǝr dǝryaları, 
Dalğanın dǝrya nǝdir, ümmandan olmaz qorxusu. 
Adicǝ bir işdi ölmǝk, qorxusu yox arifin, 
Ulduzun şahlar verǝn fǝrmandan olmaz qorxusu. 
Eşqǝ sǝdd çǝkmǝk çǝtindir, ǝql min tǝdbir çǝkǝ, 
Sellǝrǝ mǝcra nǝdir, meydandan olmaz qorxusu. 
Sǝrvi dǝ badi-xǝzan salmış gözǝllikdǝn fǝqǝt, 
Saib, azad insanın dövrandan olmaz qorxusu. 
 
 
   * * *  
 
Nǝ qǝdǝr dövr edǝcǝk Kǝbǝni pǝrvanǝ könül? 
Nǝ qǝdǝr daş vuracaq sinǝmǝ divanǝ könül? 
Dǝrbǝdǝr oldu, qalıb yollar arasında daha, 
Kǝbǝdǝn oldu yenǝ azimi-bütxanǝ könül. 
Sahilin yox xǝbǝri, dǝrya tǝlatüm keçirir, 
Zahid hardan bilǝcǝk döndü necǝ qana könül. 
Eşqǝ düşmüşsǝn ǝgǝr dǝrdǝ-qǝmǝ batma nahaq, 
Alışıb pak olacaq eşqǝ yana-yana könül. 
Harda mǝğlub olur o, orda tapır bil ki, zǝfǝr, 
Hǝr mǝlamǝt daşını etmǝdǝ peymanǝ könül. 
Bir uşaq şıltaq ola, dayǝni candan elǝyǝr, 
Nadan ol kǝsdi çǝkir hǝr işi dǝrmana, könül. 
____________________________________________________________________ 
www.ocaq.net 
 
 
 
274
Doldurub kuzǝyǝ Saib ürǝyin al qanını, 
Mǝstǝ ancaq dolu bir kasǝdi meyxanǝ, könül. 
 
 
* * * 
 
Sǝn elǝ güldün, gülüstanda gǝlib hǝycana gül, 
Sanki od qalxıb başından, az qalıb ki, yana gül. 
Göy açılmazsa günǝş dǝ çöhrǝsin etmǝz ǝyan, 
Gör, qǝfǝsdǝ nǝ edibdir bülbüli-nalana gül. 
Qoymuş odla, su arasında yazıq bülbüllǝri, 
Şǝbnǝmin göz yaşları, xǝndan olan mǝstan gül. 
Ey ölüm tufanı, sǝn badi-xǝzanla birgǝ gül. 
Bülbülün yox taqǝti dözsün daha hicrana, gül. 
Saib, o ǝyyam olaydı kaş ki, bağban bağladı 
Mǝnlǝ qönçǝ damǝnin, çǝkdi mǝni pünhana gül. 
Öylǝ mǝstǝm bilmirǝm orman, ya mǝnzil hardadır? 
Sǝhra hardan başlanır, ya qumlu sahil hardadır? 
Kim görür, heyrǝt edir, vallah, mǝnim ǝhvalıma, 
Öz halından mǝn kimi vardırmı qafil, hardadır? 
Öylǝ yöndǝmsiz şikaram, kimsǝ dönmǝz dövrǝmǝ, 
Bilmirǝm sǝyyadım harda, indi qatil hardadır? 
Göylǝri mǝmur ediblǝr ki mǝnǝ tǝlim verǝ, 
Qoy gǝlib öyrǝtsin, o ustadi-kamil hardadır? 
Qǝlbimin sirrindǝn özgǝ sirrǝ vaqif olmadım, 
Mǝn açan müşkül dǝ varmı? Bǝs o müşkül hardadır? 
____________________________________________________________________ 
www.ocaq.net 
 
 
 
275
Bir selǝm, axsam töküllǝm könlümün dǝryasına, 
Ondan özgǝ varmıdır bir ayrı mǝnzil, hardadır? 
Sehrilǝr icad edǝr, Saib, ǝlindǝ hǝr qǝlǝm, 
Varmı bir kǝs eylǝyǝ bu sehri batil, hardadır? 
 
 
* * * 
 
Xamlığımdan deyil atǝşdǝ yanıb dad elǝrǝm, 
Belǝ bir nemǝt üçün dostları da yad elǝrǝm. 
Olsa insafı ǝgǝr zǝrrǝcǝ xublar şahının, 
Hǝr nǝ divan elǝsǝ sanma ki, fǝryad elǝrǝm. 
Rǝhm görsǝm, mǝn onun qǝlbini bǝrbad elǝrǝm. 
Əgǝr azad olam hǝr dǝrdi-bǝladan o zaman 
Neçǝ min bǝndǝni azadlıq ilǝ şad elǝrǝm. 
Elǝ divanǝyǝm, hǝrgah bir övuc zǝr tapsam 
Verǝrǝm mollaya, şagirdlǝri azad elǝrǝm. 
Gül budağında qonub bülbül oxur hǝsrǝtlǝ, 
Yetişǝn olsa dada, mǝn dǝ elǝ dad elǝrǝm. 
Qorxuram Şirini qǝmlǝndirǝrǝm, Saib, mǝn, 
Yoxsa Fǝrhad ilǝ bir mǝrǝkǝ icad elǝrǝm. 
 
 
* * * 
 
Əqlimi aldı başımdan yenǝ gül rǝngli şǝrab, 
____________________________________________________________________ 
www.ocaq.net 
 
 
 
276
Başımı söykǝmişǝm kuzǝyǝ mǝn xanǝxarab. 
Ümidin ǝsdi yeli, dǝryada açdım yelkǝn, 
Bağladım taleyimi dalğalara, sanki hübab. 
Bir ömür qünçǝ kimi qǝm yemişǝm dünyada, 
Kim dönüb aşiqǝ mey vermiş ola bunca ǝzab. 
Tǝzǝ at minmiş uşaqtǝk gǝzirǝm meydanda, 
Öz gözümdǝ sǝvaram, ǝslinǝ baxsan, bu sǝrab. 
Gövhǝrin qiymǝti ǝskilmǝz ǝgǝr düşsǝ yerǝ, 
İki gün düşmǝk ilǝ mǝn niyǝ oldum, de, xarab? 
Saibi mǝst elǝyib mey kimi yarın dodağı, 
Dǝrdsizin heç yadına düşmǝyir ömründǝ şǝrab. 
 
 
* * * 
 
Heyrǝt ǝhli olmuşam, indi pǝrişan deyilǝm, 
Mǝn fanusdan çıxmışam, şam tǝki heyran deyilǝm. 
Hökmüdari-eşq ǝlindǝ tutduğu bir qǝmǝyǝm, 
Buludam, fǝsli-bahar olsa da giryan deyilǝm. 
Abi-heyvan nǝdi, İskǝndǝr olub heyran ona? 
Suyu asan taparam, zülmǝtǝ mehman deyilǝm. 
İldırımlar başının üstünü almış xalqın, 
Mǝn pǝrişanam ǝgǝr, bil ki, peşiman deyilǝm. 
Şǝbnǝmǝm, hümmǝt ilǝ qalxıram ancaq yerdǝn, 
Mǝnǝ ǝmr etsǝ günǝş göylǝrǝ qalxan deyilǝm. 
Özgǝnin süfrǝsinǝ dünyada göz dikmǝmişǝm, 
____________________________________________________________________ 
www.ocaq.net 
 
 
 
277
Hilala bǝnzǝmirǝm, qaili-ehsan deyilǝm. 
Vermişǝm eşqǝ könül, tǝkcǝ ümidim onadır, 
Hǝr iki alǝm ǝlimdǝn çıxa üryan deyilǝm. 
Göz yaşım hümmǝt ilǝ lǝlǝ dönǝr, Saib, inan, 
Sǝdǝfǝ oxşamıram, talibi-leysan deyilǝm. 
 
 
* * * 
 
Mǝn necǝ eylǝmǝyim dǝrdlǝrimi xalqa bǝyan, 
Saralan rǝngim özü dǝrdlǝrimi eylǝr ǝyan. 
Qalmadı heç nǝ mǝnǝ dünyada qǝmdǝn özgǝ, 
Min nǝfǝr düşmǝnǝ qarşı bir oxum vardı, inan. 
Tǝşnǝnin qǝlbinǝ bu çöldǝ sǝrabdan nǝ xeyir, 
Mǝn xǝcalǝt çǝkirǝm öz qonağımdan, nǝ yalan. 
Ölmǝrǝm mǝn o atan oxla, buna var inamım, 
Ümidim vardı sümükdǝn yenǝ qüvvǝt ala can. 
Hǝr kǝsin var günahı, rǝhmǝtǝ yoxdur ümidi, 
Mǝnǝ rǝhm eylǝyǝcǝkdir, bilirǝm, o canan. 
Bu qǝdǝr naz ilǝ mǝhv etmǝ mǝni bǝsdi, gülüm, 
Qapına sǝcdǝ üçün vardı hǝlǝ mǝndǝ güman. 
Saib istǝr bu şoranlıqda tǝzǝ güllǝr ǝkǝ, 
Var ümidim bu tǝzǝ güllǝrǝ olsun bağban. 
 
 
* * * 
____________________________________________________________________ 
www.ocaq.net 
 
 
 
278
Sübh gözün açmamış idi hǝlǝ, bidar olduq, 
Gecǝ mǝst idi qara dǝryada, hüşyar olduq. 
Şikara gǝlmiş idik biz bu müqǝddǝs mǝkana, 
O qara xalını gördükdǝ giriftar olduq. 
Bixǝbǝrlik özü bir cǝnnǝt imiş, bilmǝmişik, 
Heyf, sǝdheyf ki, biz sonra xǝbǝrdar olduq. 
Biz baxan ayinǝnin silmǝyǝ yox ehtiyacı, 
Çünki o aynasifǝt dilbǝrǝ biz yar olduq. 
Şah Qasım Ənvara biz bǝndǝlik etdik, Saib, 
İnamım var bu sǝbǝbdǝndi sǝnǝtkar olduq. 
 
 
* * * 
 
Düşmǝrǝm qiymǝtdǝn olmazsa xǝridarım yenǝ, 
Bir günǝş tǝk parlaram, ensǝm dǝ torpaq üstünǝ. 
Sanki mǝstdir, nǝğmǝmin ritmilǝ oynar asiman, 
Qorxuram nǝğmǝm kǝsilsǝ dünyaya matǝm enǝ. 
Aşiqi-sadiq olub hǝr qeydidǝn oldum uzaq, 
İstǝrǝm ömrüm boyu xidmǝt edǝm yarım, sǝnǝ. 
Göy kimi yoxdur qǝrarım, mǝn özümdǝn bixǝbǝr, 
Harda endim, harda qalxdım, aşikar olmaz mǝnǝ. 
Vaqifǝm, ümmid bağımda bir çiçǝk açmaz mǝnim, 
Arxa su gǝlmǝz, dǝyirmanım dönǝr bir kövşǝnǝ. 
Ruzi üçün ǝl-ayaq çalsam da olmaz hasili, 
Bir çiçǝk dǝ düşmǝyib göz dikdiyim o, gülşǝnǝ. 
____________________________________________________________________ 
www.ocaq.net 
 
 
 
279
Qaşının üstünǝ qonmuş qara xal qorxuludur, 
Elǝ bil ulduz axıbdır, bu xǝyal qorxuludur. 
O iki zülfü dönübdür iki ǝfi ilana, 
Çalacaq zǝnn edirǝm, mǝndǝ bu hal qorxuludur. 
Düşmǝn acizsǝ onu yıxmaq igidlik ki, deyil, 
Elǝ fikr etmǝ mǝnǝ cǝngü cidal, qorxuludur. 
Sǝbrsiz olsa biri qarşısın almaq olmaz, 
Dǝryadan qorxmayıram, seldǝ zaval qorxuludur. 
Mǝn cǝhǝnnǝm odunu almaram heç eynimǝ dǝ, 
Tǝk qiyamǝtdǝ mǝnǝ olsa macal, qorxuludur. 
Zamanın sellǝri, Saib, sǝni qaldırmasa da, 
Yarının gül yanağında o zülal qorxuludur. 
 
 
* * * 
Yarımın eşqi ilǝ sinǝmi qan eylǝmişǝm, 
Qoca vaxtı özümü tazǝ cavan eylǝmişǝm. 
Mǝn kimi kimsǝ gözǝllǝr dilini bilmǝyǝcǝk, 
Bu marallarla gǝzib qǝddi kaman, eylǝmişǝm. 
Ehtiyat eylǝyǝrǝk yar yenǝ ayrı oturub, 
Mǝnsǝ ömrüm boyu bu yolda ziyan eylǝmişǝm. 
Şam kimi başımın üstündǝ yanan ruhumdur, 
Eşqimi ayla günǝşdǝn dǝ nihan eylǝmişǝm. 
Çatmadım kamıma, Saib, bunu alǝm ki, bilir, 
Xalq üçün eylǝmişǝm hǝr nǝ, inan, eylǝmişǝm. 
 
____________________________________________________________________ 
www.ocaq.net 
 
 
 
280
Bu mǝhǝbbǝt söhbǝtin mǝn bu cahana salmışam, 
Sǝbkimin ülgüc dilin çünki ǝyana salmışam. 
Eşq bir ülvi kǝlam olmuşdu dillǝrdǝ fǝqǝt, 
Mǝn ona can vermişǝm, doğma mǝkana salmışam. 
Fikrilǝr cövlan edǝrdi, tapmaz idi bir hǝdǝf, 
Bu pǝrişan oxları mǝn bir nişana salmışam. 
Çör-çöp altında itib batmışdı çün söz çeşmǝsi, 
Mǝn ona yol açmışam, indi asana salmışam. 
Böylǝ bir sǝs salmamışdı Misrǝ Yusif hüsnüdǝ, 
Saib, indi bu sǝsi mǝn İsfahana salmışam. 
 
 
* * * 
 
Bir qǝdǝh gülgün şǝrab qǝlbdǝn silir dǝrdi-qǝmi, 
Mey dolu kǝştim ola, yelkǝn edǝm sǝcaddǝmi. 
İstǝmǝm mǝn nobaharın rǝngbǝrǝng paltarların, 
Sǝrvtǝk azadǝyǝm, seyr eylǝrǝm bu alǝmi. 
Yoxdu o dostlar ki, dırnaqla tutardı hǝr şeyi, 
Kirpiyimlǝ deşmişǝm mǝn daşları bir ox kimi. 
Bǝllǝnir öz zati ilǝ, şübhǝ yoxdur, hǝr adam, 
Necǝ ki, zahir olur aynada şǝxsin görkǝmi. 
Acizǝm, Saib, açam qǝlbǝ yığılmış sirlǝri, 
Gǝrçi mǝn açdım fǝlǝklǝr açmamış çox mübhǝmi. 
 
 
____________________________________________________________________ 
www.ocaq.net 
 
 
 
281
Hanı bǝxt meyxanada bir mǝn olam, bir yar ola, 
Dözǝrǝm ağrısına sinǝdǝ gǝr dağlar ola. 
Dönǝrǝm mǝn hübaba, mey dolu camda üzǝrǝm, 
Sevdiyim nǝğmǝ ola, bir dǝ sǝdǝfli tar ola. 
Əql ilǝ etsǝm ǝmǝl dağ kimi qǝm etmǝz ǝsǝr, 
Kim ağır olsa ona yüngül olar hǝr kar ola. 
Gözü yollarda qalıb gül kimi o incǝ yarın, 
Hümmǝtim yoxdu mǝnim qismǝtim ancaq xar ola. 
Üzünǝ baxmağa cürǝt elǝmǝm, bǝllidi bu, 
Evdǝ dǝ üzbǝüzüm istǝyirǝm divar ola. 
Saibi danlamayın şerǝ belǝ aşiq olub, 
Şeridǝn yaxşı nǝ vardır, bir adam bikar ola? 
 
 
* * * 
 
Bircǝ qurtum da belǝ qabda şǝrabım yoxdur, 
Başımın altda kuzǝm yoxdusa, xabım yoxdur. 
Öpmǝsǝm mǝn qǝdǝhin odlu dodağından ǝgǝr, 
Sanki boş bir şişǝyǝm, sinǝdǝ tabım yoxdur. 
Bilirǝm özgǝlǝri badı çǝkir gündüzlǝr, 
O mǝnǝm ki, gecǝ dǝ meylǝ hesabım yoxdur. 
Sel gǝlir, qorxunu qoy qǝsri olanlar çǝksin, 
Bir komam yoxdu, demǝk, seldǝn ǝzabım yoxdur. 
Sǝn mǝnim gözlǝrimi fanusa döndǝrdin ǝcǝb, 
Şam kimi yanmadayam, varmı savabım? Yoxdur. 
____________________________________________________________________ 
www.ocaq.net 
 
 
 
282
Sǝbǝbi yoxsa da, bu dairǝdǝ mǝhv oluram, 
Soruram, ancaq hǝlǝ doğru cavabım yoxdur. 
Əymǝyib kimsǝyǝ Saib başını ǝvvǝldǝn, 
Hǝr nǝyim vardı, budur, çünki niqabım yoxdur. 
 
 
* * * 
 
Bircǝ köynǝk olmuşam mǝn yenǝ dǝ yardan uzaq, 
İndi gör, mǝn hardayam, eh, düşmüşǝm hardan uzaq? 
Necǝ dǝ rahat yatırdım yarımın qoynunda mǝn, 
Qalmışam çevrǝ çǝkǝn dövrǝmǝ pǝrgardan uzaq. 
Uzağa getmǝkdǝn özgǝ qalmamış bir tǝdbirim, 
Kim yaxın olsa hara sonra olur ordan uzaq. 
Gülmǝdi tǝrk eylǝyǝn vaxt cǝnnǝti Adǝm baba, 
Mǝn dǝ qǝmgin olmaram düşsǝm o dildardan uzaq. 
Sanki Fǝrhad tişǝsiydi hiss edirdi tüklǝrim, 
Düşmüş idim mǝn Şirindǝn, yoxsa gülzardan uzaq? 
Gah sevincdǝn gülmüşǝm, gah ağladım öz dǝrdimǝ, 
Hǝm nigarımdan uzaq qaldım, hǝm ǝğyardan uzaq. 
Mümkün olmaz bir daha qismǝt ola ömrü ǝbǝd, 
Vermişǝm ǝldǝn ǝbǝs, mǝn düşmüşǝm vardan uzaq. 
Heyrǝtimdǝn donmuşam, hǝsrǝt lal etmişdir mǝni 
Qalmışam xeyli zamandır gül dodaqlardan uzaq. 
Yǝqub öz göz yaşların qatmış mǝnim göz yaşıma, 
O öz oğlundan uzaq, mǝn Yusifi-zardan uzaq. 
____________________________________________________________________ 
www.ocaq.net 
 
 
 
283
Gözlǝrimdǝn quş kimi uçmuş yuxum, hǝsrǝtdǝyǝm, 
Eylǝ ki, tale salıb o lalǝ-rüxsardan uzaq. 
Mǝn yarı axtarmağa sǝrf eylǝdim öz ömrümü, 
Bağban idim, qalmışam bağdan uzaq, bardan uzaq. 
Varmı, Saib, bir nǝfǝr andan xǝbǝr versin mǝnǝ? 
Xeyli vaxtdır düşmüşǝm qǝlbdǝn, bu qǝmxardan uzaq. 
 
 
* * * 
 
Dodağın lǝlini mǝn dadmadım hǝsrǝt, getdim, 
Yenǝ dǝ şad olasan, etmǝdin ülfǝt, getdim. 
Yusifin nǝğmǝsi mǝndǝn ayırıb indi mǝni, 
Qafilǝ zǝngi mǝni eylǝdi dǝvǝt, getdim. 
Hüsnünün şövqü ilǝ sel kimi uçdum, uçdum, 
Elǝdim kol-kosa yollar boyu hiddǝt, getdim. 
Gövhǝrǝ bǝnzǝri var hǝr ayağımda qabarın, 
Onları qanlı tikan eylǝdi qarǝt, getdim. 
Xamlığımdan cigǝrim yandı yenǝ, döndü uda, 
Hay salıb eylǝmǝdim heç dǝ şikayǝt, getdim. 
Özgǝ cür nal vurulub başmağıma indi mǝnim, 
Dünyanı tǝrk elǝdim, mǝn daha rahǝt getdim. 
İki dünya mǝtahından mǝnǝ bǝxş eylǝdilǝr, 
Ömr ǝta eylǝmǝdi bir mǝnǝ fürsǝt, getdim. 
Mǝn dǝ bir qönçǝ idim, dǝydisǝ İsa nǝfǝsi, 
Mǝndǝki hümmǝtǝ bax, açmadım ǝlbǝt, getdim. 
____________________________________________________________________ 
www.ocaq.net 
 
 
 
284
Cigǝrin Yanğısına dözmǝdi çün Tur hǝvǝsim, 
Sinǝmin dağı mǝnǝ bǝsdi, nǝhayǝt getdim. 
Saib, öz gövhǝrini çǝkdisǝ hǝr kǝs bazara, 
Mǝn dǝ qoydum bu cahan ǝhlinǝ sǝrvǝt, getdim. 
 
 
* * * 
 
Köksüm dağını taci-Firiduna vermǝrǝm. 
Üryan tǝnimi ǝtlǝsi-gǝrduna vermǝrǝm. 
Eşqin odunu qǝlbdǝ, pünhanda saxlaram, 
Mǝcnunluğumu damǝni-hamuna vermǝrǝm. 
Dǝrdin dağıyla sǝngi-mǝlamǝt yetǝr mǝnǝ, 
Tǝsdiq üçün bu dağımı Mǝcnuna vermǝrǝm. 
Seydim tǝcǝlli nuru kimi ram olan deyil, 
Mǝn bir daha bu qǝlbimi gǝrduna vermǝrǝm. 
Mey tǝk tökǝrsǝ dǝryaları camıma fǝlǝk, 
Bir gövhǝr öz sinǝmdǝn o mǝftuna vermǝrǝm. 
Zǝrdǝn ǝzizdi zǝr kimi olmuş üzüm mǝnǝ, 
Bu guşǝni mǝn dövlǝti-Qaruna vermǝrǝm. 
Mǝstlikdǝn elǝ qorxu düşüb canıma, inan, 
Mǝn lǝblǝrimi, bil, lǝbi-gülgüna vermǝrǝm. 
Hǝr nǝ qoyulsa mey xumuna zülmüdür ona, 
Bir cam şǝrabı mǝn ki, Filatuna vermǝrǝm. 
Saib qǝba geyib içǝ pünhanda qanını, 
Nǝ rǝngimi, nǝ sirrimi biruna vermǝrǝm. 
____________________________________________________________________ 
www.ocaq.net 
 
 
 
285
Xudapǝrǝst edibsǝn, saqi, bu meypǝrǝsti? 
Nǝ bütpǝrǝst idim mǝn, nǝ xudpǝrǝst, bu bǝsdi. 
Hǝr yolda yolkǝsǝn var, orda aman da olmaz, 
Nǝ qǝdr tövbǝ etdim şeytan yolumu kǝsdi. 
Tǝzǝ zünnara döndü indi mǝnǝ bu ehram, 
Onun eşqi sinǝmdǝn kǝsilmǝyǝn nǝfǝsdi. 
Saqi, mǝnim şǝrabım şişǝmdǝ coşdu-daşdı, 
O necǝ nǝğmǝlǝrdi, mütribdǝ bu nǝ sǝsdi? 
Külǝklǝri ovcumda tutardım mǝst olanda, 
Xumaram, indi alǝm mǝnimdi, bu hǝvǝsdi? 
Sǝn bu xarabat içrǝ mǝnǝ mǝni tanıtdır, 
Dağla dǝrǝyǝ bǝnzǝt, ayıqla burda mǝsti. 
Böyüklǝr mǝclisindǝ sıxılmışam nǝdǝnsǝ, 
Hǝmsöhbǝtim ürǝkdir, özgǝ nǝ var ǝbǝsdi, 
O tellǝrin hǝsrǝtin, Saib, qovdun ürǝkdǝn, 
Sözǝ könül bağladın, yarın eşitdi küsdü. 
 
 
* * * 
 
Şadlığı biz bu cahanda biqǝmǝ tapşırmışıq, 
Gül yanağın öpmǝyi çün şǝbnǝmǝ tapşırmışıq. 
Dünyanın dǝrdi-qǝmin biz çǝkmǝyǝ razı olub 
Ürǝyin Kǝbǝsini, bil, zǝmzǝmǝ tapşırmışıq. 
Çoxu dünyada ǝsǝr qoydu özündǝn yadigar, 
Hǝr nǝ iş olsa onu biz alǝmǝ tapşırmışıq. 
____________________________________________________________________ 
www.ocaq.net 
 
 
 
286
Biz ki bir daş qoymadıq dünyada bir daş üstünǝ, 
Bilmirǝm bǝs işlǝri axır kimǝ tapşırmışıq? 
İki alǝm tapşıranda ixtiyarın bizlǝrǝ, 
Bixǝbǝrlikdǝn onu biz mübhǝmǝ tapşırmışıq. 
Göz tutar sinǝmdǝki dağlar, yaralar bǝllidir, 
Çünki mǝlhǝm qoymağı biz mǝrhǝmǝ tapşırmışıq. 
Cǝnnǝtin hǝr nemǝtindǝn biz daha ǝl çǝkmişik, 
Buğdasın da, meyvǝsin dǝ Adǝmǝ tapşırmışıq. 
Gǝrdişin çǝrxi dolanmaz şadlığa, Saib, inan, 
Lap nahaqdır ömrü biz bu matǝmǝ tapşırmışıq. 
 
 
* * * 
 
Kaş yenǝ İsfahana dönmǝyǝ imkanım ola, 
Vǝsfinǝ Zindǝrudun bir yeni dastanım ola. 
O Çaharbağını bir dolanım İsfahanın, 
Haranı sevsǝ könül orda aşiyanım ola. 
Gözümǝ nur verǝ mişg ǝtri verǝn sürmǝlǝri 
Zindǝrud nǝhrinǝ göz yaşlarım ehsanım ola. 
Şirinin bazarına Xosrov aparmış Şǝkǝri, 
İsfahan mülkünü Şǝbdizilǝ cövlanım ola. 
Abi-heyvan içǝnin yoxdu cavanmǝrdliyi, bil, 
İstǝmǝm Xızr kimi ömri-cavidanım ola. 
Qürbǝti tǝrk edǝrǝk üz qoyuram mǝn vǝtǝnǝ, 
Daşı qum tǝk ǝzǝrǝm bǝlkǝ o mǝrcanım ola. 
____________________________________________________________________ 
www.ocaq.net 
 
 
 
287
Döndü mǝxmǝr yatağa kirpik o yorğun gözümǝ, 
İstǝmǝm rahat ikǝn yer üzü zindanım ola. 
Su ilǝ atǝşi mǝn bir-birinǝ dost elǝdim, 
Söylǝ, bǝs sǝnlǝ necǝ ǝhdilǝ peymanım ola? 
Saibin tǝbi-xudadı elǝ tüğyan edir, 
İstǝrǝm Turda yanan atǝşi heyranım ola! 
 
 
* * * 
 
Qǝlǝmimdǝn bu qǝdǝr incǝ fikirlǝr tökülǝr, 
Nǝ üçün qǝlbimǝ hökm etmǝdǝdir bǝs bu kǝdǝr? 
Mǝni bu çǝrxi-fǝlǝk torpağa salmış nǝ üçün? 
Çün günǝş tǝk yayılan kǝlmǝlǝrim tüğyan edǝr. 
İncǝ söz üstǝ yanıb şam kimi hǝr gün ǝridim, 
Bu halımdan bilirǝm çǝkmǝyǝcǝk kimsǝ xǝtǝr. 
Olmuşam gül budağı, sınmamaq üçün nǝ edim? 
Rǝngbǝrǝng mǝnalara sinǝmi etdim dǝftǝr. 
Üz qoyub üstümǝ gǝlmǝkdǝ hamı dörd yandan, 
Aynaya bǝnzǝyirǝm? Bǝlkǝ dǝ var başqa xǝbǝr? 
Bu yaşıl günbǝzin altında yerim yoxdu qaçam, 
Bir dǝ bu oxlar ǝlindǝn qurtaran oldu mǝgǝr? 
Gǝl bu sǝhrada mǝni tapginan, ey müşgül açan, 
Müşgülüm yüz min olar, mümkün edib saysan ǝgǝr. 
İncǝ tǝb şairi saysan nǝ qǝdǝrdir, Saib? 
Yoxdur onlarda fǝqǝt mǝndǝ olan şerü hünǝr! 
____________________________________________________________________ 
www.ocaq.net 
 
 
 
288
Nǝ zaman mey dolu camda görürǝm çöhrǝmi mǝn, 
Sanıram gördüm o gül üstǝ düşǝn şǝbnǝmi mǝn. 
Yaxamı vermǝrǝm ǝsla tǝbibin ǝllǝrinǝ, 
Əlacım meydi, içim, ta unudum hǝr qǝmi mǝn. 
Kuzǝnin ağzı mǝnimçün qızaran dan yeridir, 
Ayı da zǝnn edirǝm dǝryaya düşmüş gǝmi mǝn. 
Sǝnǝ şadlıq gǝtirǝn bağça mǝnǝ qǝm gǝtirir, 
Qǝm ilǝ qarşıladım çünki gǝlǝn hǝr dǝmi mǝn. 
Ay sǝmǝndimdi mǝnim, göylǝr isǝ göy çǝmǝnim, 
Fǝlǝyin çǝrxi kimi dövr edirǝm alǝmi mǝn. 
Bu cahanda nǝ ümidlǝ yaşasın Saibi, de, 
Gözlǝrindǝ görürǝm sönmüş ümidlǝ şǝmi mǝn. 
 
 
* * * 
 
Naz ilǝ yar yeriyǝndǝ o çinar qamǝti gör, 
Yaxşı bax, sǝn bu tǝbiǝt yardan nemǝti gör. 
Gǝl, bu torpaqda sǝn o rǝqs elǝyǝn zǝrrǝyǝ bax, 
Günǝşin cilvǝlǝnǝn şölǝsini, tǝlǝti gör. 
Yoxdusa sǝndǝ bǝsirǝt gözü hǝqqi görǝsǝn, 
Haqq üçün ayna tutan çöhrǝdǝki hikmǝti gör. 
Parlayar dövlǝti-bǝxtim ola qǝmxarın huma. 
Bayquşun alnına haqdan tökülǝn şǝfqǝti gör. 
O pǝrişan yuxunu bük bu ipǝkdǝn yatağa, 
Başını yastığa qoy sǝn, yuxuda cǝnnǝti gör. 
____________________________________________________________________ 
www.ocaq.net 
 
 
 
289
Pǝrdǝdǝ olsa belǝ dost üzünü görmǝk olar, 
Saib, ol ǝhli-bǝsirǝt, o ǝziz surǝti gör. 
 
 
   * * *  
 
Alimin söylǝdiyi söz mǝgǝr ǝfsanǝ olar? 
Mey nǝ vaxt hasil olar azimi-meyxanǝ olar. 
Adı sözlǝr qǝlǝmimdǝn kağız üstǝ tökülǝr, 
Tǝzǝ paltar geyinǝr sanma ki, biganǝ olar. 
Qǝlbimin arzusunu mǝhv elǝdin eşqin ilǝ, 
Bil ki, xırman dolusu toxma sǝbǝb dana olar. 
Şam geyǝr fanusu öz ǝyninǝ paltar yerinǝ, 
Yenǝ şǝmǝ alışan eşqilǝ pǝrvanǝ olar. 
Bircǝ söz çıxsa yarın qönçǝ dodağından ǝgǝr, 
O sözün qiymǝti sǝrrafına dürdanǝ olar. 
Qǝlǝmim gǝzsǝ kağız üstǝ, inan, nǝrǝ çǝkǝr, 
Mǝrd ǝlindǝ qǝlǝmin nǝrǝsi mǝrdanǝ olar. 
Sinǝmin dağı bütün alǝmi salmışdır oda, 
Hansı kaşanǝ yana axırı viranǝ olar. 
Nǝfsini qoyma aşa hǝddini, çün körpǝ uşaq 
Çıxsa evdǝn itǝcǝk, hǝr yer ona xanǝ olar. 
Sanma asan çıxarar qǝvvas o dür danǝsini, 
Saibin sinǝsi hǝr gövhǝr üçün şanǝ olar. 
 
 
____________________________________________________________________ 
www.ocaq.net 
 
 
 
290
Ey gül, bu hǝqiqǝt evinǝ bir nǝzǝr eylǝ, 
Bir cam mey içib özgǝ cahana güzǝr eylǝ. 
Bilsin göhǝrin qiymǝtini o sǝdǝf hardan? 
Sǝn zǝrlǝrini zǝrgǝrǝ göstǝr, hünǝr eylǝ, 
Kök olsa iki şaxǝli tufan qıra bilmǝz. 
Qǝlbim üzülür, bağla telindǝn kǝmǝr eylǝ. 
Bir zǝrrǝcǝ qan vardı fǝqǝt qǝlbin evindǝ, 
Sanki o qabardır, deş onu, birtǝhǝr eylǝ. 
Ey çǝrx, günǝşi bǝsdi belǝ parlaq edibsǝn! 
Bǝsdir, bu cigǝr dağlamağından hǝzǝr eylǝ. 
Arif olan insan dǝyişǝr gövhǝri dürlǝ, 
Can nǝqdin ǝvǝz istǝsǝ canan ǝgǝr, eylǝ. 
Saib, qǝzǝli Valehǝ yazdım, o demişdir: 
Dağı sinǝdǝ, qanı ürǝkdǝ bǝhǝr eylǝ. 
 
 
* * * 
 
Ey könül, qışlı, payızlı ruzigarı fikr elǝ, 
Huşyar ol, tez solar ömrün baharı, fikr elǝ. 
Bir nǝsim ǝssǝ hǝyatın dǝftǝrin alt-üst edǝr, 
Bu vǝrǝq tǝk çevrilǝn leylü-naharı fikr elǝ. 
Ay ǝgir öz başını, 14 gecǝ olsun tamam, 
Mey içib mǝst olmağın vardır, xumarı fikr elǝ. 
Harda ki, şǝr iş olur, ordan çǝkil tez bir yana, 
Özgǝ fikrin olmasın, sǝn bu qǝrarı fikr elǝ. 
____________________________________________________________________ 
www.ocaq.net 
 
 
 
291
Zǝhrdir, bir dǝ peşimanlıq cahanın işlǝri, 
Xabi-rahǝt vaxtı boynunda o mari fikr elǝ. 
Asiman tǝk bu cahanın da yox ǝvvǝl-axırı, 
Bu hǝyat da böylǝdir, yox etibarı, fikr elǝ. 
Gül ǝgǝr gülşǝndǝ gülsǝ axır o gülab olar, 
Gülmǝ hǝr yerdǝ, gülüm, gülsǝn dǝ barı fikr elǝ. 
Xǝncǝr ağır oldumu ağır olar mütlǝq yaran, 
Düşmǝni qüvvǝtlisǝ mǝzlum şikarı fikr elǝ. 
Mığmığa axşam uçar, insan qanıyla bǝslǝnǝr, 
İndi sǝn zahid kimi mǝrdüm-azarı fikr elǝ. 
Nǝbzdǝn duymaq olur hǝr insanın ǝhvalını, 
Üzmǝyǝ yox cürǝtin, onda kǝnarı fikr elǝ. 
Kainat tüstüylǝ tozdan yoğrulub, Saib, düşün, 
Tüstünü fikr etmǝ tǝk, hǝm dǝ qübarı fikr elǝ. 
 
 
* * * 
 
Dost olub düşmǝnim ilǝ onu şǝn şad elǝmǝ, 
Bu yanan qǝlbimi kim söylǝdi abad elǝmǝ? 
Kafǝr olmuş gözünǝ ümma ǝnamlar verǝlǝr, 
İmanı qarǝt üçün zülfünü azad elǝmǝ. 
Baxginan allaha, bağla yaxanın düymǝsini, 
Ucalar ulduzatǝk ah ilǝ fǝryad, elǝmǝ! 
İmtahan etmǝk üçün sadǝcǝ duz sǝp yarama, 
İnlǝsǝm asma qulaq, sǝn mǝnǝ imdad elǝmǝ. 
____________________________________________________________________ 
www.ocaq.net 
 
 
 
292
Saibin sinǝsi ariflǝr üçün mǝbǝd olub, 
Sǝn müsǝlmansan ǝgǝr Kǝbǝni bǝrbad elǝmǝ. 
 
 
* * * 
 
Dünyanın qǝlbi ǝsǝr, eylǝ ki, qǝlbim döyünǝr, 
Birlǝşǝr yerlǝ sǝma sakit olub dursam ǝgǝr. 
Torpağın bağrın iki böldü, göyǝrdi toxumum, 
Min şikayǝt elǝsǝ göylǝrǝ heç etmǝz ǝsǝr. 
Ömrümüz keçdi avamlıqla, ümid var bǝlkǝ 
O qiyamǝt günǝşindǝn bizǝ dǝ çatdı sǝmǝr. 
Fǝlǝyin çǝrxinin altında hanı meydanımız – 
Qaçaraq dǝrdin ǝlindǝn qutara bircǝ nǝfǝr?! 
Min dǝfǝ zǝng kimi çırpıla qǝlbim gecǝlǝr, 
De, nǝdir faydası, heç kimsǝyǝ çatmazsa xǝbǝr?! 
Gül kimi üzlǝrǝ baxmaq mǝnǝ olmuşdu hǝyat, 
Gözlǝrim gül bağına şeh kimi göz yaşı tökǝr. 
Sübh çağı ǝllǝrini qaldıraraq eylǝ dua, 
Nǝfǝsimlǝ açılır dünyada bu nurlu sǝhǝr. 
Nǝ qǝdǝr fitnǝsi var köhnǝ şǝrabın küpünün? 
O da girmişdi mǝnim qoynuma, rahatlıq edǝr. 
O qǝdǝr zǝhr töküb sinǝmǝ dövran, Saib, 
Gǝr ilan sancsa mǝni tab elǝmǝz zǝhrǝ, ölǝr. 
 
 
____________________________________________________________________ 
www.ocaq.net 
 
 
 
293
Ya ürǝklǝ ǝlǝ al camı, meyǝ hörmǝt elǝ, 
Ya da heç meyxanaya basma qǝdǝm, möhlǝt elǝ. 
Mey iki hǝftǝ bu küpdǝ qalacaq mǝhbustǝk, 
Sǝn dǝ get dövran ilǝ baş-başa qoy, söhbǝt elǝ. 
Aşiqin sözlǝri gül yarpağı tǝk nazik olar, 
Qulaq asmaq nǝdi, dǝrk eylǝmǝyǝ adǝt elǝ. 
Sǝnǝ öz zǝrli camın versǝ sǝhǝr vaxtı günǝş, 
Qanlı göz yaşıdı, iç sǝn o camı, cürǝt elǝ. 
Dünyanın yoxdu qǝrarı, sǝnǝ çox bǝnzǝri var, 
Sakit ol, tǝmkin ilǝ sǝn onu da rahǝt elǝ. 
Qǝzǝbin vaxtsız ölümdür, bunu bir yaxşı düşün, 
Bu qǝzǝb zǝhrini sǝn öz-özünǝ qismǝt elǝ. 
Bülbül axşam oxuyanda yetişir vǝsli-gülǝ, 
Gecǝlǝr ötmǝyi bülbül kimi sǝn adǝt elǝ. 
Mişkidǝn bilmǝk olar ki, bu xotǝn ahusudur, 
Yun libasda dolanan kǝslǝr ilǝ ülfǝt elǝ. 
Elǝ ki, dan sökülǝr, saqi alar camın ǝlǝ, 
Tǝrk elǝ dünya qǝmin, Saib ilǝ işrǝt elǝ. 
 
 
* * * 
 
Göz yaşım sinǝmin üstündǝ dönübdür qabara, 
Qǝlbimin hǝr düyünü taleyimi etdi qara. 
Mǝn ki, o meyli dodaqdan daha düşdüm uzağa, 
Meyxana azlıq edir ölkǝdǝ mǝn tǝk xumara. 
____________________________________________________________________ 
www.ocaq.net 
 
 
 
294
Külǝyin tuğyanı sanki qanada döndü, mǝnim – 
Yolumun üstǝ bitǝn neştǝrǝ bǝnzǝr o xara. 
Ahımın dağı ǝsǝr qoymadı torpaqda mǝnim, 
Bǝlkǝ tǝskinlik olardı o da mǝn biqǝrara. 
Qurumuş dǝn dǝ belǝ torpağın altda cücǝrǝr, 
Mǝnim o sǝrv qǝdim kölgǝsini salsa hara. 
Sellǝrin hǝmlǝsi qorxutmayır ǝsla mǝni heç, 
Düzlüyüm dörd yanımı sǝhrada almış hasara. 
Saib, ömrün bulağı axmadı bir qayda ilǝ, 
Fǝrqi yox, ya payıza döndü zaman, ya bahara. 
 
 
   * * *  
 
Saçların qapqaradırsa gǝrǝk hüşyar olasan, 
Sübh işıqlandımı göy, onda da bidar olasan. 
Ömürün sözdǝ keçib, bircǝ işin yoxdu hǝlǝ, 
Nǝ qǝdǝr söz verǝsǝn, axırı bikar olasan? 
Gözlǝrin gül yanağında şehǝ tor oldu sǝnin, 
O şǝfǝq üzlü yara valehi-qǝmxar olasan. 
Çıxma sǝn meyxanadan, cübbǝni, ǝmmamǝni at, 
O zaman çıx ki, daha çıxmağa naçar olasan. 
Yıxılar, qalxmaz o kǝs ki, qala can qayğısına, 
Belǝ bir haldan uzaq, bǝlkǝ dǝ bizar olasan. 
Açaraq ağzını gül tǝk hǝyata gülmǝ nahaq, 
Qorx zamanın toruna sǝn dǝ giriftar olasan. 
____________________________________________________________________ 
www.ocaq.net 
 
 
 
295
Sǝn dǝ Saibtǝk uzun söhbǝtǝ meydan versǝn, 
Qorxuram söz uzana, axırı zinhar olasan. 
 
 
* * * 
 
Dönǝcǝk qǝlbi qana hǝr kǝs ola yarın ǝgǝr, 
İstǝmǝz İsanı da kim ola bimarın ǝgǝr. 
Yarı canım var onu verrǝm o gül lǝblǝrinǝ, 
Bircǝ an gǝlsǝ dilǝ tutiyi-köftǝrın ǝgǝr. 
Taleyin üstǝ olubdur nǝ qǝdǝr söhbǝtimiz, 
Taleyim yoxdu mǝnim olmasa gülzarın ǝgǝr. 
Qorxuram sǝrv qıra qumruların gül qanadın, 
Sǝrvlǝr tir-tir ǝsǝr sǝxt ola rǝftarın ǝgǝr, 
Bu tǝzǝ sǝbkini Saib necǝ icad elǝyib? 
Gül kimi ǝtr saçır duysalar ǝşarın, ǝgǝr. 
Bir saf ürǝk qoyubmu qala ruzigar, hanı? 
Alǝm tamam qaranlıq olub, aynadır, hanı? 
Hǝr yerdǝ tǝmiz insan ola, bil şikǝstdir o, 
Dövran edibmi bir nǝfǝri bǝxtiyar, hanı? 
Sǝhra kimi hǝrisdi qana burda çoxları, 
Varmı bu yerdǝ bir nǝfǝrǝ etibar, hanı? 
Sonsuz üfüqlǝri nǝfǝsi-ǝtrǝ qǝrq edǝn – 
Bu çöldǝ çoxlu ahu olardı şikar, hanı? 
Bir mǝrdi-meydan istǝyirǝm odlu xǝncǝri 
Etsin bütün bu ǝyrilǝri tarimar, hanı? 
____________________________________________________________________ 
www.ocaq.net 
 
 
 
296
Bitmǝz hǝrisliyi fǝlǝyin, insaf umma sǝn, 
Bax süfrǝsindǝ nemǝti-ǝlvani var, hanı? 
Pǝrvanǝ çatdı vǝslinǝ şǝmin, aram olub, 
Dǝrya kimi coşar ürǝyim, bǝs kǝnar hanı? 
Ey eşqǝ rǝhbǝrǝm-deyǝ, hǝr yerdǝ dǝm vuran, 
Göstǝr, sinǝn olubmu sǝnin dağidar, hanı? 
Şamtǝk var isǝ qǝlbidǝ sönmǝz atǝşin, 
Göz yaşı töküb ağlamadın aşikar, hanı? 
Saib, bu şeri hǝzrǝti Əttara yaz cavab, 
Atǝşdǝ inlǝyǝn o dili-biqǝrar hanı? 
 
 
* * * 
 
Düşmǝ sǝn ardına o sǝrvi-rǝvanın, getmǝ, 
Oğrun-oğrun bax ona, vardı ziyanın, getmǝ. 
Ürǝyin yanmır ǝgǝr onda çǝkil küncǝ, otur, 
Gǝr bu eşq mǝbǝdinǝ yoxsa gümanın, getmǝ. 
Dalğanın zǝrbǝsinǝ tab gǝtirǝ bilmǝz hübab, 
Yoxdu bu dǝryada bir darülǝmanın, getmǝ. 
Qönçǝ tǝk yu üzünü gözlǝrinii yaşı ilǝ, 
Sonra da ǝylǝş ǝgǝr varsa divanın, getmǝ. 
Əğyarın mehrinǝ aldanma, hǝqiqǝt deyil o, 
Fürsǝti olsa tökǝr xǝlvǝti qanın, getmǝ. 
Yaxşı bil gücsüz olan kǝslǝrǝ haqq arxa durar, 
Düşmǝ ardınca önündǝn o qaçanın, getmǝ. 
____________________________________________________________________ 
www.ocaq.net 
 
 
 
297
Vǝqf olan yerdǝ görübsǝnmi könüllǝr şad ola? 
Xeyiri yoxdu sǝn üçün, bil o mǝkanın, getmǝ. 
Yeri var Saib ǝgǝr batsa qana, çox demişǝm, 
Fitnǝkardır o gözǝl, heyfidi canın, getmǝ. 
 
 
* * * 
 
Sǝn ey könül, dövran ilǝ biganǝ ol, biganǝ ol. 
Sev qǝlbdǝn ol dilbǝri hǝmxanǝ ol, hǝmxanǝ ol. 
Bǝsdir daha yatdın, aman, göz aç bu qǝflǝtdǝn oyan, 
Bir az da sǝn eşqinlǝ yan, ǝfsanǝ ol, ǝfsanǝ ol. 
Şǝmin ayağında göhǝr, pǝrvanǝ olmuş dǝrbǝdǝr, 
Mümkün edǝ bilsǝn ǝgǝr, viranǝ ol, viranǝ ol. 
İstǝrmisǝn mǝstlǝr hǝr an, ǝldǝn-ǝlǝ etsin rǝvan, 
Əl çǝk sǝn onda canıdan, peymanǝ ol, peymanǝ ol. 
Nǝfsin olarsa ixtiyar, İskǝndǝrin sǝddi olar, 
Sel olmağa versǝn qǝrar, mǝstanǝ ol, mǝstanǝ ol. 
Sǝn mǝhrǝm olsan zülfünǝ, yay ǝtrini can mülkünǝ, 
Yüz dilli ol, dinmǝ yenǝ, sǝn şanǝ ol, sǝn şanǝ ol. 
Uşağın atdığı o daş, divanǝlikdǝ oldu faş, 
Baş alma heçliyǝ yavaş, fǝrzanǝ ol, fǝrzanǝ ol. 
Yan, ruhunu sǝn pak elǝ, nǝ qorx, nǝ dǝ ki, bak elǝ, 
Dǝryada olmasan hǝlǝ, dürdanǝ ol, dürdanǝ ol. 
Şǝbnǝm yox oldumu inan, gülşǝnlǝ birlǝşǝn zaman, 
Canana qurban eylǝ can, cananǝ ol, cananǝ ol. 
____________________________________________________________________ 
www.ocaq.net 
 
 
 
298
Sǝn Saibin şerin eşit, o Rumlu Arifi yad et, 
Deyir ki, düz yol ilǝ get, divanǝ ol, divanǝ ol. 
 
 
* * * 
 
Qamaşar gözlǝri hǝr kǝs üzünǝ baxsa bir an, 
Mǝn uzaqdan baxıram hüsnünǝ heyran-heyran. 
Çıxasan gǝrdişǝ bu qamǝt ilǝ bağda ǝgǝr, 
Sǝrvlǝr başın ǝyǝr cǝrgǝ ilǝ orda, inan. 
O qǝdǝr incǝ, lǝtifsǝn, yerǝ düşmǝz kölgǝn, 
Tǝzǝ gül yarpağıtǝk ǝtr yayırsan, canan. 
Utanıb baxmamısan aynada öz surǝtinǝ, 
Misr heyranın idi, indi dǝ olmuş Kǝnan. 
Gözǝlǝ baxmağa Saib utanırsa, o yenǝ 
Qǝlbdǝn razıdı olsun sǝnǝ hǝr an qurban. 
 
 
* * * 
 
Şǝrabın şǝbnǝmi düşmüş mǝnǝ bir lalǝ gǝtir 
Doldurub mey qǝdǝhin könlümü sǝn halǝ gǝtir. 
Müşgül olsa qǝdǝhi doldurub hey paylamağın, 
Yığ yağış damlaların, ya da yığıb calǝ gǝtir. 
Boş sözü söylǝmǝyǝ, saqi, mǝnim yox hǝvǝsim, 
Dǝryada dalğanı say, ol qǝdǝr piyalǝ gǝtir. 
____________________________________________________________________ 
www.ocaq.net 
 
 
 
299
Dostları yad elǝyib içsǝn, ürǝk şad olacaq, 
Bu könül alǝmini meylǝ qeylü-qalǝ gǝtir. 
Yaz gǝlibdir nǝ durubsan, a bulud, tök yağışı, 
Yağış ilǝ şǝrabın şişǝsin cidalǝ gǝtir. 
Güllǝrin çöhrǝsinǝ şeh qoyub öz nöqtǝsini, 
Get bağa, gör qutarıb ordakı risalǝ, gǝtir. 
Qǝlbinin dağı ilǝ naz elǝyir lalǝ yenǝ, 
Bir qǝdǝh badǝ verib sǝn onu kǝmalǝ gǝtir. 
Bǝdnǝzǝr evyıxanın sǝn dǝ görünmǝ gözünǝ, 
Qǝlb evin açmaq üçün yazdırıb qǝbalǝ gǝtir. 
Lalǝnin qanını üstǝ qan axıtma, sǝyyad, 
Nalǝnin üstǝ tǝrrǝhüm elǝ, az nalǝ gǝtir. 
Hüsnünün şölǝsi düşmüş o qara tellǝrinǝ, 
Fikrinǝ aylı gecǝ şölǝlǝnǝn halǝ gǝtir. 
Susdu, Saib, o gülün xatirinǝ bülbüllǝr, 
Doldur o mey qǝdǝhin, qoyma daha qala, gǝtir. 
 
 
* * * 
 
Dülrübalıqla yenǝ naz elǝyirsǝn mǝnǝ sǝn, 
Qǝlbi aldın, nǝ qalıbdır ki, gǝlibsǝn yenǝ sǝn? 
Zülfünün ǝtri damıb, dǝryada gövhǝr yaranıb, 
Nazu qǝmzǝnlǝ hara getsǝn ǝgǝr bir dǝnǝsǝn. 
Qoltuğunda kuzǝ, ǝldǝ qǝdǝhin, bir dǝ ki, çǝng, 
Ətrafa boylanaraq gǝldin ǝcǝb gülşǝnǝ sǝn. 
____________________________________________________________________ 
www.ocaq.net 
 
 
 
300
Əl çalıb oyna gülüm, çünki xarabatdı bura, 
Gǝlmǝdin heç dǝ dua etmǝyǝ bu mǝskǝnǝ sǝn. 
O qǝdǝr qal ǝzizim, mǝn unudum ta özümü, 
Axı şadlıq gǝtiribsǝn bu yazıq bǝndǝnǝ sǝn. 
Qǝlbi yanmışlara sǝn çatsan ǝgǝr, sübh yeli, 
De, nǝ tapşırdı yarın zülfü ǝmanǝt sǝnǝ, sǝn. 
Kim xǝbǝrsizdi hǝqiqǝt donu biçmiş sözünǝ, 
Xoşdu, Saib, o mǝcaz alǝminǝ sǝn dönǝsǝn. 
 
 
* * * 
 
Mǝni salmışdı qana, vallah, o türkün gözǝli, 
Sinǝm olmuş hǝdǝfi kirpiyini mǝn görǝli. 
Vǝdǝ vermişdi fǝqǝt tutmadı öz vǝdǝsini, 
Qǝzǝbi dağ çayıdır? Bǝlkǝ yazın lilli seli? 
Yanağından tökülǝn yaş baharın gürşadıdır, 
Nǝ qǝdǝr ev dağıdıb, ümmana qǝrq etdi eli. 
Bǝzǝnib baxmadı diqqǝtlǝ hǝlǝ hüsnünǝ o, 
Nǝ isǝ güzgüyǝ heç vaxt uzana bilmir ǝli. 
Qǝlbinin aldı qǝrarın nǝ qǝdǝr aşiqinin, 
Hesaba gǝlmǝz o dilbǝr gözǝlin fitnǝ-feli. 
İstǝyir mǝftun edib yandıra pǝrvanǝni o – 
Şam kimi şölǝlǝnir, taki ǝsir sübh yeli. 
İldırım tǝk çaxaraq düşsǝ, neyiistana düşür, 
Ah kimi sinǝdǝn uçsa qırar ǝn incǝ teli. 
____________________________________________________________________ 
www.ocaq.net 
 
 
 
301
Günǝşin şǝbnǝmini görmǝmiş heç kǝs, Saib, 
Tǝrinin damlası şǝbnǝm kimi örtmüş o gülü. 
 
 
* * * 
 
Ey gözǝl, hǝm meypǝrǝst, hǝm dǝ qǝzǝlxan olmusan. 
O yaman gözdǝn uzaq, mǝşhuri-dövran olmusan. 
Hǝr nǝ keçsǝ fikrimizdǝn sǝn bilirsǝn ilk dǝfǝ, 
Xoş ǝda, xoş xasiyyǝt, hǝm dǝ mǝqamdan olmusan. 
Sǝn ki bir vaxt evinin küçǝsini bilmǝz idin. 
İndi hǝm yol göstǝrǝn, hǝm yol kǝsǝn can olmusan. 
Bu ötǝn axşamatǝk yox idi şǝkkǝr gülüşün, 
Şǝkkǝrstanda bitǝn gül kimi xǝndan olmusan. 
Sǝrvidin, sübh yelindǝn budağı tir-tir ǝsǝn, 
İndisǝ hǝr şaxǝsi meyvǝylǝ ǝlvan olmusan. 
Sǝndǝn ötrü ölǝridim, bu hǝyatımdı, deyǝ. 
Surǝti Xızr, lǝbi İsayi-dövran olmusan. 
Utanıb baxmaz idin aynada öz surǝtinǝ, 
İndi bu hövsǝlǝ, bu fikridǝ hardan olmusan. 
Qǝlbü can istǝdi aşiqdǝn o xǝttinlǝ xalın. 
Can olan ovçumusan, yoxsa ki, canan olmusan. 
Sǝn ki söz dinlǝmǝdin, söylǝdi söz ǝhli sǝnǝ, 
İndiyǝdǝk nǝzǝrin bir ürǝyǝ möhtac idi, 
İndi qǝlb ovlamağa sahibi-fǝrman olmusan. 
Gül kimi pǝrdǝdǝ qalmışdı sǝsin xeyli zaman, 
____________________________________________________________________ 
www.ocaq.net 
 
 
 
302
Kim verib dǝrsini, sǝn indi nǝvaxan olmusan? 
Hüsnünün qafilǝsin Yusifi-Kǝnan soydu, 
Fǝxr elǝ, hüsnüdǝ sǝn sahibi-dastan olmusan. 
Yeri var sǝrv xǝcalǝt çǝkǝ öz qǝddindǝn, 
Su kimi sǝn bu bağa yaz başı ehsan olmusan, 
Canını, qǝlbini Saib sǝnǝ etmişsǝ fǝda, 
Necǝ ki, istǝmisǝn eylǝ dǝ ǝlan olmusan. 
 
 
* * * 
 
Mǝnǝ ram oldu ol sǝrvi-rǝvan ahǝstǝ-ahǝstǝ, 
Zora düşmǝz çǝkilsǝ çün kǝman, ahǝstǝ-ahǝstǝ. 
O qǝdri başına döndüm, o qǝdri payinǝ düşdüm, 
Mǝnǝ meyl etdi ol tazǝ cavan ahǝstǝ-ahǝstǝ. 
O körpǝ qönçǝnin, ey dil, qǝnaǝt elǝ ǝtrilǝ, 
Nǝzarǝt eylǝsǝn bǝrkir fidan ahǝstǝ-ahǝstǝ. 
Tükü yağdan çǝkǝrlǝr-bir mǝsl var-incimǝz ruhu, 
Könüllǝr ovlamış nazik miyan ahǝstǝ-ahǝstǝ. 
Zǝif olsan hamar yolla gedǝrsǝn mǝnzilǝ şǝksiz, 
Gǝzǝr dağlarda, çöllǝrdǝ çoban ahǝstǝ-ahǝstǝ. 
Bu qǝzvinli gözǝllǝrlǝ bacarmazsan, inan, Saib, 
Sǝni sǝslǝr uzaqdan İsfahan ahǝstǝ-ahǝstǝ. 
 
 
* * * 
____________________________________________________________________ 
www.ocaq.net 
 
 
 
303
Demǝ ki, söhbǝt elǝ, bir daha mǝclisdǝ yenǝ! 
Hanı ilham verǝn o nǝrgizi gözlǝrlǝ mǝnǝ? 
Sǝn kimi nurlu çıraq yoxdu bu mǝclisǝ, inan, 
Demirǝm burda hǝlǝ, ölkǝdǝ tay yoxdu sǝnǝ. 
Tutidǝn, söylǝ, nǝyin ǝskik olub, ey bülbül? 
Sǝn dǝ öz balu pǝrinlǝ yaraşırsan çǝmǝnǝ. 
Sǝnin eşqinlǝ bilirsǝn necǝ mǝn dǝrbǝdǝrǝm? 
Söhbǝt etmǝk yad olub mǝn kimi dil-dil ötǝnǝ. 
Vǝtǝni salma yada, çün bu haman mǝskǝndir, 
Bizi Yusif kimi hǝsrǝt qoyub o pirǝhǝnǝ. 
Zǝifin gözdǝn axan yaşlarına hörmǝt elǝ, 
Qarının tǝndiri tufan salacaq şǝrqǝ yenǝ. 
Saibin söhbǝti salmış şǝkǝri qiymǝtdǝn, 
Veriniz indi xǝbǝr tutiyǝ-şǝkkǝr sevǝnǝ. 
 
 
* * * 
 
Ürǝyin yoxdu ǝgǝr nazlı nigardan xǝbǝri, 
Dildarın bǝlkǝ ola bu dili-zardan xǝbǝri? 
Xǝstǝnin yox xǝbǝri, dǝrdinǝ laqeydsǝ ǝgǝr, 
Tǝbib istǝr ki, ola gizli azardan xǝbǝri. 
Nǝzǝri iynǝ gözündǝn keçǝ bilmirsǝ onun, 
Su işin incǝliyindǝn olar hardan xǝbǝri? 
Tikan üstündǝ gǝzib lǝzzǝtini görmǝyǝnin, 
Söylǝ, hardan olacaq sǝhrada xardan xǝbǝri?! 
____________________________________________________________________ 
www.ocaq.net 
 
 
 
304
Söylǝ, kim axtara sirrin tapacaqdır açarın, 
İlanın vardı yer altında dinardan xǝbǝri. 
 
 
* * * 
Sǝn bu dǝrdin, kǝdǝrin hikmǝtin hardan bilǝsǝn? 
Hǝlǝ sağlamdı canın qiymǝtin, hardan bilǝsǝn? 
Canına baxmaq ilǝ ömrü yetirdin başa sǝn, 
Yox çörǝkdǝn savayı möhnǝtin, hardan bilǝsǝn? 
De, xǝyal alǝminǝ eylǝmisǝn harda sǝfǝr? 
Yoxluğun, istǝmǝyin, hǝsrǝtin hardan bilǝsǝn? 
Özünü tǝrk edǝrǝk çıxmamısan sǝn kǝnara, 
Göyü seyr eylǝmǝyin cürǝtin hardan bilǝsǝn? 
O kiçik şǝbnǝm ǝgǝr cǝlb elǝmir diqqǝtini, 
Sellǝrin hay qoparan hiddǝtin hardan bilǝsǝn? 
Oturub durmusan ancaq bu gülüstanda yǝqin, 
Bu gülün, bu çiçǝyin nemǝtin hardan bilǝsǝn? 
Ürǝyin xoşdu bu bağlarda sǝnin var sǝmǝrin, 
Sǝrvidǝn ayrılığın zillǝtin hardan bilǝsǝn. 
Nobaharlar sǝni aldatdı o şux görkǝm ilǝ, 
Sǝn xǝzan çöhrǝlǝrin miknǝtin hardan bilǝsǝn. 
Bu cahan ilǝ sǝnin yoxsa işin, Saib, ǝgǝr, 
Onla hǝmsöhbǝt olub, ülfǝtin hardan bilǝsǝn? 
 
 
* * * 
____________________________________________________________________ 
www.ocaq.net 
 
 
 
305
 
Qǝm yemǝ, qırmızı şǝrabın var. 
Hay qoparma ǝgǝr kǝbabın var. 
Dünyanın dǝrdini ürǝkdǝn at, 
Kuzǝ var, onda bǝs savabın var. 
Çırağın yağı yoxsa dǝrd elǝmǝ, 
Başın üstündǝ mahitabın var. 
Sayginan atdığın qǝdǝmlǝrini, 
Qǝlbidǝ hǝrgah iztirabın var. 
Hǝr nǝyin vardı bil bu alǝmdǝ, 
Çünki gövhǝr kimi xitabın var. 
Yarada qoyma sǝn tikan çürüyǝ, 
Yaranı kǝs ǝgǝr ki, tabın var. 
Gözünǝ nur verǝr o gövhǝrlǝr, 
Nǝ qǝdǝr dünyada ǝzabın var. 
Xalqına söylǝ hǝr sözün varsa, 
Onda hǝr müşkülǝ cavabın var. 
Kölgǝn ardınca durmadan dolanar, 
Öndǝ hǝr vaxt ki, afitabın var. 
Saib, o köhnǝ badǝni sǝn unut, 
Tǝzǝ eşqin, tǝzǝ rübabın var. 
 
 
* * * 
 
Yanmısan sǝn ki, hǝyanın tǝrinǝ, ey saqi, 
____________________________________________________________________ 
www.ocaq.net 
 
 
 
306
Camı doldur, gǝlǝr halın yerinǝ, ey saqi. 
Mey ilǝ noğlu dǝyişdim yarımın busǝsinǝ, 
Cigǝrim yandı, elǝ rǝhm mǝnǝ, ey saqi. 
Şam necǝ fanusu etmişdi çǝpǝr dövrǝsinǝ, 
Yaraşır indi bu paltar da sǝnǝ, ey saqi. 
Pambığı sübh çağı aç küzǝnin ağzından, 
Bizǝ lütf eylǝ baxaq birdǝ günǝ, ey saqi. 
Xumaram, solmuş üzüm, sanki xǝzan yarpağıdır, 
Bir dǝ doldur o camı, birdǝ yenǝ, ey saqi! 
Ağzım ol meyli dodaqdan necǝ dǝ şirin olub, 
Afǝrin lǝblǝri şǝkkǝr edǝnǝ, ey saqi! 
Qaydadır atǝşǝ yağ atsan ǝgǝr şölǝlǝnǝr, 
Mey gǝtir, qoyma bu ilhamı sönǝ, ey saqi. 
Şǝrabın düşsǝ ǝgǝr qǝtrǝsi şor torpağa da, 
Al şǝrab orda dönǝr ağ süsǝnǝ, ey saqi. 
Saibi-tǝşnǝ cikǝr, bil ki, sǝnǝ bǝndǝ olub, 
Bir nǝzǝr eylǝ bu tǝşnǝ bǝdǝnǝ, ey saqi. 
 
 
* * * 
 
Qönçǝyǝ gül yaxanı açmağa imkan vermǝ, 
Hǝr uşağın ǝlinǝ tazǝ gülüstan vermǝ. 
Bu şǝhǝr ǝhli dǝyǝr bir-birinǝ, sǝn bir gün, 
Mǝcnuna zǝncirini qırmağa fǝrman vermǝ. 
Əgǝr Əflatun ilǝ qoymayasan baş-başa sǝn, 
____________________________________________________________________ 
www.ocaq.net 
 
 
 
307
Onda Yunanda kitabxanǝyǝ divan vermǝ. 
O tikanla dolu sǝhraya ǝgǝr düşsǝ yolun, 
Tikana damǝnini tutmağa meydan vermǝ. 
Yar gülǝn vaxtda sanırsan ki, qiyamǝt qopacaq, 
Bir gülüşdǝn ötǝri qǝlbini qurban vermǝ. 
Ey fǝlǝk, insaf elǝ, alma bizim ruzimizi, 
Kim deyibdir ki, bizǝ nemǝti-ǝlvan vermǝ? 
Tüstülǝr çıxsa başından yenǝ dǝ, Saib, döz, 
Bir ovuc hind qumuna dǝymǝz o İran, vermǝ. 
 
 
Sǝn bivǝfa olma yar, amandır. 
Gül bivǝfadır, yanağı qandır. 
Mey lalǝ kimi qızarmış ancaq, 
Hicrin üzü sapsarı soğandır. 
Lalǝ ürǝyi dağ ilǝ dolmuş, 
Köynǝyi qızıl kimi ǝyandır. 
Zǝr ilǝ qadında heç gözüm yox, 
Tüstüylǝ dolub evim zamandır. 
Biganǝlǝr ilǝ aşinalıq 
Baş tutmaz axırda, bal, yalandır. 
Düşmǝn qǝmǝsin alıb ǝlindǝn, 
Gizlǝtmişǝm hardasa, nihandır. 
Hicrin ǝzabın yazımmı yara 
Yazmaq elǝ bilmǝyin asandır. 
Rǝftarıma bir eyib tutan yox, 
____________________________________________________________________ 
www.ocaq.net 
 
 
 
308
Kǝndǝ, şǝhǝrǝ, nǝyǝ ziyandır? 
Çǝkmǝ bazara çürük mǝtahı, 
Göstǝrmǝ ki, müştǝri qanandır. 
Saib, xǝzanın budurmu rǝngi? 
Bu rǝng bizimlǝ mehribandır. 
 
