1
S Ə D N İ K    P A Ş A
P İ R S U L T A N L I
LİLPAR    BULAQ
(Şeirlər)
Gəncə - 2010
2
Redaktor: ŞAKİR   Albalıyev
filologiya  elmlər namizədi
Sədnik   Paşa   Pirsultanlı
“Lilpar   bulaq” - 144
(Şeirlər)
Sədnik Paşa Pirsultanlının on şeir kitabından
sonra dünyaya gələn “Lilpar bulaq” adlı kitabına
son dövrlərdə yazdığı və ona ithaf olunmuş şeirlər
daxil edilmişdir.
DQ 0302 A1 -09
“Pirsultan” - 2010
3
4
ANA
Sən Adəm Atanın yadigarısan,
Ana vətənimin anası, ana.
O İmam Həsənin, İmam Hüseynin,
Beşiyi  başında laylası, ana!
Laylan bulaqların zümzüməsidir,
Səsin Mina dağda Hacər səsidir,
Adın körpələrin ilk kəlməsidir,
Zəm-zəm sularının sonası, ana!
A Sədnik, səksənə  yetirdin yaşın,
Doğru yol yolçusu dik tutar başın,
Kəbənin kərpicin, ləl-qara daşın,
Beytül-Müqəddəsin bənası, ana.
LAYLAY  İSTƏYİR
Könlüm səksən yaşda layla istəyir,
Çoxdan köçüb mənim layla çalanım.
Anamın laylası səndə qalıbdı,
Lilpar bulaq, gəl başına dolanım.
Yolunu ot basıb, anamdan sonra,
Gölünə qaz gəlmir, sonamdan sonra,
5
Mənim, bax, bu dəli sövdamdan sonra,
Sularında qoy durulum, bulanım.
Sularında qoy çalxanım, yaxanım,
Sədnik, yaxşı baxsın göydən baxanım.
Görünməyir nə sultanım, nə xanım,
Onlardı hər kəsdən uca olanım.
09.04.2010-cu il
DAĞLAR
Yaz  gələndə gəlin kimi bəzənər,
Gəlinin başına güllər ələnər.
Dağı-daşı gül-çiçəyə bələnər,
Nişanlı qız  kimi süslənən  dağlar.
Çeşmələrə enər ağca mayalar,
Şair olan gözəllikdən pay alar,
Qartalın məskəni yalçın qayalar,
Kəklikdir daşında səslənən dağlar.
Açsa gülün qoxlamasam nə lazım?
Yurd  yerlərin yoxlamasam nə lazım?
Candan əziz saxlamasam  nə lazım?
Sədnikin  qəlbində bəslənən dağlar.
14.04.2010-cu  il
6
DƏRDİMİ
Dərdimi dağa desəm,
Dağ tərpənər, dağ yeriyər.
Od tutar sular yanar,
Dağ yıxılar, dağ əriyər.
Dərdimi suya desəm,
Su alışar, sular yanar,
Xəzər suya həsrət qalar,
Araz axmaz, Kür dayanar.
Dərdimi Sədnikə desəm,
Qaynar, qaynar, əsər, coşar,
Dərdi bağrına basar,
Doğma bilər, qucaq  açar.
*****
Sal daşları yarar gələr,
Qayada Əməni bulaq.
Yaz-yay axarında bitər,
Yam-yaşıl səməni bulaq.
*****
7
A  GƏNCƏ  ÇAYI
O ana Qoşqarın ana qoynundan,
Dağlardan gəlirsən, a Gəncə çayı.
Yellicənin, Güllücənin boynundan,
Dağlardan gəlirsən, a Gəncə çayı.
Qəşlitəndə Sarı çiçək düzündə,
Dağ qızları bulaqların gözündə,
Lalələrin qara xal var üzündə,
Dağlardan gəlirsən, a Gəncə çayı.
Göy təpələr niyə dinmir laldımı?
Yaylaqlar Sədniki xəbər aldımı?
Ballıcanın suyu yenə baldımı?
Dağlardan gəlirsən, a Gəncə çayı.
16.04.2010
MƏNİ
Nə təzəcə doğmuş dan ulduzuyam,
Nə də dağdan aşmış gün bilmə məni.
Kimə oxşadırsan oxşat razıyam,
Özünə oxşatma, sən bilmə məni.
Min il keçsə tarix məndən yazacaq,
Mənə kəc baxanı tarix pozacaq,
8
Tarix məni hər an uca tutacaq,
O dağ  döşündəki çən bilmə məni.
Əsrlər ötsə də yenə sağam mən,
Hər zaman, hər zaman olacağam mən,
Tarix yaşadacaq, qalacağam mən,
Sədnik getdi demə,  son bilmə məni.
ÜLVƏ  KƏKLİK
Xınalı kəkliyin körpə ülvəsi,
Yazımın müjdəsi, nübarısan sən.
Qar yeyir zirvədə Ur kəklikləri,
Qoşqarda Qırxqızın baharısan sən.
Buzu təzə sınmış dağ göllərinin,
Qoynuna yaşıl baş sonası gəlmiş,
Dəcəllik eyləyir körpə əliklər,
Talasından enib anası gəlmiş.
Lalələr düzlərdə yanır-alışır,
Bənövşə seçilmir, nərgiz görünmür,
Necə  xoş  gəlibdir ilin bu yazı,
Dağlara Sədnikin sonası gəlmiş.
9
DƏYİŞMƏRƏM
Körpə  uşaq  səsini,
Bulaq zümzüməsini,
Bir Allah kəlməsini,
Heç nəyə dəyişmərəm.
İsti ana qucağın,
Doğma ata ocağın,
Pirim-Pirsultan dağın,
Heç nəyə dəyişmərəm.
Sədnik sözündə  qəti,
Vətən canı, ülfəti,
Bir də ilk məhəbbəti,
Heç nəyə  dəyişmərəm.
AĞRI   DAĞI
Soltan dağın  soltanısan,
Neçə dağların xanısan,
Nuhçıxanın-Naxçıvanın,
Quzeydə Savalanın,
Güneydə Şahdağının,
Sirdaşısan, Ağrı dağı,
Elburusun, Uyğurda Kaşkarin,
Kafkazlarda Şeyx Sənanın,
10
Xan Kəpəzin, Qoşqarın,
Aveyin, Qanlıdağın,
Qardaşısan Ağrı dağı.
Çin səddini insan tikib, insan yapıb,
Nə dağ yarıb, nə dağ çapıb.
Sən İlahinin yapdığı bir dağsan,
Sən Allahın yapdığı bir qalasan.
Himni Allah qoyub,
Sən türkün dağısan,
Sən türkün qalasısan,
Dünya durduqca olasısan,
Yer məhvərindən çıxsa belə,
Yenə sən qalasısan,
Canım, gözüm, Ağrı dağı.
YOZARDIM  NƏNƏ
Gecə göy üzündə Ay tutulanda,
Mis qazan, mis sini döyərdi, nənəm.
Əjdahanı qarğayıb, söyərdi, nənəm,
Dodaqaltı nəsə deyərdi nənəm,
Əlifbanı bilsəydim yazardım, nənə,
Onu bu gün  bilib, yozardım nənə.
Birdən göy gurlayıb, şimşək çaxanda,
Bizləri yanaşı qoyardı nənəm,
“İldırım təki vurar, cütə toxunmaz”,
11
O şimşək keçəndə Yeddi qardaşı,
Dalınca atardı bir parça  daşı.
Yaz gələndə qodu-qodu bəzərdi,
Gərdəninə qotazları düzərdi,
Sonrada Günəşi öyərdi, nənəm.
Cürbəcür  nəğmələr deyərdi, nənəm.
YADINDA   VARMI
Hamı  köçüb, sən qalmısan, a dağlar,
Mən cavan olduğum yadında varmı?
Mənim gənclikdə kənd toylarında,
Nəmərlər aldığım yadında  varmı?
Bəy yandaşı şaxı gözəl bəzərdi,
Şax əlində ortalıqda süzərdi,
Arif olan işin çəmin bilərdi,
Toy şaxın çaldığım yadında varmı?
Eldə var olsun, yaşasın mərdi,
Mərd oldu, Sədnikin olmadı dərdi,
Üz-üzə  gələndə alçaq namərdi,
Atından saldığım yadında varmı?
12
O  MƏNİM  ÜRƏYİMDİR
Bu  sinəmdə bir lalədir,
Bil, o mənim ürəyimdir.
Şəbnəm dolu piyalədir,
Bil, o mənim ürəyimdir.
Ona eşqin odu düşüb,
Məhəbbətin dadı düşüb,
Məcnunun fəryadı düşüb,
Bil, o mənim ürəyimdir.
Vətən deyər, ana deyər,
Sözün yana-yana deyər,
Sirrimi canana deyər,
Bil, o mənim ürəyimdir.
Ayrılmaz  el-obasından,
Tərlan quş tək yuvasından,
Əl götürməz sövdasından,
Bil, o mənim ürəyimdir.
Gözəllərin müjdə yeri,
Sevənlərin səcdə yeri,
Bu Sədnikin şah əsəri,
Bil, o mənim ürəyimdir.
13
DUMANDI
Qoşqar, görüşünə  gəlmişdim,
Bir də  gəlməyim gumana qaldı.
Heyf zirvələri görə bilmədim,
Dağ dumandı,  daş dumandı.
Gecə  yol  gəlibdi yorğundu,
Baş dumandı, huş dumandı,
Mən çox dumanlar görmüşəm,
İçməmiş  sərxoş dumandı.
QIZIL ƏHMƏR
(Mənsur şeir)
Arazla  Kürün
Qovuşduğu  yerdə,
İç  Muğanın
sinəsində
Bitibdi,
Qızıl  alma,
Qızıl Əhmər alması.
Bir  Qızıl Əhmər
almasından ötrü
O dünyaya gedib
Gələn olub.
Bir  zəmbil  ət,
14
Bir  tuluq  su
Simurq üçün.
Məlikməmməd
O quşa
“Qu”  deyəndə  su,
“Qa”  deyəndə ət verib.
“Qu”  sözü
Qu  quşuna  ad  olub.
Bəlkə  də ala  qarğanın
Dilindəki o  sözü,
“Qa”  deyəndə qarğa
Qar  yox, ət istəyir.
Quşun  da dilini,
öyrənmədik.
Bil Həzrəti  Süleyman,
İsgəndər Zülqərneyn,
Ovçu  Pirim
Quş  dilin  bilib.
Quş dilinin sirrini -
Sehrini bilməliyik.
Bunu  öyrənməyə,
Əsatir, əfsanələrimiz  var,
Əlində  açar  olan,
Qırxıncı qapını da açar.
Qızıl Əhmərin
Bərməkili olub,
İlk bağbanı.
Qızıl Əhmərin rəngi solubdur.
Bu gün nə Məlikməmməd var,
15
Nə də onun  atası.
Kimə deyim dərdimi?!
Kimdi sözüm tutası.
İç Muğandan Qəbələyə,
Oğuza gəlmisən.
Ay Qızıl Əhmər almam,
Sən canın cövhərisən,
Meyvələrin gövhərisən,
Allah qorusun səni.
BƏLKƏ   SƏN
Xəzər –
Xızırın məskəni,
Ağ-boz atın,
Cıdır meydanı.
Xızır səndə at çapıb,
Müqəddəs yerləri:
Şirvanda Diri babanı,
Qubada Tufan dağını,
Dəvəçidə Ağ dəvəni,
Siyah  zənəni tapıb o
Türkmənlər yurduma
Xəzərbecan,
Osetinlər
Xəzərimə  Xızı deyirlər.
Xəzər yurdumun
Sən gözüsən,
16
Bəlkə Xızırın özüsən.
Dənizin sahilində
Sədnik, gərək ağır-ağır
Gəzəsən bu yerdə
Nə dərin dəryaya gir
Nə  də ki Xızır çağır.
AY  ZƏRBÜL- MƏSƏLLİ
Masallı –
Ay zərbül-məsəlli!
Gücü, qüdrəti olub,
Yanardağının
Şanı-şöhrəti olub,
Yanardağının
Bu möcüzəli  dağın,
Odunda-alovunda,
Rəng-rəng
Güllər açıb,
Sevən gənclər
Odla gülün
Yanına qaçıb.
Səcdə qılıblar,
Gülləri  qoxlayıblar,
Möcüzəni yoxlayıblar,
Şəfa   qaynağı,
Viləşin zəmzəm nohuru.
Xeyli uzaqda,
17
Abı-dərdə,
Təbib  olub,
Hər  bir dərdə.
ZİVLƏN   TALASI
Xurma əvəzi Xurmud bitər,
Zivlənin talasında,
Uşaqlıqdan gözüm qalıb.
Al yanaqlı lalasında.
Dəhrə quyruq meşə xoruzu,
Yanında boz dağ kəkliyi,
Bir yanında Soltan toyuq,
Ayaqlar sarı-qırmızı,
Göygöllərin üzük qaşı,
Bənzərsiz bir Göygölü  var,
Gölün çevrəsi ağ-göy zambaq,
Qotaz-qotaz gülləri var.
BÜLBÜL
Sən də yaralısan, mən də yaralı,
Yaralı-yaralı oxuma, bülbül!
Yaşıl yarpaqların gir arasına,
Rast gələrsən namərd oxuna,
Gəl belə aşkara oxuma, bülbül!
18
Çox darıxma gələr, güllü yaz gələr,
Nalə çəkmə gözlərinə boz gələr,
Qızılgüllər pardaqlanar tez gələr,
Düşərsən gülündən aralı, bülbül.
DOĞULMUŞAM
Şeirimlə dünyaya qoşa gəlmişəm,
Şeirimlə anadan bir doğulmuşam.
Çalıbdı laylamı Pirsultan dağı,
Dağlarda bir parça nur doğulmuşam.
Baş-başa qayalar evim-eşiyim,
Gərməşövdən hörülübdü beşiyim,
Qoşqar qibləgahım, çəkib keşiyim,
Əməni bulaqda dür doğulmuşam.
Dayım deyib, sən bu elə butasan,
Səd-yüz, nik-yaxşı mərtəbənə çatasan,
Pirsultanın kəmərindən tutasan,
Əllərim duada pir doğulmuşam.
19
DEYİL
Dağlara həsrətəm, yarım qalmışam,
Yarım yarla köçüb, yarım qalmışam,
Göllərim quruyub, yarım qalmışam,
Kür-Araz  çağlasa dolası deyil.
Dünya çox gözəldi, gözəldən gözəl,
Açıla gülləri, olmaya xəzəl,
Şəninə min qoşma, söylə, min qəzəl,
Qoca palıd cavan olası deyil.
Nənə köçdü, baba köçdü, yar köçdü,
Hamısı dünyadan intizar köçdü,
Qalan cavanlardı, ulular köçdü,
Dünya Sədnikə də qalası deyil.
NƏRGİZİM
Yaz gəlib dağlara, mən də gəlmişəm,
Dağlarda güllərin qoxusun alım.
Yenə gözlərimdən yuxum qaçıbdır,
Nərgizin gözündən yuxusun alım.
İstərəm ki, hər dağlara gələndə,
Yağmurunda, yağışında yaş olum,
Arzum budur ayrılmayın dağlardan,
Qoşqarımın yamacında daş oldum.
20
Sədnik, yurdu çox dolandım, çox gəzdim,
Nə Kəpəzdən, nə Murovdan doymuşam.
Pirsultanla qoşa yazdım adımı,
O yerdə pozulmaz  bir iz qoymuşam.
18.04.2010
QALIBDI
Namərd gəlib – gedə, bir də qayıda,
Görə ondan sonra nələr qalıbdı.
Arvad özgə evdə, uşaq didərgin,
Yurdunda anası mələr  qalıbdı.
Görə ki, ucalıb yıxdığı  damlar,
Evində çıraq da yanmır axşamlar,
Qonşuda çil-çıraq, yanır ağ şamlar,
Öz yurdu-yuvası səlvər qalıbdı.
Sədnik, ərzi-halın ellərə söylə,
Namərdi lənətlə,  daş-qalaq eylə,
Güllədən betərdi demirəm hələ,
Desəm, bircə sözdən ölər qalıbdı.
18.04.2010
SƏNİ
Bağışla gəl məni sehrbaz  xanım,
Yox seçə bilmədim mələkdən səni.
21
Un olsaydın ələyimə alardım,
Özüm keçirərdim ələkdən səni.
Pusquda dayanıb tələ qurmusan,
Çoxunu quş bilib cələ qurmusan,
Şahinlərin qanadını qırmısan,
Mən necə qurtarım kələkdən səni.
Sədnik, indi anlamışam işini,
Gürzə kimi göstərəndə dişini,
Sınıq bir körpüdə itir huşunu,
Qoruya bilməyim küləkdən səni.
18.04.2010
SIZMAMIŞAM  MƏN
Aləm bilir, mən bir qaynar bulağam,
Yağış sularından sızmamışam mən.
Təbim gəlib, söz sinəmdə cəm olub,
İlhamsız bir misra yazmamışam mən.
Durna kimi pərvazlanıb, düzülüb,
Mənim şeirim bir nəfəsə yazılıb,
Nə əl dəyib, nə bir misra pozulub,
Yazdığımı təzdən pozmamışam  mən.
22
Dərya kimi qaynamışam, dolmuşam,
Yaradanın nəzərində olmuşam.
İlhamımı Pirsultandan almışam,
Sədnik, qeyri kömək gəzməmişəm  mən.
18.04.2010
LALA
Mən aranda dağa həsrət,
Sən dağlarda yan, ay lala!
Küsdürmüsən  bənövşəni,
Eyləmisən qan, ay lala!
Nərgizlərin gözü yaşdı,
Şəbnəmləri almaz daşdı,
Kim gördüsə səndən qaçdı,
Heç deyən yox, can, ay lala!
Sədnik, sözün bir hikmətdi,
Tutammadı, söz yan getdi,
Gedib bir yarğanda bitdi,
Andır qaldı don, ay lala!
18.04.2010
23
GƏLİR
Quyruğunu düyüb, göy səkil atın,
Atılıb belinə minməyim gəlir.
At belində dolayları gəzməyim,
Ordan Qaşqa çaya enməyim gəlir.
Hayvalıda qabağımda fəsəli,
Ömür gəncliyinə qayıdıb, bəli!
Əlikləri əmlik kimi yeməli,
Bulaqlar başına enməyim gəlir.
Sədnik, dağ başında təkə dayanıb,
Ağ qayası şəfəqlərə boyanıb,
Urdağında Ur kəkliklər oyanıb,
Quş təki ötməyim, dinməyim gəlir.
18.04.2010
BİLƏYDİM
Uça-uça qarlı dağlar,
Belindən aşa biləydim.
Dağlar şahı Ağrı dağın,
Nəğməsin qoşa biləydim.
Hasan dağı çatal-matal,
Çatında pələnglər yatar,
24
Durnam gələr qatar-qatar,
Yaz gələr haşa biləydim.
Qışda-yayda qarın getməz,
Qoynundan baharın getməz,
Çiçək açmaz,  nə gül bitməz,
Yazaydım, daşa biləydim.
Qızıl İrmaq, Yaşıl İrmaq,
Min dəfə bax, olmaz doymaq,
Sən olmasan bülbül ötməz,
Bülbül tək coşa biləydim.
Gəzəydim Yıldız dağını,
Banazın bağça-bağını,
Sədnik, qızılgül yarpağın,
Alıb, tamaşa gələydim.
GƏLİR
Yenə canımdadır  gəncliyin odu,
Kəpəz dağlarını gəzməyim gəlir.
Düz qalxıb ağ buludun tuşuna,
Şahin süzən yerdə, süzməyim gəlir.
Qunduzun başını əzdiyim kimi,
Daşları üstünə düzdüyüm kimi,
25
O Çoban gölündə üzdüyüm kimi,
Göy-göl sularında üzməyim gəlir.
A Sədnik, çağırsın dağlar belinə,
Qurban olum ləhcəsinə, dilinə,
O dağlar qızının siyah telinə,
O bəyaz gülləri düzməyim gəlir.
28.04.2010
ANA  LAYLASI
Səksən yaşa çatmışam,
Hələ qulaqlarımdan,
Getməyib,
ana laylası.
Qəlbimdən axıb gələn,
Həzin nəğmələrin,
Mayası,
ana  laylası.
Musiqisi, sözləri anamın,
Bəli, anamın,
Həyat simfoniyasıdır,
ana   laylası.
26
VƏTƏN
Qan sızıb torpağa, gülə, yarpağa,
Vətən oğulları qalxın ayağa.
Kim verməz canını vətəndən ötrü,
Torpaqda, daşdadı vətənin ətri,
Dağlarına qurban olum, ay vətən,
Bağlarına qurban olum, ay vətən,
Düzlərinə qurban olum, ay vətən ,
Gözlərinə qurban olum, ay vətən,
Göllərinə qurban olum, ay vətən,
Dillərinə qurban olum, ay vətən.
BƏNÖVŞƏ
Mavi gözlü bir gözəldi,
Qaşqaçayın bənövşəsi,
İncə, zərif bir gözəldi.
Gəlin kimi ətirlənər,
Sanasan ki, bir şüşədir,
Gözlə, əlindən düşər,
Mavi donlu bənövşə.
Axşamdan jalələnər,
Üzünə şəbnəm düşər.
Səhər yelində nazlanar,
Üzü şehli bənövşə.
27
Sərin mehli bənövşə,
Tər çiçəkli bənövşə,
Yaz nəfəsli bənövşə.
BƏNÖVŞƏM
Sən gəlməsən mənim yazım yaz olmaz,
Yaz nəfəsli, qız nəfəsli bənövşəm.
Bülbül gülməz, çiçək gülməz, gül gülməz,
Yaz nəfəsli, qız nəfəsli bənövşəm.
Gözəlsən, qəşəngsən, xətti-xallısan,
Bədirlənmiş aysan, ay camallısan.
Qaş-gözünlə qandır, nə xəyallısan,
Yaz nəfəsli, qız nəfəsli bənövşəm.
Pirim, Pirsultanım hüsnünə heyran,
Sənə bənzəməz maral, nə ceyran,
Dodaqların püstə, dişlərin mərcan,
Yaz nəfəsli, qız nəfəsli bənövşəm.
ВЯТЯНИМЯ ДЯЙМЯСИН
Дцшмянин мярмиси,
Эцлляси,
Гой мяня дяйсин,
Вятянимя дяймясин.
28
Аналар
Сядник адлы оьулу,
бир дя доьар,
Vətən doğulmaz,
Azərbaycan doğulmaz,
Türkiyəm doğulmaz.
QARTAL  OĞLUN,
KƏKLİK  QIZIN
Yaz gələndə gözəlləşər,
Girər dondan-dona dağlar.
Talasında körpə əlik,
Göllərində sona dağlar.
Qüzeyində qar əriyər,
Coşar çaylara yeriyər,
Hər yanı lalə bürüyər,
Sanki batar qana dağlar.
Sarı çiçək qolbağıdı,
Qırmızı  gül yanağıdı,
Ağ çiçəklər buxağıdı,
Bir yaylaqdı  sinə, dağlar,
Vüqarımdı dağın, düzün,
Qartal oğlun, kəklik qızın,
29
Sədnik  desin, namə  yazın,
Qıy  vuran  tərlana, dağlar.
GƏLMƏDİMMİ
Bənövşəli yaylaqları,
Diş göynədən bulaqları.
Başı qarlı o dağları,
Səndə qoyub gəlmədimmi?!
Xoşbulaq tək gülüstanı,
Qoşqardı, sultanı, xanı,
Qibləgahım Pirsultanı,
Səndə qoyub gəlmədimmi?!
Unutma Yeddi qardaşı,
Qızıldı torpağı, daşı,
Qırxbulaq çayların başı,
Səndə qoyub gəlmədimmi?!
Qaşqaçayı, Arxaşanı,
Türk Səmədi, Türk Paşanı,
O nənəm – xalı qoşanı,
Səndə qoyub gəlmədimmi?!
Gölvənd-gölvənd göllərini,
Löyün-löyün güllərini,
30
Yağmurunu, sellərini,
Səndə qoyub gəlmədimmi?!
Yazlı, qışlı, dörd fəslini,
Qoç tayfamı, qoç nəslimi,
Cavan şair Sədnikimi,
Səndə qoyub gəlmədimmi?!
GÜL  APAR
Şəmkir üstü Xəlpərəngdi,
Bu dağ deyil, bir pələngdi,
Talasında cüyür otlar,
Lalənin köynəyi partlar.
Gələr keçər Daraqqalar,
Başlarında daraq qalar,
Nə aləmdi gör bu tala,
Ağ buludlar tala-tala,
Göy üzündən gəlib keçər.
Gülləri tər, çiçəyi tər,
Talanı gəz, gözü xumar,
Bulaqdan iç, dər gül apar.
Bu tala da sənin kimi
Gözəllərin gözəlidi,
Görməlidi, gəzməlidi.
31
LALƏ ÜRƏYİMDİR
Pəmbə buludlar kimi,
Yaylığın ağ, bəm-bəyaz.
Xəlpərəngin talası tək,
Sinən hamar, nə dümdüzsən.
İnciçiçəyi təkin,
Geyinmisən ağ donunu,
Axşamdan çəmənə şeh düşüb,
Şəbnəm düşüb mirvari danəsi kimi.
Sən meşəyə gələndə,
Yerdə gülür, göydə gülür,
Narın ağ yağış yağır,
Yarpaqlardan bal süzülür.
Talada bir Humay quşu,
Bir də bir lalə görünür,
Sədnik, lalə ürəyimdir,
Görünəndə belə görünür.
DARAQ   QAYA
Çeşməli yolundadı,
Daraqlanıb Daraq qaya.
Zülflərinə şana çəkib,
Daraqlanıb Daraq qaya.
32
Hörüb saçların çin-çin,
Çin qızının saçlarıtək,
Öz gözəlliyi ilə,
Əfsunlayıb təbiəti, Daraq qaya.
Dərələrdən duman qalxır,
Ayağına sürünüb keçir,
Ağ buludlar başına dolanır,
Örpək olur cunalanır,
Çayda ördək-qaz sonalanır,
Bir aləmsən Daraq qaya,
Bir dünyamsan Daraq qaya.
ÜRƏYİM
Kimə qaldı, Keyti, Mehdi dağlarım,
Yaşıl meşələrim, buz bulaqlarım.
O yerlərdə keçib cavan çağlarım,
Dərilməmiş qaldı, gülüm-çiçəyim,
Yaralandı, köz-köz oldu ürəyim.
Qoşdaşdı, Dəlidağdan yuxarı,
Taxta yaylağının axar-baxarı,
Tərtərimin layla çalan axarı,
Dərilməmiş qaldı, gülüm-çiçəyim,
Yaralandı, köz-köz oldu ürəyim.
33
A daşı, qayası xınalı dağlar,
Zirvəsi dumandan cunalı dağlar,
Çayları, gölləri sonalı dağlar,
Dərilməmiş qaldı, gülüm-çiçəyim,
Yaralandı, köz-köz oldu ürəyim.
Ağ çınqılım, Təkə qayam, nə hallı,
Löy qalası, Tutqu çayı xəyallı,
Arı pətəkləri, xam beçə ballı,
Dərilməmiş qaldı, gülüm-çiçəyim,
Yaralandı, köz-köz oldu ürəyim.
Daşlardan tökülən şəlalə hanı?
Dağ döşündə yanan o lalə hanı?
Sədniki salıbdır xəyala hanı?!
Dərilməmiş qaldı, gülüm-çiçəyim,
Yaralandı, köz-köz oldu ürəyim.
SƏRVAZ  DAĞLARI
Yaz gələndə yal-yamacın güllənər,
Qar əriyər, bulaqların dillənər.
Suyun coşar, çayların sellənər,
Ay Sərvaz dağları, Sərvaz dağları.
Qızlar dəstə-dəstə bulağa gələr,
Şaqraq gülüşləri qulağa gələr,
34
Qız sevən eşqindən bu dağa gələr,
Ay Sərvaz dağları, Sərvaz dağları.
Səndən ayrılanda ayım il olur,
Həsrətindən canım yanıb kül olur,
Sədnikin istəyi bircə gül olur,
Ay Sərvaz dağları, Sərvaz dağları.
BÜLBÜL
Oxuma gözə gələrsən,
Gəl, oxuma yox, -ay bülbül.
Mən də sevdim yarımadım,
Deyəmmədim oxay  bülbül!
Yaralandı cavan canım,
Bilməm hara axdı qanım?
Mən olanı necə danım?
Keçib candan oxay- bülbül!
Bax, o gündən yaralıyam,
Ovlağımdan aralıyam,
Sədnik-bilməm haralıyam?
Çıx bu yurddan, çıx ay bülbül!
35
DAŞINDA KƏKLİK YUXUSU
Mən bu yerdən necə ayrılım?
Mən bu yerdən necə doyum?
Özüm gözəllik vurğunu,
Necə olar?
Gözəlliyi burda qoyum.
Daşında kəklik yuxusu,
Çəməndə ceyran qoxusu.
Bir yanda dağı, yaylası,
Sularda ana laylası.
Kür boyunca gəzərəm mən,
Bir baxsana “Ceyrançöl”ə,
Hər gələn təzə ildə,
Lalələrdən donun biçər.
Kürdən kənar cülgələrdən,
Ceyran, cüyürlər su içər.
Gözəllikdən doymadım yox,
Möcüzədir, vallah, Sədnik,
Bu yerlərə doyunca bax.
BULUD
Dağlar üstə yata-yata gedərsiz,
Çatarsız nə zaman Banaza bulud?!
Məktubumda söz var, isti nəfəs var,
Verməyin şaxtaya, ayaza bulud.
36
Xoş qarşılar səni Yıldız elləri,
Göz oxşayar əlvan-əlvan gülləri,
Harda var, Sivasın şux gözəlləri,
Görərsən çıxanda pişvaza, bulud.
Sədnikəm, bir parça bulud olaydım,
Quş olub göyündə qanad çalaydım,
Bir Cəm gecəsinə mehman olaydım,
Yetərdim bax, onda muraza bulud.
VARLIĞIM
Varlığım, ürəyim-
Gəncə.
Gözlərim-
Göy-göl, Maral-göl
Gölləri.
Qollarım-
Xanbulağın, Qızıltorpağın,
Dolanbac yolları.
Həsrətim-
Qarabağımın
Qızıl oba
Elləri.
İçimin alovu,
Odu-
Dəli dağın
37
Lalələri,
Çil gəzən
Çilgəz dağlarının
Gülləri.
Duyğularımı
Dəniz kimi
Ləpələndirən-
Tərtərin həzin,
Həzindən həzin,
Bayatılı,
Laylalı,
Oxşamalı
Nəğmə deyən
Dilləri.
Ömrümün axarı-
Yaz yağışına qoşulub,
Aşıb-daşan,
Yaşıl dağların
Qışqırıqlı
Selləri.
Bu yaşımda zehnimdə qalan-
Karslıoğlunun
Səmimiyyəti,
Baxışı,
Dostluq yazan,
O mübarək əlləri.
38
DAĞLAR
Yaz gələndə rəssam olur,
Bəzək vurur daşa dağlar!
Dərə-təpə yaşıllaşır,
Sən sev, sevil yaşa dağlar.
Bu nə bəzək, nə naxışdı?
Baxdıqca ağlım çaşdı.
Gül gül ilə qucaqlaşdı,
Oldu bir tamaşa dağlar.
Bulaqların göz-göz olur,
Dörd bir yanı nərgiz olur,
Hər çiçəyi, bir qız olur,
Dönür yaşıl başa dağlar.
Sədnik çağlar, sular çağlar,
Kövrələr, göy bulud ağlar,
Al geyinər yaşıl bağlar,
Bürünər qumaşa dağlar.
KƏKLİK YUXUSU
Duman yatıb qayasında,
Daşında kəklik yuxusu.
39
Köbəyində müskəmbər,
Otunda ceyran qoxusu.
Ceyran enir talasından,
Doymur düzün lalasından,
Ayrılmayır balasından,
Canında ovçu qorxusu.
Ceyran, çölün düzündə,
Sədnik, qoşa xal  var üzündə,
Amandı qalar gözündə,
Ceyranın bala arzusu.
ƏTRİNİ
Görüş yerinə gəldim,
Rüzgardan aldım ətrin,
Boy verib bənövşə, nərgiz,
Baharından aldım ətrin.
Yenə göllər cilvələndi,
Göydən yerə nur ələndi,
Göllərə cummağım gəldi,
Sonaların aldım ətrin.
Dərə-təpə yaşıllaşır,
Baxdıqca gözüm qamaşır.
40
Sədnik, dağdan bir qız aşır,
Obalardan aldım ətrin.
YOVŞANLIQDA  LALƏ
Yovşanlıqda tək qalıb,
Bilmirəm niyə lalə?!
Yovşandan ətir alıb,
Meylini ona salıb,
Bilmirəm niyə lalə?!
Bilməm nəyə bənd olub qalıb?
Yovşanlıqda tək lalə,
Yovşanlıqdan ətir alıb,
Veribdi ürək lalə.
Lalə deyil, o bir qızdır,
Tək bitib yalqızdı.
Olma qəmgin tək, lalə!
Öz yanıma gəl, lalə!
Lalə deyil, çıraqdır,
Ləçək varaq-varaqdır,
Küləklər bir daraqdır,
Daran, daraqlan, lalə!
41
Qəlbə çıraqsan, lalə!
Yanar ocaqsan, lalə!
Ürəyimin içində.
Gözlərimin içində.
BƏNÖVŞƏ
Qışın oğlan çağında,
Könlümə bahar gəldi.
Yuxusundan oyandı,
Bənövşə məhəbbətim.
O billur məhəbbətim.
O şüşə məhəbbətim.
Soruşdu Nərgiz hanı?
Gecədi, gündüz hanı?
Boylandım Kür boyu,
Göründü Nərgiz boyu.
Bənövşə məhəbbətim,
Gül Nərgizi çağırdı,
Göydən çiçək yağırdı,
Yerdən çiçək yağırdı,
Sanki, kür coşdu-daşdı,
Bənövşəylə gül-nərgiz,
Bax, necə qucaqlaşdı.
Hansı könüldə nərgiz var?
Orda nurlu gündüz var.
Səni yaza qovuşduran,
Həmişə bahar bir qız var.
42
43
GƏLMƏDİN
Dağlar qara geydi, dağlar ağ geydi,
Rüzigarlar tərsmi əsdi gəlmədin,
Elə bildim Ağbulağa getmisən,
Əzrayılmı yolun kəsdi gəlmədin?
Pirsultan ağladı, eli oyatdı,
Kəpəz öz başından gülgəzin atdı,
Üfüqlər alışdı, canım od tutdu,
Taleyimmi məndən küsdü, gəlmədin.
Sədnik, əzəl öydü taleyin səni,
Sədnik, niyə döydü taleyin səni,
Birdən-birə əydi taleyin  səni,
Bəlkə, duydun son nəfəsdi, gəlmədin.
07.04.2010-cu  il
BİLƏSƏN
Sarı  saçlarının  şəlaləsinə,
Ağbulaqda vurulmuşam biləsən.
Ala gözlərinə yaman həsrətəm,
Bəlkə, o bulağa bir də gələsən.
Canım eli köçmüş bir dağ kimidir,
Budaqda tək qalmış yarpaq kimidir,
44
Qəlbim gün düşməyən otaq kimidir,
Buludumdan boylanasan, güləsən.
Gülüm, gül camalın bircə görəydim,
Yasəmən saçların tağ-tağ hörəydim,
İstəsəydin bu canımı verəydim,
Sədnik canın əsirgəməz biləsən.
07.04.2010-cu il
GƏTİR
Yazda dağlarda lalə bitəndə,
Ağbulaqdan bircə nişana gətir.
Gözümün önündə yaxan günəşi,
Qaytar, geri qaytar, cahana gətir.
Cənnəti-rizvandan getmərəm desə,
Çiçəyəm çəməndə bitmərəm desə,
Bülbüləm bağlarda ötmərəm desə,
Dilləndir qəlbini tüğyana gətir.
Yatmış gözəl,yuxusundan oyansın,
Mən gəlincə o bulaqda dayansın,
Yerim, göyüm gül rənginə boyansın,
Sədniki sevindir, imana gətir.
45
S O R U Ş
Səndən ayrılalı nələr çəkmişəm,
Oyan, bircə-bircə ellərdən soruş.
Saz mənim könlümün tərcümanıdır,
Zəmbur tək  sızlaşan tellərdən soruş.
Nə günüm gün oldu, nə gecəm gecə,
Gəldi, keçdi günüm bilmədim necə,
Mən səni tutmuşam hamıdan uca,
Öz dərdimə şahid illərdən soruş.
Sən gəzən yurdlara güzar eylədim,
Səni tapammadım, ah-zar eylədim,
Sədnikə təsəlli nə var eylədim,
Qızıl qazlar üzən göllərdən soruş.
A Ğ   B U L U D
Qırxbulağın  üstdən keçib gəlmisən,
Mamırlı qayada yatan  ağ bulud.
Eşqin şərbətini içib gəlmisən,
Üzünə ağ örpək tutan ağ bulud.
Bu dağlarda mən də sevdim birini,
Necə ki, sevmişdi  Fərhad Şirini,
46
Sən bilirsən o gözəlin yerini,
Çiçəktək gözümdə bitən ağ bulud.
Elə bilmə gözəlliyin duymadım,
Yellər  əsdi,  sənə tərəf qoymadım,
Yarıma bənzətdim, səndən doymadım,
Bəlkə də, Sədnikdi,  butan ağ bulud.
GƏLDİM
Sən mənim xəyalımda vardın,
Dolanıb bir bağa gəldim.
Şirin yuxunun içində,
Sən yatan otağa gəldim.
Yuxudaydın nazlı ceyran,
Dodaqları  sözlü ceyran,
Elə bildim yazdı ceyran,
Gül taxdım buxağa gəldim.
Sədnik  yanar, oda qalar,
Dəryalarda  ada qalar,
Bizdən bir səs-səda qalar,
Ün düşər bu dağa gəldim.
47
GƏLMƏDİN
Sən gəlmədin ruzigarım dəyişdi,
Qarmı yağdı, yol bağlandı gəlmədin,
İçimdə qurudu qızılgül kolu,
Qəm göyərdi, budaqlandı, gəlmədin.
Gəncliyimə, taleyimə gün düşdü,
Ayım, ilim, hər fəslim xoş keçdi,
Yazım yaz oldu, qışım qış keçdi,
Bu könlümdə bir gümandı, gəlmədin.
Bu dünyada sevda nədir bilənlər,
Eşq yolunda ağlayanlar, gülənlər,
Sədnik, kimdi bizə tərəf gələnlər,
Şahsənəmdi, Xan Əslidi, gəlmədin.
MƏHƏBBƏT  KİMİ
Sevgi hissdir, həyəcandır,
Sevgi ağıl, kamal deyil,
Nə də ki, xam xəyal deyil.
Orda bir məftunluq var,
Orda bir vurğunluq var,
Orda bir həssaslıq var,
Orda bir ürək var.
Sorğu sualsız çırpınır,
48
Elə pərvazlanır
quş kimi.
Gözündə fəsillər dəyişir,
Yaz- qış kimi.
Dünyanı sənə gətirər,
Qızıl məcməyidə
Ən qiymətli
nemət kimi.
Orda hər şey şirin olur,
Ancaq şirin olmaz,
Olmaz məhəbbət kimi...
VAR
Canımda gəncliyin odu qalıbdı,
Dolanır başımda, yaz havası var.
Könül birini sevdi, mən də bəyəndim,
Onun mənlə indi nə davası var?
Gedim bu dərdimi kimə bildirim?
El-obanı üstüməmi güldürüm?
Ay belə sevgini vursun ildırım,
Vaxtsız toy düyünün nə mənası var?
Sədnik, yar öləndə sən də öləydin,
Bir ömrünü onunla tən böləydin.
Gərək bunu sən əzəldən biləydin,
Eşqin çox müqəddəs bir binası var.
49
DAŞ OLSAM YAXŞIYDI,,
QAYALAŞMIŞAM
Özüm-özümə nifrət eylədim,
Daş olsam yaxşıydı qayalaşmışam.
Dondurmuşam ürəyimi,  eşqimi,
Daş olsam yaxşıydı qayalaşmışam.
Gözüm kor olubdu seçməmişəm mən.
Sevgi imtahandı keçməmişəm mən.
Niyə bu dünyadan köçməmişəm mən?
Daş olsam yaxşıydı,qayalaşmışam.
Harda itirmişəm ağıl huşumu?
Sədnik, niyə saymamışam yaşımı?
Tapammıram sərraf olan başımı,
Daş olsam yaxşıydı qayalaşmışam.
BAĞIŞLA
Vədə verdim mən bir aya gələrəm,
A ceyranım gələmmədim bagışla.
Gözlərinin yağmurunu yaşını,
Əllərimlə siləmmədim bağışla.
Aralığa dağlar düşdü neyləyim,
Ayrılıqdan keyfim pisdir neyləyim,
50
Gələmmədim zaman keçdi neyləyim.
Mən dərdimi biləmmədim bağışla.
Burnuma dağların havası dəydi
Əlimə buludun cunası dəydi
Kəklik gəzən daşın xınası dəydi
Təkcə səni bulammadım bağışla.
Gözəlliyin yaddaşımdan silinməz,
Xəyalımdan, nə başımdan silinməz,
Baxışının tilsimi var bilinməz,
Nə sevdadı biləmmədim bağışla.
Sədnik, rüzgar tək gəzdi dolandı,
Öz oduna, ocağına qalandı,
Yəqin etdim bu sevgimiz yalandı,
Sənlə deyib, güləmmədim bağışla.
51
52
OĞULDU
Ata gözdü, oğul onun işığı,
Bu dünyanın iftixarı oğuldu.
Oğul oğul olsa, ata şax gəzər,
Ürəklərin şah vüqarı oğuldu.
El içində  pak əyləşə, pak dura,
Himi daşdan olan, saraylar qura,
Hər daşın bəzəyə, naxışlar vura,
Belə yurdun yadigarı oğuldu.
Sədnik, belə oğul yüzdə bir olar,
Hər kəlməsi yaqut, yamən, dür olar,
Dolanam başına o, bir pir olar,
Ataların yaz - baharı oğuldu.
QALIBDIR
Sərvət dolu bir dağ idim əzəldən,
Heç bilmirəm indi nəyim qalıbdır.
Bu gördüyün dərya-dəniz canımda,
Təkcə sevən bir ürəyim qalıbdır.
Bu dünya neçə yol dolub, boşalıb,
Nərgizlər, çiçəklər saralıb, solub,
Gözlərimdə bitib bir çiçək qalıb,
Yadigar bir sarı çiçəyim qalıb.
53
Gördüm bu dünyanın nəyini görüm,
A Sədnik,  böyüsün boyunu görüm,
Arzum var Simranın toyunu görüm,
Yaradandan bir diləyim  qalıbdır.
10.04.2010-cu il
BİZİMDİR
Şeir Bakıda doğulmuş oğul
nəvəm Simrana  həsr olunur
Simran, yaylaqları sənlə bir gəzək,
Pirsultanda ağır ellər bizimdir.
Daşlıdağın gül qoxulu mehi var,
Arxaşandan əsən yellər bizimdir.
Qoşqarın vüqarı Qartal qayası,
Kəklik ötər, əllərində xınası,
Dağ gölünün əskik olmaz sonası,
Qırxbulağa gedən yollar bizimdir.
Karvan-karvan parça bulud, ağ bulud,
Dərə duman, təpə bulud, dağ bulud,
Dağ görünsün, örpəyini yığ, bulud,
Çəmənlər naxışı güllər bizimdir.
Gah Xaşbulaq, gah Xoşbulaq, Xanbulaq,
Lalədən, nərgizdən geyər don bulaq,
54
Meşəsində, talasında min bulaq,
Suya gələn durna tellər bizimdir.
Sədnik, coşub danışsana, dinsənə,
O dağlarda köhlənini minsənə,
Gələr keçər neçə tarix, min sənə,
Dağları vəsf edən dillər bizimdir.
NURÇİÇƏK
Çəmənlərə işıq saçan,
bir çiçəkdir.
Sədnikin nəticəsi - Nurçiçəkdir.
Körpədir, gülümsəyə- gülümsəyə
güləcəkdir,
Yaşıl pöhrə, bir fidandı,
Boy atacaq, böyüyəcək,
Yeriyəcək, yüyürəcək,
Gəncəmizə gələcəkdir.
Sədnik, bu gün
bir nəticə -
Sabah üçün gələcəkdir.
55
SƏMA
Səma öz gəlişiylə,
Səma öz gülüşüylə,
Bizə sevinc gətirdin.
Gül-çiçək yağışında
Gözümdə gül bitirdin.
Səksən yaşıma müjdə,
Ay mənim fidan balam!
Gəncə yolun gözləyir,
Ay mənim ceyran balam!
Pirsultan soyundansan,
Budur,  sənin naxışın.
Bu dünyaya əvəzdir,
Sənin körpə baxışın.
Pirsultanda pinarın,
Xoşbulaqda gülzarın,
Sən bu yurdun gözüsən,
Fəsillərin yazısan,
Sən Samirin qızısan,
Sən Samirin yazısan,
Ay mənim çiçək nəvəm,
Ay mənim göyçək nəvəm.
56
SUNAYIM
Ay Sunayım,  Xanbulağı gəzəndə,
Öz babanı soruşmamış gəlmisən.
Halay vurub Daşlıdağın gülləri,
Çiçəklərə qarışmamış gəlmisən.
Hörgülüdü məskənimiz, yerimiz,
Dağ üstədi Pirsultandı pirimiz,
O dağdadı sehrimiz, sirrimiz,
Pir başına sarışmamış gəlmisən.
Danışdırdım hər qayanı, hər daşı,
Kamalla səksənə ötürdüm yaşı.
Sədnik deyər, soy adını düz daşı,
Dağlarla danışmamış gəlmisən.
57
58
SÖYLƏMİŞ
(Pirsultan  babama)
Baba ismin körpəlikdən duymuşam,
Nənəm mənə laylasında söyləmiş.
Güllü-çiçəkli, tər bənövşəli,
Xoşbulağın yaylasında söyləmiş.
Yada salmam, mənim körpə çağlarım,
Nənəm yada düşər bərkdən ağlarım,
Görünəndə ağ buludlu dağlarım,
Səngər daşın qayasında söyləmiş.
Havada uçanda göy göyərçinlər,
Bu canım sızlayar, qəlbim inildər,
Sədnik, Pirsultandan yadigar bunlar,
Göyərçinlər yuvasında söyləmiş.
SİNƏNDƏ
Yıldızdağdan, Banaz köydən qopanda,
A dərdli Sivasım, ağladın sən də.
Üz tutanda Təbrizimə, Gəncəmə,
Bu qanlı tarixi yazdın sinəndə.
Ankaradan səmum bir külək əsdi,
Pirsultan Abdalın yolunu kəsdi,
Qulağıma bir səs gəldi, nə səsdi,
Yazılmış tarixi oxudum məndə.
59
Ölürsə şəxsiyyət tarixə dönür,
Yurduna məhəbbət tarixə dönür,
A Sədnik, həqiqət tarixə dönür,
Pirsultanın doğruluq var səsində.
MƏNİMLƏ  ÖPÜŞDÜ GETDİ
Banaz köyün ağ buludu,
Mənimlə görüşdü getdi.
Yıldızdağın rüzgarı,
Mənimlə öpüşdü getdi.
Bolunun Qartal qayası,
Bir tərəfdə Ala dağlar,
Hansı torpaqda tapılar,
Gözəllikdə belə dağlar.
Qızılirmaq sahilində,
Topa qızlar gülüşdü,
Hər tərəfdən yağmur yağdı,
Mənim qəlbimə gün düşdü.
MƏRCAN DAĞLARI
Başı qarlı, qarsız çox dağ görmüşəm,
Bir özgə aləmsən - Mərcan dağları!
Qənirsiz güllərin, çiçəklərin var,
Bənzərsiz laləmsən - Mərcan dağları!
60
Hasan dağın başı yay-qış qar olar,
Yaz gələr sinəsi laləzar olar,
Qaynaşar bulaqlar, axar car olar,
Dolu piyaləmsən - Mərcan dağları!
Qara dəniz üstə Kaşkar dağları,
Bir-bir qucaqlayıb, qucar dağları,
O dağlar soltanı - Dəli Qoşqarı,
Nərgizli talamsan - Mərcan dağları!
Daş qaladı, o dağların binası,
Uyğur Kaşkarıdır, dağlar anası,
Al-yaşıl geyinər türkün sonası,
Sevdalı balamsan - Mərcan dağları!
Bir görəydim Urumçunu,Kaşkarı,
O yerlərdir Türküstanın vüqarı,
Sədnik deyər: ay ömrümün baharı,
Alınmaz qalamsan - Mərcan dağları!
SEVSİN ÇİLLƏRİ
(Sayın Tansu Çillər başbakan olarkən )
Çillər, sənə sayğım hardandı, hardan?
Gözəlsən hüsnünün aynası nurdan,
Gülür günəş kimi sifətin gülür,
Ülvi məhəbbətin, ülfətin gülür,
Sevmisən, vətənə vurulmusan sən,
61
Kəpəz pinarlarda durulmusan sən,
Var olsun, ürəkdən sevdiyin vətən,
Solmayan bir gülsən köksündə bitən,
Alqış, bu istəyə, bu məhəbbətə,
Alqış, qəlbindəki o sədaqətə,
Sənsən varlığıyla vətəni sevən,
Məğrur dayan bacım, xalqına güvən,
Verərsən canını bir çakıl daşa,
Yaşa Çillər bacım, yaşa min yaşa.
Məni qeyri bilmə, məni yad bilmə,
Demirəm ki, ünvan bilmə, ad bilmə,
Doğmayam Sivasda Pirsultanım var,
Sənət dünyasında bir ümmanım var,
Yıldızdağ, Banaz köy, Sivas elləri,
Gərək mənim kimi sevsin Çilləri.
GÜLSƏRƏN
(Türkün müğənni qızına)
Ağ buludlar qopar gələr,
Sel dağları çapar gələr,
Ürəyimi tapar gələr,
Sazın telində Gülsərən.
Mələk kimi qanadın var,
Qılınc kimi soyadın var,
İçində bir fəryadın var,
Sazın telində Gülsərən.
62
Elə baxma, elə baxma,
Könlümün  sarayın yıxma,
Sədniki yandırıb yaxma,
Sazın telində Gülsərən.
OF DEDİM
İstanbulda Minnaz adlı qız gördüм,
Mavi gözlərinə baxıb, of dedim,
Gənclik gedib, bir də geri qayıtmaz,
Könlümün Kəbəsin yıxıb, of dedim.
Bir qərinə ləngiyəydin, ay ana,
O gözəllə bir gələydim cahana,
Aramızda olmazdı yaş bahana,
Ayım batıb, günüm yaxıb, of dedim.
Sədniк, daha bir də gözəl arama,
Yandı canım, duz səpiblər yarama,
Xəbər verin Xan Çobana, Sarama,
O sellərdə mən də axıb, of dedim.
ÜRƏKDİ
Səni sevən bu ürəkdi,
Səni sevən yaş ki deyil.
Hərəmizdə bir ürək var,
Heç birisi daş ki deyil.
63
YAZIÇIOĞLUNA
(Anadolu övladı Mühsin
Yazıçıoğlunun xatirəsinə)
Anadolunun bir oğlu,
Dünyaya
gəldi, getdi.
Anadolunun pir oğlu
Dünyaya
gəldi, getdi.
Dürüst əqidəsilə,
İnancıyla
sonsuzluğun sahibi
Allahına qovuşdu,
Rəsuluna qovuşdu.
Gözəl övliyalartək
Nur içində,
Nur gəldi, getdi.
Faciəli ölümüylə
Neçə pillə ucaldı,
Kəndi ölümüylə,
Dünyasından bac aldı.
Türkiyədə türk oğlu
Birlik rəmzi oldu.
Türkəm deyən
insanın
ürəyinə iz saldı.
Yüz illər keçsə də,
Bir kimsə deyə bilməz,
Yazıcıoğlu yoxdur.
Yurdumuza
64
Bir çıraq,
Şıx oğlu şıxdı.
Ey Yazıcıoğlu,
Daha üşüməzsən,
Türk torpağının
bağırında
uyuyursan.
Hər türkəm deyənin,
Ürəyində yatırsan.
Vüqarla, iftixarla
Dövlətinə,
məmləkətinə baxırsan.
Duru bir pınar kimi,
Ürəklərə axırsan.
DURNAM
Qalxsanda  göylərin  yeddi qatına,
Səndən yuxarıdır fələyin, durnam.
Hər kim ucalana paxıllıq etsə,
Batsın gözlərinə lələyin, durnam.
Cərgən Füzulinin misralarıdır,
Bir uzun hecalı qəzəlsən, durnam,
Cığa tellərinə dünya heyrandır,
Sən gəlindən, qızdan gözəlsən, durnam.
Göy üzündə qəmli-qəmli  ötəndə,
Vaqif dərdinizi duyubdu, durnam,
65
Bir dastan  yazıbdı ürək qanıyla,
Sizə  sözdən heykəl qoyubdu, durnam.
Sizi gördüm ağ buludun tuşunda,
Xəyalım göyləri dolandı, durnam,
Sədnik də dünyadan bir gün köçəcək,
Sözləri yadigar qalandı, durnam.
18.04.2010
GÜLABİ
(Türk aşığı Gülabiyə
həsr olunub)
Gülabi  böyük aşıqdı,
Sözləri nurdu, işıqdı.
Türk elinə yaraşıqdı,
Pirsultanlı deyir, bunu.
Oxuyar sərin-sərin,
Xəyal güclü, fikir dərin,
Məclislərdə bilir yerin,
Pirsultanlı deyir, bunu.
Qızıl barmaqlar  oynaqdı,
Sinəsi coşqun bulaqdı,
El sevir, üzdədir  baxtı,
Pirsultanlı deyir, bunu.
66
KARSLIOĞLU
Karslıoğlu, bir rəssam olaydım,
Çəkəydim rəsmini vətənin üstə.
Səndəki şuxluğu, səmimiyyəti,
Köçürmək olarmı yetənin üstə.
Yaxşı oğlu doğa bilməz hər ana,
Yaxşı nə var, südlə gəlir insana.
Ana nurdu, nur gəlibdi cahana,
Ana əlləri var bədənin üstə.
Övliya nəfəsli Pirsultanam mən,
Şeirdə, sənətdə bir sultanam mən.
Dostu itirən yox, dost tapanam mən,
Gör nələr yazılıb bir mənin üstə.
ALTAYDAN ANADOLUYA QƏDƏR
Türkmən qardaş,
Təkcə mənəm,
Türk demə!
Türkmən de,
Tək mən demə.
Sən də bizlərdən birisən,
Fərqi bu,
Günortac,
Türkün beşik yerisən,
Ancaq biləsən,
67
Kürreyi-ərzin,
Yarıdan-yarısı,
Türkmən,
Türk mənəm deyir.
Allahı bir,
Dili bir, inancı bir,
Bir bədənəm deyir.
Altaydan, Yaqutdan
Anadoluya qədər,
Türk yurduyam,
Türklərə vətənəm deyir.
Qarsa gedək
QARSA  GEDƏK
Karslıoğlu, Qarsa gedək,
Görünsün Qarsın qalası.
Uca bir daşında bitib,
Köynəyi qan-dağ lalası.
Bir yanında Sarı qamış,
Sağın, solun orman almış.
Koroğlu da burda qalmış,
Öyünsün Qarsın qalası.
Özü boyda məhəbbəti,
Qəhrəmandı-həqiqətdi,
Atatürkdən əmanətdi,
Qoy bilsin Qarsın qalası.
68
69
DUMAN  QALXIR  BAŞIMDAN
Görəndə qızları çeşmə başında,
Canım yanır, duman qalxır başımdan.
Gənclikdə sevdiyim o gözəl pəri,
Xəyalımda gəlib keçir qarşımdan.
Nitqim olmur deyəm, ay qız, dayan, dur,
Yeriş o yerişdi, qürur o qürur,
Dodaqda təbəssüm üz-gözündə nur,
Getmir sürəti,  getməz  huşumdan.
Pərvanələr oda bircə  kəz yanır,
Sinəm oddur, köz üstündə köz yanır,
A Sədnik, içimdə yanır, söz yanır,
Eşqim səngiməyib of, bu yaşımda.
YERİNDƏ
Gül sən,  qönçə vaxtı gözəl demişdim,
Saxlamısan  təravəti  yerində.
Bircə  təbəssümün, bircə gülüşün,
Lal eyləyər  yüz afəti  yerində.
Xoş  qurulub  gözəlliyin  binası,
Ağ əllərdə  gəlinliyin  xınası.
Səcdə  qıllam,  gül  hüsnünə  sonası!
Qəbul etsən, ziyarəti  yerində.
70
Alyaşıl  çəmənin  laləzarısan,
Sədnik  deyər, sən  günəşin  nurusan,
Ürəyimdə bulaqlardan  durusan,
Buyur,  yoxla, məhəbbəti  yerində.
KİMİ
(Ulduz xanım İsmayıl qızına)
Yanaqların lalədir xəbərin varmı?
Dodaqlar qırmızı çiyələk kimi.
Bilirsənmi məni məndən alırsan,
Çıxanda qarşıma bir mələk kimi.
Bir azca dəyişib incə yerişi,
Bir azca dəyişib maral duruşu,
Necə keçdi ömrün payızı-qışı,
Qalmısan qəlbimdə xoş dilək kimi.
Hərdən cüt gedirsən yarla yanaşı,
Qar yağıb, ağarıb dağların başı,
Sədnik, gözündədi gənclik atəşi,
Gözəllik göz vurur, bir çiçək kimi.
ALƏMSƏN, ALƏM
Hüriyə, Pəriyə dönüb baxmaram,
Sən özgə bir cansan, aləmsən, aləm.
71
Sərvaz dağlarının çiçək balısan,
Sən özgə bir cansan, aləmsən, aləm.
Gözəlsən, qəşəngsən, ceyran balası,
Yanaqlarda bitib dağlar lalası,
Boynunda həmayil, əldə xınası,
Sən özgə bir cansan, aləmsən, aləm.
İlin nə xoş gəlib, ay yazı göyçək,
Qaymaq dodaqların hər sözü göyçək,
Ay qaşları göyçək, ay gözü göyçək,
Sən özgə bir cansan, aləmsən, aləm.
Bilməm sənə bəşər deyim, gül deyim,
Bircə dəfə cani dildən gül deyim,
Uzaq durma, bir yaxına gəl deyim,
Sən özgə bir cansan, aləmsən, aləm.
Ay baxar hüsnünə buluda girər,
Gün görsə camalın özün itirər,
Sədnikdən istəsən ürəyin verər,
Sən özgə bir cansan, aləmsən, aləm.
ZİNƏTLƏNMİŞ  GÖZƏL
Əzəl qələm çəkib hüsnü-camala,
Yaradanım özü vurub naxışı.
72
Sanki Aylı-günlü bir kainatdı,
Dəyər bu dünyaya bircə baxışı.
Baxışı aləmə bir pəncərədi,
Nur çiləndi, yeri-göyü bəzədi,
Ürək varsa, eşq həmişə təzədi,
Bilsə arif bilər, duyanmaz naşı.
Gülümsədi, bağçalar çiçəklədi,
Yaşıl kol üstündə gül ləçəklədi,
Sevənlərə səksən nədi, yüz nədi,
Məhəbbət həyatdı, o bir ləl daşı.
Bir çeşmə var camı doldur iç görüm,
Məhəng daş ol, gözəlliyi seç görüm,
Sevda nədi, o əsrarı seç görüm,
Bulud var, görünməz dağların başı.
İpək saçlar səma təki ucadı,
Göz önündə ayparalar necədi,
Yaşını bilmədim, vallah, neçədi?!
Sədnikin qəlbində on beşdi yaşı.
MƏHƏBBƏT
Ağ bədənə ağ da  köynək yaraşır,
Vallah, bihuş olur baxan Məhəbbət.
73
Dünya gözlərimdə cənnətə dönər,
Yel vurub açılsa, yaxan Məhəbbət.
Görənlər bilmirəm nə xəyaldadı,
Sənin gözəlliyin məh cəmaldadı,
Həsrətdən çoxunun gözü yoldadı,
Ay kimi buluddan çıxan Məhəbbət.
Sədnik, kimdir, xoş ləhcəylə oxuyan!
Hər kəlməsi tər bənövşə qoxuyan,
İlmə çalıb, sözdən xalı toxuyan,
Ay könüllər tikib, yıxan Məhəbbət.
DUYANMADIN
Dedim: gəl yazaq, yazışaq,
Eşqin oduna alışaq.
Bəlkə biz belə barışaq,
Bu mətləbi duyanmadın.
Nə bir gülsən, nə də tikan,
Dağın duman, daşın duman,
Qəlb soyuyub, itib güman,
Yuxuluydun oyanmadın.
Oxusan da yüz əsəri,
Duymasan olmaz kəsəri,
Sədnik deyər: müxtəsəri,
Ov gəlmişdi vuranmadın.
74
YOXDU
Yanağında gül bitibdi,
Bir qoxlayıb, dərən yoxdu.
Bu yaşımda mən görürəm,
Cavanlardan görən yoxdu.
Sən güləndə günəş doğur,
Üz-gözündən ismət yağır.
Biganələr niyə baxmır?
O saçları hörən yoxdu.
Hər gözəllik səndə cəmdi,
Yarı sevinc, yarı qəmdi.
A Sədnik, özgə aləmdi,
Kirpiyi can yaxan oxdu.
75
76
QOCALMAYNAN
Ağarmaynan, ay saçlarım, amandı
M.Azaflı.
Toy-mağarda “Ruhani”ni kim oynar?
Qocalmaynan, ay Sədnikim qocalma!
Hər məclisdə öz səsin, öz sədan var,
Qocalmaynan, ay Sədnikim qocalma!
Vaxt var idi güldürərdin, gülərdin,
Ağlayanın göz yaşını silərdin,
Min dərdə sən min bir dərman bilərdin,
Qocalmaynan, ay Sədnikim qocalma!
Laçındın, tərlandın, sındı qanadın,
Vaxtsız qəlbi niyə qana boyadın?
Çox vəsf etdin, gözəllərdən doymadın,
Qocalmaynan, ay Sədnikim qocalma!
GƏNCLİYƏ QAYITMAQ
İSTƏYİRƏM
Gəncliyə qayıtmaq,
Cavan olmaq istəyirəm.
Məni Şirvana
77
Diri  babanın
dirilik çeşməsinə
aparın.
Gəncliyə qayıtmaq,
Cavan olmaq istəyirəm,
Məni Yanardağda,
Viləş çayının  sahilində,
Zəmzəm suyu ilə dolu,
Dirilik nohuruna aparın.
Gəncliyə qayıtmaq,
Cavan olmaq istəyirəm,
Məni Yardımlıda
Abıdərdə  suyuna aparın.
Gəncliyə qayıtmaq,
Cavan olmaq istəyirəm,
Məni İç Muğana,
Kürlə Arazın qovuşduğu yerə,
Qızıl Əhmər alması,
bitən yerə aparın.
Canımda gənclik həvəsi olmasa,
Nəyimə gərək uzun ömür.
Gəncliyə qayıtmaq,
Cavan olmaq istəyirəm.
78
MƏN   HARDAN   TAPIM
Bir əfsanə üçün dağları  çapan,
Zəka qaymaqların sürgündə tapan,
Altun sözlərdən  kitablar yapan,
O cavan  Sədniki mən hardan tapım?
Qaraçayda olar, yoxsa Qumuxda,
Aydının  məzarı Qaraqalpaqda,
Kimisə axtarır, gəzir uzaqda,
O cavan  Sədniki mən hardan tapım?
Bəlkə, Tufandağda bir bulaqdadı,
Bəlkə,  Aveydağda, ya Maymaqdadı,
Bəlkə, Aldədədə üzü haqdadı,
O cavan  Sədniki mən hardan tapım?
Bəlkə, Dənizlidə Miskin Abdalı,
Gedib ziyarətə  canı yaralı,
Görünmür Hür qızı - dağlar maralı,
O cavan  Sədniki mən hardan tapım?
Bəlkə, Sivasdadı, Yıldızdağdadı,
Bəlkə, Novruz gəzən Qırxotaqdadı,
Bəlkə, Nəcəf kimi dar ayaqdadı,
O cavan  Sədniki mən hardan tapım?
Bəlkə də dolanır Şahı-Mərdanı,
Bəlkə də Tiflisdə o Şeyx Sənanı,
79
Hanı Dəlidağı, Çalmalı hanı?
O cavan  Sədniki mən hardan tapım?
Bəlkə, Kölndə, Frank-Furtdadı,
Bəlkə, vətəndən uzaq yurddadı,
Harda olur-olsun, qəlbi  burdadı,
O cavan  Sədniki mən hardan tapım?
Bəlkə  Dağıstanda Miskincədədi,
Aşıq Əflan Xasayurdda nə dedi?
Hər sözü sabaha bir hədiyyədi,
O cavan  Sədniki mən hardan tapım?
Bəlkə Xan Arazın üstündən keçir,
Bəlkə  Savalana güldən don biçir,
Quzeyində bir çeşmədən su içir,
O cavan  Sədniki mən hardan tapım?
Heç zaman gözümün önündən getməz,
Nə sonalı Göygöl, nə də Xan Kəpəz,
Gəncəsiz qəlbimdə bülbüllər ötməz,
O cavan  Sədniki mən hardan tapım?
Sədnik  yurdlar gəzdi, yenə doymadı,
Damaqda əfsanə, bayatı dadı,
Canında yaşayır gəncliyin odu,
O cavan  Sədniki mən hardan tapım?
80
81
NAZPƏRİ
(Sevimli müğənni qızımız Nazpəriyə)
Zəmzəm çeşməsindən haçan içibdir?
On beş yaşda bir qız olub, Nazpəri.
Tər nəfəsdə,  tər bənövşə ətri var,
Tər çiçəkli bir yaz olub, Nazpəri.
Yaşıl kofta geyib, ancaq don ağdı,
Belə kəmər vurub, kəmər dümağdı,
Səhnəyə  elə bil  ağ yağış yağdı,
Ağ güllərdən bəyaz olub,  Nazpəri.
A Sədnik, bulaq tək çağlayır səsi,
Dilində bülbülün şuri-nəvası,
İllahda qaş-gözü, nazı-qəmzəsi,
Ürəklərdə bir köz olub, Nazpəri.
OLDU
(Şair Zəlimxan Yaquba)
Peyğəmbərdən yaza-yaza
Özü də peyğəmbər oldu.
Gül-çiçəkdən ətir aldı,
Hər sözü müşk-ənbər oldu.
82
Dilində söz, köksündə saz,
Qışı da yaz, yazı da  yaz,
Ayı doğdu, hər yan bəyaz,
Payı nazlı səhər oldu.
Zəlimxan olarmı yetən,
Təbi-təbdi, varmı çatan?
Taleyinə güzgü tutan,
Böyük Ulu Öndər oldu.
Dedilər: Zəlimxan gəldi;
Borçalının üzü güldü,
Nə gözəl mahaldı, eldi,
Torpağı ləl-gövhər oldu.
Oğuz yurdu şad günündür,
Ay Zəlimxan, ad günündür,
Qəlbdə yaşar sevgilindir,
Vətən adlı dilbər oldu.
HÜSEYNİM
(Professor Hüseyn İsmayılova)
Körpəlikdən sevdin Göyçə elini,
Nərgiz-bənövşəsin, qönçə gülünü,
83
Şirin ləhcəsini, şeir dilini,
Yurdundan ilhamın alan Hüseynim.
Göyçə göl anandır, Çalmalı atan,
Gözəllər gözəli Ağbulaq butan,
Əyricə dağının damənin tutan,
Vətəni qürbətdə qalan Hüseynim.
Göyçədən gələndə nələr gətirdin?
Neçə kitab, neçə əsər gətirdin?
Göyçə boyda bir Ələsgər gətirdin,
Ələsgər sazını çalan Hüseynim.
Ürəyində Miskin Abdal odu var,
Damağında sözlərinin dadı var,
Hər kəsin həyatda bir ustadı var,
Pir ustadı Abdal olan Hüseynim.
Yaddan çıxmaz Seyid Bayram ocağı,
Yaddan çıxmaz Alagöllər yaylağı,
Dağı-daşı  igidlərin oylağı,
Dərin xəyallara dalan Hüseynim.
Ölkələr dolanıb, ellər gəzmişəm,
Gördüyümü ipə-sapa düzmüşəm,
Bu qoşmanı yaş gününə yazmışam,
Tarixlərə izin salan Hüseynim.
84
Sədnik çıxdı Qaradağın döşünə,
Səcdə qıldı torpağına, daşına,
Miskin Abdal  ocağının başına,
Mən dolandım, sən də dolan Hüseynim.
MÖCÜZƏYMİŞ
(Quba Müəllimlər İnstitutunun rek-
toru, alim dostum, professor Mə-
həmməd İracoğlunun 60 illik yubi-
leyinə ithaf edirəm)
Özünmü qazandın, talemi gətdi,
Elmin yollarında bu şan-şöhrəti.
Sözün deyib, tarixlərə iz saldın.
Yaşat qəlbində bu məhəbbəti.
“Hecası düz olsa, yasini gözəl”,
Qorqudum yazanı oxudun əzəl,
Tanrının payıdır, mətləb üstə gəl,
Yaşat qəlbində bu məhəbbəti.
Hecada yaşayır dilimin dadı,
Ələsgər qoşmasın yaradan odu,
Yurdumda bu elmin sənsən ustadı,
Vətən cəfakeşi unutmaz  qəti.
85
Züleyxa ananın Nilufər gülü,
Yaddaşda saxlayır, o fəsli, ili,
Azəri ləhcəsi, azəri dili,
Sən ondan almısan cəsarəti.
AXTAR TAP, ƏZİZİM
(Professor Məhəmməd İracoğluna)
Axtar, tap, əzizim, gözəl qardaşım,
Gənclik axtarırsan, Muğana səslən,
Yurdun dirilik suyu, şəfa otudur,
Çətinlik çəkmərsən hər yana səslən.
Çeşmələr başına məni də apar,
Mən də cavan olsam qiyamət qopar?!
Yaxşılıq eyləyən yaxşılıq tapar,
Gənclik arzusu ilə dövrana səslən.
Qubadadır, “Qız bənövşə” bulağı,
Qəçrəşin yayılıb ərzə sorağı,
Sədniki soruşsa o Baba dağı,
Xızırdan taparsan nişana səslən.
86
LƏLVƏR    DAĞLARI
Ömür vəfa qıldı, bir də görüşdüm,
A Ləlvər dağları, Ləlvər dağları!
Bahar vaxtı gül çağına yetişdim,
A Ləlvər dağları, Ləlvər dağları!
Zümrüd  çöllərində  yaz  nəfəsi  var,
Bulaqlar başında saz  nəfəsi  var,
Bənövşə  ətirli qız  nəfəsi  var,
A Ləlvər dağları, Ləlvər dağları!
Səni görən kimi  sinəm sözdənir,
Qonaq  gəldi deyib, ocaq  közdənir,
Əlim  qıymaz, gözüm səndən gül dərir,
A Ləlvər dağları, Ləlvər dağları!
Yağlıcada otlar körpə quzular,
Əmiş vaxtı arı kimi sızılar,
Ağca  dələmənin  öz ləzzəti var,
A Ləlvər dağları, Ləlvər dağları!
Bircə  bələn  aşsan  Qarayazıdı,
Hər cığır  bir misra – şair sözüdü,
Getmə  deyir: Aşıq Əmrah sazıdı?!
A Ləlvər dağları, Ləlvər dağları!
87
Bitməz  Saraclının sözü, dastanı,
Qəribin toyudur,  Kamandar hanı?
Sənə tay tapmaram gəzsəm  cahanı,
A  Ləlvər dağları,  Ləlvər dağları!
Borçalının  obaları, düzləri,
Qartal oğulları,  kəklik qızları,
Sazla-sözlə heyran qoydu bizləri,
A Ləlvər dağları, Ləlvər dağları!
Buludundan yerə  gül-çiçək yağır,
Əziz mehmanları  qoynuna  yığır,
Zəlimxan gələndə məni də çağır,
A Ləlvər dağları, Ləlvər dağları!
Babəkər dağları arxan, dayağın,
Yaxşı gəzdim şahinlərin oylağın,
Sədnik   Pirsultanlı  oldu  qonağın,
A Ləlvər dağları, Ləlvər dağları!
88
89
SƏDNİK   PAŞA   PİRSULTANLI
Qopuzdan, sazdan sıyrılıb,
Sədnik Paşa  Pirsultanlı.
Söz-söz   arınıb, durulub,
Sədnik Paşa  Pirsultanlı.
Sazdan süzülən sənələr,
boşalıb-dolan sinələr,
əsatirlər, əfsanələr –
Sədnik Paşa  Pirsultanlı.
Soraqlaşdı, suallaşdı,
Yunuslaşdı, Abdallaşdı,
Yerlə, göylə dualaşdı,
Sədnik Paşa  Pirsultanlı.
Yanardağ odu sönmədi,
yetmişində diksinmədi.
Səksənində səksənmədi,
Sədnik Paşa  Pirsultanlı.
Adı yüz illər aşası,
əfsanə yaşı yaşasın.
Folklorşünaslar Paşası,
Sədnik Paşa  Pirsultanlı.
Məmməd   Alim
20 may 2009-cu il.
90
SƏDNİK
El-oba yolunda dəmir çarıxnan,
Arayıb-axtarıb, gəzibdi Sədnik.
Nənə-babaların dərya könlünü,
Ələkdən keçirib, süzübdü Sədnik.
Ormanlar dolanıb, dağlar aşıbdı,
Nə yolun azıbdı, nə də çaşıbdı.
Bulaq tək qaynayıb, sel tək coşubdu,
Deməyin yorulub, bezibdi Sədnik.
Hikmətdi kəlamı- mənası dərin,
Bilir qiymətini ləlin-cövhərin.
Sərrafdı,arifdi, ona afərin,
İncilər, mərcanlar düzübdü, Sədnik.
Hər eldən, hər kənddən kitab bağlayıb,
Dostları sevinib, düşmən ağlayıb,
Özünü necə də cavan saxlayıb,
Cövri-cəfalara dözübdü, Sədnik.
Sirli mətləblərdən yazıb qələmi,
Yad olsun pis günü, dərdi, ələmi,
Oynaq barmaqları, işləkdi əli,
Neçə yüzlükləri əzibdi, Sədnik.
Folklor şöbəsi onun məbədi,
Bağlıdır taleyi bura əbədi,
91
Vətəni Gəncədi, yeri Kəbədi,
Gözəldağlı bunu yazıbdı, Sədnik
Elxan Gözəldağlı
S Ə D N İ K
(Filologiya elmləri доктору, fолклоршцнас
Сядник Пашайа  итщаф едирям)
Гошгарда доьулуб, орда бой атды,
Пирсултан  пириндян ужалды Сядник.
Аьанын ялиндян жям алды ичди,
Чичякли даьлардан баc алды Сядник.
Ялиня саз алыб гошмалар гошду,
Сцдlц булаг кими гайнайыб жошду…
Зящмятиля истяйиня говушду,
Йалчын зирвялярдян таж алды Сядник.
Ахтарды, арады Дядя Горгуду,
Эцняш доьсун дейя деди год-году.-
Она гцввят vерди Алдядя оду…
Антей тяк торпагдан эцж алды Сядник.
Эцл ачды шеири баьча-баь кими,
Гол атды щяр йана мин будаг кими.
Севэидян яриди Йанардаь кими,
Ешгин мещрабындан щаж алды Сядник.
92
Нuрайиб, Сядникя эюндяр бир бир лисан,
Тярифя лайигдир бу эюзял инсан.
Ядяби алямдя газаныб ад-сан,
Жаванды, демяйин гожалды Сядник.
Nürayib Əsgərli
С Я Д Н И К И Н
Мяним арзум будур хошбяхт йашасын,
Нявяси, оьuлу, гызы Сядникин.
Шяниня мин беля шеир йазарам,
Гялями эютцрцб азы Сядникин.
Тяхяллцс эютцрцб Пирсултан кими,
Алимди, шаирди, щям лоьман кими,
Дцшцнян зякалы бир инсан кими,
Чякир щясрятини йцзц Сядникин.
Мат гойуб йахыны, узагларыны,
Аьыллы бюйцдцб ушагларыны,
Эюрцб bu щяйатын сынагларыны,
Щеч заман бцкцлмяз дизи Сядникин.
Эязиб Авропада нечя юлкяляр,
Дейиб кцрсцлярдян мцщазиряляр.
Шеир дцнйасындан од, алов яляр.
Тцкянмяз синядян сюзц Сядникин.
93
Илащи верибди она гиймяти,
Юзцндя cямляйиб нечя сяняти.
Мащалда, Вятяндя чохду щюрмяти,
Гой билсин, фяхр етсин юзц Сядникин.
Мин бир язаб чякиб, ел эязя-эязя,
Нечя сяняткары чыхарыб цзя.
Йцксяк гиймят верир шеиря, сюзя,
Гой эцлсцн ябяди цзц Сядникин.
Азяри йурдунун мяьрур бир оьлу,
Доланыр дцнйаны синяси долу.
Кечибди мяналы бир юмцр йолу,
Ачылсын щямишя йазы Сядникин.
Йолдашы бурахмаз дарда, чятиндя,
Гцсур йохду доста сядагятиндя.
Сюнмяз бир алов вар мящяббятиндя,
Кярями йандырар, кюзц Сядникин.
Гашгачайлы дцшян дара баш вурuр,
Надан кимди ихтийара баш вурuр.
Алимляр, агилляр щара баш вурuр,
Эюрцнцр о йердя изи Сядникин.
Мяммяд Гашгачайлы
94
SƏDNİK   PAŞA  PİRSULTANLI
Ulu tanrı sevgisiylə yol gedirik gecə-gündüz,
Mavi səma kimə gərək olsa əgər aysız,  günsüz,
Qədirbilməz dünyamızda az çıxmayıb heçə çox düz,
Dünyanın söz aynasıdır Sədnik Paşa Pirsultanlı,
Sazın, sözün mayasıdır Sədnik Paşa Pirsultanlı.
Bizim eldə nə saz vardır, nə söz vardır  canım ustad,
Mən ozandan, mən aşıqdan tapa bilməm  vallah üst ad,
Allah verən qüdrət ilə yaradırsız sözdən busat,
Ozan, aşıq dünyamızın ziyasıdır Sədnik Paşa Pirsultanlı,
Sazın, sözün mayasıdır Sədnik Paşa Pirsultanlı.
Hər sözünün qarşısında baş əyirəm dönə-dönə,
Siz ziyasız axı gözüm o ziyadan necə dönə,
Yol göstərən mayaksınız, ünvanınız nurlu günə,
Söz bir qızdır, həyasıdır Sədnik Paşa Pirsultanlı,
Sazın, sözün mayasıdır Sədnik Paşa Pirsultanlı.
Siz ümmansız, biz bir ləpə, nə ehtiyac  bu isbata,
Tuğyan etsə o ümmanda çox ləpələr  itə, bata,
95
Məhəbbətlə mən aşığa eyləmisiz çox söz əta,
Sənətdə söz qayasıdır Sədnik Paşa Pirsultanlı,
Sazın, sözün mayasıdır Sədnik Paşa Pirsultanlı.
Ehtiyacdır ağır bir yük, onu daim çəkər Haşım,
Zəhər, zəqqum arasında nə olsun ki, şəkər Haşım,
Qarşınızda baş endirib, sənətə baş əyər Haşım,
Məni mənsiz duyasıdır  Sədnik Paşa Pirsultanlı,
Sazın, sözün mayasıdır Sədnik Paşa Pirsultanlı.
Aşıq Haşım  Qubalı
SƏDNİK
(Sədnik Paşa Pirsultanlı 11 mart 2008-ci ildə
Bakıda qız nəvəsi Vüsalənin toyunda olarkən
onu qaldırıblar ki, dur “Ruhani” havasını
oyna. Bundan vəcdə gələn Səyyaf Sədnik oğlu
aşağıdakı şeiri yazmışdır)
Elin  bahar, yaz günüdü,
Tər libası geyin Sədnik.
Nəvənin muraz günüdü,
Şadlıq eylə sevin Sədnik.
Kökün üstdə pöhrələrin,
Var-dövlətin gör nələrin,
96
Övladların, nəvələrin,
Bəxt yığvalı yeyin Sədnik.
Çox çəksən də cəfasını,
Sürüb ömrün səfasını,
Dur “Ruhani” havasını,
Oyna, qalıb heyin Sədnik.
SƏYYAFAM, SƏDNİKOĞLUYAM
Pirsultandı ata babam,
Miskin Abdal ana babam,
Ulu ulustanam babam,
Tam yüzdə-yüz türk soyluyam,
Səyyafam,  Sədnikoğluyam.
Qoşqar-Kəpəz Tanrı dağım,
Qədim Gəncə cənnət bağım,
Azərbaycan səs-sorağım,
Həm aranlı, həm dağlıyam,
Səyyafam,  Sədnikoğluyam.
Nəsil köklü, ad-sanlıyam,
Türk millətimlə şanlıyam,
O taylıyam, bu taylıyam,
Elə, obaya bağlıyam,
Səyyafam,  Sədnikoğluyam.
97
İki oğlum, bir xatunum,
Sunayla, Səma altunum,
Ailəmdir bel sütunum,
Onlarla qol-budaqlıyam,
Səyyafam,  Sədnikoğluyam.
İnancımdır tək Allahım,
Ümidim, arxam, pənahım,
Dini İslamdır silahım,
Bu gerçəyimlə doğruyam,
Səyyafam,  Sədnikoğluyam.
“Quran” sirrlərə agahım,
Məkkə doğru qibləgahım,
Kəbə ali səcdəgahım,
Haqqa qovuşan yoldayam,
Səyyafam,  Sədnikoğluyam.
Tən-dürüstdü qədd-qamətim,
Varlığımdı səadətim,
Yaxşılıq etmək adətim,
İnsanlığa sevdalıyam,
Səyyafam,  Sədnikoğluyam.
SƏDNİK
Çətində darıxmaz, itirməz özün,
Həyatda nikbindir, şax deyər sözün,
98
Düyünü açmağa tez tapar çözüm,
Səksəni doxsana daşıyan Sədnik.
Əlçatmaz qayadan çiçəklər üzdü,
Hikmətlər toplayıb, kitaba düzdü,
Elmin səmasında şahin tək süzdü,
Səksəni doxsana daşıyan Sədnik.
Hər sözə can verib, düzdü yaddaşa,
Nəfəs verdi, hər qayaya,hər daşa,
Dağlar da onunçün döndü sirdaşa,
Səksəni doxsana daşıyan Sədnik.
Görmədin oxşarın, bənzərin sənin,
Arayıb, axtarıb, gözlərin sənin,
Elin söz boxçası xəzinən sənin,
Səksəni doxsana daşıyan Sədnik.
Tarixdən silinən, itən keçmişi,
Yurduna qaytarmaq olubdu işi,
Üç qitə arası tanınan kişi,
Səksəni doxsana daşıyan Sədnik.
Toplayıb, yaratmaq eşqindən doymaz,
Əldəki işini, yarımçıq qoymaz,
Nə oturar, nə dincələr, nə durmaz,
Səksəni doxsana daşıyan Sədnik.
99
Fəhmi-fərasətsən, ağılsan vallah,
Əsatir, əfsanə, nağılsan vallah,
Tarixə düşmüsən, oğulsan vallah,
Səksəni doxsana daşıyan Sədnik.
Pirsultan soyundan pirlərin, piri,
Folklorun səndədir açarı, sirri,
Dünyamız durduqca dirisən, diri,
Səksəni doxsana daşıyan Sədnik.
ATAM
Gəncə çinarlarıyla yanaşısan, hər zaman,
İnsanlığın, mərdliyin qardaşısan, hər zaman,
Sən haqqın, ədalətin yoldaşısan, hər zaman,
Ucal bundan sonra da adınla qoşa, atam,
Səksən ötdü, doxsanı, yüzü də yaşa atam.
Sənin kimi mərd kişi, bu millətə gərəkdir,
Hələ ağsaqqal sözün elə dayaq, dirəkdir,
Arzu həmin arzudur, ürək həmin ürəkdir,
Gəl, ömrünü bənzətmə şaxtalı qışa, atam,
Səksən ötdü, doxsanı, yüzü də yaşa atam.
Nəvən-nəticən ilə sən hamıdan varlısan,
Ağsaçlı Qoşqar kimi ucasan, vüqarlısan,
Pirsultan  ünvanında kamalınla şanlısan,
100
Layiqdir hər addımın yeni alqışa, atam,
Səksən ötdü, doxsanı, yüzü də yaşa atam.
Gözəllərin baxışı od salsın ürəyinə,
Ruhun qonsun bu yurdun gülünə, çiçəyinə,
Baş əysin ulu dağlar vətəndaş istəyinə,
Səcdə qıl ana yurda, eylə tamaşa, atam,
Səksən ötdü, doxsanı, yüzü də yaşa atam.
Səni  elə-obaya çox görməsin Yaradan,
Həmişə düz seçmisən zəndlə ağı-qaradan,
Səsin həmişə gəlsin, könül adlı saraydan,
Səyyafın arzuları dəyməyib daşa, atam,
Səksən ötdü, doxsanı, yüzü də yaşa atam.
Səyyaf   Sədnikoğlu
A  SƏDNİK
Dağlarımla kəmərləşən yurdumun,
Pir oğlusan, vicdanısan,  a Sədnik.
Canın qədər əzizləşən xalqımın,
Baxan  gözü, al qanısan, a Sədnik.
İnsanlığın əbədidir, xətirdir,
Beyinlərdə şah damardı,  sətirdir,
Kəlamların məhəbbətdir, ətirdir,
Cəh-cəh vuran gül xanısan, a Sədnik.
101
Bərəkətdi hərəkətin  çaylanan,
Məlhəmimsən, ürəyindir paylanan,
Vətənimin qoca Şərqə boylanan,
Kür-Araz ümmanısan,  a Sədnik.
Sən olubsan bu Abduda Turlaşan,
Xanəngahsan, məbədgahsan gurlaşan,
Kamalındır  baxışlarda nurlaşan,
Səhərlərin öz danısan, a Sədnik.
Zeynalabdu  İsrayıloğlu
“OZAN”DA
(İctimai kanalda “Ozan”ı dinləyərkən)
Dədə Qorqud  nəsihəti, öyüdü,
Koroğlunun nərəsi var “Ozan”da.
Xəstə Qasım müdrikliyi, hikməti,
Misgin Abdal nəfəsi var “Ozan”da.
Nənələrin sözlə dolu çeşməsi,
Babaların od-alovdan keçməsi,
Gözü bağlı Novruzun yar seçməsi,
Kərəm, Məcnun naləsi var “Ozan”da.
Qurbaninin hər kəlməsi bahardı,
Alıb məni orbitimdən qopardı,
Ələsgərim ünyetməzə apardı,
“Şikəstəsi”, “Cəngisi” var “Ozan”da.
102
Yunis İmrə od püskürən canımdı,
Aşıq Veysəl damarımda qanımdı,
Dədə Şəmşir şöhrətimdi, şanımdı,
“Baş Sarıtel” havası var “Ozan”da.
Pirsultanım qibləgahdı - saf, təmiz,
Ramiz Təmkin, gələcəyə gedən iz-
Sədnik Paşa tükənməyən bir dəniz,
Əbədilik nəğməsi var “Ozan”da.
RAMİZ  TƏMKİN
AĞA
(Sədnik Paşa Pirsultanlıya)
Olubdur ah-naləm göyə yol açan,
Olmaz  olduğum tək duyanım, ağa.
Oduma isinib, tüstümdən qaçan,
Dar gündə olarmı həyanım, ağa.
Düşüb diyar-diyar qaçam bu yaşda,
Bir söylə, dərd ağıl qoyarmı başda,
O qədər ağladım tükənib yaş da,
Axır gözlərimdən al-qanım ağa.
Ey qibləm, ey pirim sənədir yönüm,
Qoy sənin başına dolanım, dönüm,
Ayağın dəydiyi torpağa yönüm,
Sadiq nökərinəm, sultanım ağa.
103
Sədniksən, qalansan dostun halına,
De başmı çəkməyə gəldin quluna,
Üzümü sürtərdim vallah yoluna,
Qoy olsun qurbanın bu canım, ağa.
Bu fələk nə hasil eylədi əldə,
Tənhalıq, ah-nalə bitirdi dildə.
Qorxuram sinəmə çökə yad eldə,
Ruhumu bədəndən soyanım, ağa.
Əhmədəm bilirsən qəlbi dağlıyam,
Qurbani vətəni Diridağlıyam,
Hər zaman torpağa, yurda bağlıyam,
Olmaz Şamaxıda xoş anım, ağa.
ƏHMƏD  FƏRHAD,
Şamaxı, şair
80 İLİ YAŞAMAĞA
HÜNƏR GƏRƏK
Sözlərində ildırımın çaxışı var,
Gözlərində Dədə Qorqud baxışı var,
80 ilin enişi var, yoxuşu var,
80 ili yaşamağa hünər gərək.
Ürkütmədən ayna gölün sonasını,
Toxuyasan ləpələrin xanasını,
104
Babaların sazlı-sözlü dünyasını,
Yaşayaraq yaşatmağa hünər gərək,
80 ili yaşamağa hünər gərək.
Sözlərinə cavab verə o dağ, bu  dağ,
Yadigarı ilmə-ilmə, qalaq-qalaq,
Ozan adlı bir ümmana baş vuraraq,
Yazıları yaşatmağa hünər gərək
80 ili yaşamağa hünər gərək.
Yığışmışıq 80 ilin işığına,
Doxsanına, yüzünədir bu astana,
Sədnik Paşa yaşayıbdı, yana-yana
Bu illəri yaşamağa hünər gərək,
80 ili yaşamağa hünər gərək.
Sədnik müəllim, bu ad günün mübarək,
Böyük ustad 80 yaşın mübarək,
Fəridəyəm sözdən hördün bir çələng,
80 ili yaşamağa hünər gərək.
80 ili yaşamağa hünər gərək.
Fəridə Əbülfəz qızı
Şairə, jurnalist
105
SƏDNİK  PAŞADI
(Böyük  alim, gözəl şair, ləyaqətli
şəxsiyyət Sədnik Paşayevin  80  illik
yubileyinə ithaf  olunur)
Əsərlər yaradıbdı  başının  tükü -sanı,
Qələmilə  bəzəyib bizim eli, obanı,
Dəmir çarıq geyinib  gəzib bütün  dünyanı,
O, Qoşqarla, Murovla əkizdi,baş-başadı,
Dünyanı səyyah kimi gəzən Sədnik  Paşadı.
Ağlının gücü  ilə  dəmir qapılar açır,
Paxıllıqdan , qeybətdən  ömrü  boyu yan  qaçır,
Şirin-şirin  nəvələr  ömrünə işiq  saçır,
Səfurə xanım  ilə  bir yerdədi,  qoşadı,
Dünyanı  səyyah kimi  gəzən  Sədnik Paşadı.
Əsərləri  nur saçan ən  qiymətli  xalıdı,
Məhəbbətdə , sevgidə  Ələsgərdi,Alıdı,
Hər qoşması, təcnisi şirin beçə balıdı,
80 ilin içində azı min il yaşadı,
Dünyanı səyyah kimi gəzən Sədnik  Paşadı.
Qivami  Qazıyev,
şair
106
A SƏDNİK  PAŞA
Kaş cavan olaydın otuz yaşında,
Yazıb-yaradaydın, a Sədnik Paşa.
Heyran eyləyəydin Azərbaycanı,
Xoş səda salaydın, A Sədnik Paşa.
Alimsən xoş sözün, xoş kəlamın var,
Gəzdin mahal-mahal, sən diyar-diyar,
Folklorla ad aldın, oldun bəxtiyar,
Bax belə ucaldın, a Sədnik Paşa.
Sən xalqa söykəndin, ellə bərkidin,
Olmadı qəlbində nə küdürət, nə kin,
Nərələr çəkirdin Koroğlu təkin,
Səd heyif qocaldın, a Sədnik Paşa.
Aradın, axtardın yenilikləri,
Düzüldü vərəqə söz inciləri,
Həsr etdin xalqına neçə əsəri,
Ürəklərdə qaldın, a Sədnik Paşa.
Ağıllı, kamallı nurani insan,
Elminlə olmusan yazıb-yaradan,
Ucaldın zirvəyə sən zaman-zaman,
Çox zəfərlər çaldın, a Sədnik Paşa.
Həsrətlər güc etdi, çoxaldı qəmin,
Uçdu məlakətək yarın, həmdəmin,
107
Səfurən qəddini əyibdir sənin,
Ondan güc alırdın, a Sədnik Paşa.
Bu qoca dünyanın qanunları var,
Hökmü kəsakəsdir, o verir qərar,
Bir anda yaradar, bir anda alar,
Xəyallara daldın, a Sədnik Paşa.
Şükür et, yaradana oğlun-qızınla,
Ötüşən gününlə, gələn yazınla,
Oynayır nəvələr sənin nazınla,
Hərdən də əl çaldın, a Sədnik Paşa.
Elminə, helminə söylərəm bəli,
Seçmisən ümmandan gövhəri-ləli,
Bilginən dostundur Həsən Göyçəli,
Sən qəlbində qaldın, a Sədnik Paşa.
HƏSƏN   GÖYÇƏLİ
GƏLMİŞƏM
A mənim şöhrətli şair qardaşım,
Ünvanına, sorağına gəlmişəm.
Şeirli, nəğməli yazılarımla,
Soraqlaşıb, yanınıza gəlmişəm.
Eşitmişəm yaşın 80-nə çatıb,
Arzum budur 100 yaşına çatasan..
108
Yazarlar içində müdrik atasan,
Yubileyinə, yaş gününə gəlmişəm.
Sizin haqqınızda gəlinim Rəna,
Məni tanış edib keçmişinizlə.
Güllər diyarından, Zaqataladan,
Gəncənizə, obanıza gəlmişəm.
Qapıbir qonşunuz, Rəsul dostunuz,
Sizin toyunuzda sağdışın olub.
Ötən aylar, illər yaddaşda qalıb,
Sədnik adlı adınıza gəlmişəm.
İlk dəfə kitabın çap olan zaman,
Abırlı-ismətli Həcər ananız,
Bütün dost tanışı muştuluq edib,
Yazarların ocağına gəlmişəm
Aşıq Məhəmmədi görüşümüzdə,
İlhama gətirib, sazı dindirdin,
Qışı aralayıb,yazı endirdin,
Son arzuya, bir vüsala  gəlmişəm.
Bir gün eşidərlər Musa da köçdü,
Əcəl şərbətini könülsüz içdi.
Nə yazıb-yaratsaq qalar dünyada,
Sizinlə də görüşməyə gəlmişəm.
Musa Qəribli. 20.08.2008
109
AĞRIN  ALIM
Ürəkdən gələn sözünə,
Minnətdaram ağrın alım.
Zər qədri bilən sözünə,
Gül tutaram, ağrın alım.
Yollar keçib, dağlar aşdın,
Çaylar kimi aşıb-daşdın,
Həqiqətdən xeyli  qaşdın,
Nəydi məram, ağrın alım.
Naməniz gəldi yetişdi,
Gözüm dolub, ağrın alım
Cavanlığımız tez ötüşdü,
Azı qalıb, ağrın alım.
El sənəti,el qüdrəti,
Ağrı dağın sel qüdrəti,
Alimlərin dil qüdrəti,
Haray  salıb, ağrın alım.
Ustadlığın aləmində,
Min aşrım var bələnində,
Əminələr qələmində,
Mis ləl olub, ağrın alım.
Zərrələrdən inci seçmək,
Boya görə xələt biçmək,
110
Mərdin günahından keçmək,
Mərddən qalıb, ağrın alım.
Dolan Kürü,xan Arazı,
Ceyhun Əmrahın murazı!
Əvvəl on bir telli sazı,
Ondan qalıb, ağrın alım.
Həyatdır atalar demiş,
Hər yoxuşda var bir eniş,
Dost yolunda qəlbi geniş,
Kamandaram ağrın alım.
Aşıq  Kamandar
Qazaxdan Sədnik Paşaya məktub
SƏNDƏDİR
Ey böyük sənətkar,a dahi alim,
İndi elimizin gözü səndədir,
Əsrlər keçərək itən bir yolun,
Cığırı səndədir, izi səndədir.
Sənətdə öz yolun vardır,öz izin,
İşığı sən oldun görməyən gözün,
Yeri görünməyir Salman Mümtazın,
Sənəti səndədir, sözü səndədir.
111
Yayılıb ellərə şöhrətin –şanın,
Elin nəbizində qaynayır qanın,
Bu Odlar diyarı Azərbaycanın,
Ocağı səndədir, közü səndədir.
Sanki  zirvələrdə bir zirvə qurdun,
Adınla  fəxr edir öz ana yurdun,
Tarixlər şahidi Dədə Qorqudun,
Qopuzu səndədir, sazı səndədir.
Dəmir, qələmini əlinə alıb,
Arzular içində xəyala dalıb,
Günəşli yurduma adın səs salıb,
Baharı səndədir, yazı səndədir.
SƏNİN BABALARIN
Sənin babaların, a dağlar oğlu,
Borandan, tufandan qorxmamış qəti.
Sənin babaların Misli Koroğlu
Qılıncdan, qalxandan qorxmamış qəti.
Sənin babaların günəş ziyalı,
Sənin babaların igid səyalı,
Sənin babaların şirdəm mayalı,
Üstünə cumandan qorxmamış qəti.
112
Sənin babaların Yadigar kimi,
Almamış qəlbini dünyanın qəmi,
Sənin babaların sahibi-gəmi,
Dəryadan, ümmandan qorxmamış qəti.
Yadigar Tahir
SƏDNİK
1973-cü il Sədnik müəllim
mühazirə deyən vaxt
Nəfəsində nalə, avazında ah
Coşqun çaylar kimi çağlayır, Sədnik.
Gah bahar qoxulu, görürsən gah da,
Dağları-daşları dağlayır, Sədnik.
Duyub bu hikməti düşünmək gərək,
Gör nələr toplayıb əlboyda ürək.
Böyük Nizamidən Ələsgərədək,
Neçə duyğuları bağlayır, Sədnik.
Səlim, belə canı axtar tap, azdır,
Necə tapasan ki, azdı, lap azdı?
Ünvansız sahibsiz, başı qapazdı,
Bir xalqın dərdini ağlayır, Sədnik.
Səlim Həsənov
113
YANIR
Sədnik müəllim, dərdimizi soruşma,
Alova bürünüb, o dağlar yanır.
Yaman günahkarıq, bizlə barışmaz,
Çaylara od düşüb, bulaqlar yanır.
Dədə Şəmşir Kəlbəcərdə tək qalıb,
Baş ağarıb, qədd əyilib, qocalıb,
Siz görən gözəllik saralıb-solub,
Obalar alışıb, obalar yanır.
Bu dərd göyə sığmaz, nə də ki, yerə,
Sahibsiz ağlayır, hər dağ, hər dərə,
Tamarzı qalmışıq gözəlliklərə,
Ürəklər quruyub, dodaqlar yanır.
Əlqəmə Əmrahoğlu
DAĞ  OĞLUSAN
Necə sənə güvənməyim?
Sən dağdakı dağ oğlusan.
Necə səndən gül dərməyim?
Sən dağdakı, bağ oğlusan.
Səndə şöhrət, səndə qüdrət,
Səndə sərvət, səndə nemət,
Səndə gördüm yüz kəramət,
Sən elin qoçaq oğlusan.
114
Pir Sultanda doğulmusan,
Saf sularla yoğrulmusan,
Dağ yeliylə sovrulmusan,
Sən vicdanı pak oğlusan.
Sədnik Paşa çıxar başa,
El-oba eylər tamaşa,
Hər əməlin gələr xoşa,
Sən elin çıraq oğlusan.
Osman sizdən ilham alır,
Fəxr eyləyir, qanadlanır,
Hayıf ki, Sədnik qocalır,
Başımızın tac oğlusan.
Osman  İsmayılov
QALIBDIR
Keçən  günlər yada düşmür, qayıtmır,
Yaddaşımda xatirələr qalıbdı.
Tamarzıyam o səsləri eşidəm,
Gətirdiyim o xoş illər qalıbdı.
Hey gəzirəm qəti dəymir gözümə,
Xəzan dəyib yamacıma, düzümə,
Çağırdıqca can deyirdi sözümə,
Şirin olan onda dillər qalıbdı.
115
Yazıq Nəcəf axı onsuz neyləsin,
Zalım fələk üstən çəkdi kölgəsin,
Kərəm yanır haraylayır lələsin,
Necə deyim qara tellər qalıbdır.
QAYITMAZ
Ələ düşməz keçən günlər, o dövran,
Sızıldayıb ağlasan da qayıtmaz.
Yaraların qaysaq tutub, qanatma,
Məlhəm qoyub bağlasan da qayıtmaz.
Döz Sədnik, ömür sona çatmayıb,
Əcəl çatıb qəm tərinə batmayıb,
Gecələri sabahacan yatmayıb,
Məzarını yoxlasan da qayıtmaz.
Sınıq könlün sarıyarmı hər naşı,
Kimi gəzir itirəndə sirdaşı,
Mən Nəcəfin qalmayıbdı yaddaşı,
Bulud kimi çağlasan da qayıtmaz.
BALABANÇI   NƏCƏF
AXTARACAQLAR
Bir  zaman gələcək  a Sədnik  Paşa,
Yazılmış yazını axtaracaqlar.
116
Hər  zaman yaşayıb yazan şairin,
Mənalı sözünü axtaracaqlar.
Bu dünya ələkdi, insanlar undu,
Bu da belə tarix, belə bir gündü,
Çoxunun ürəkdə arzusu söndü,
Həqiqi şairi axtaracaqlar.
Qoşqarlı Hüseynəm,  axır müxtəsər,
Hərdən kədərlənib həyatdan küsər,
Bu sözüm dillərdə gəzər sərbəsər,
Alimin izini axtaracaqlar.
04 May  2008-ci  il
YAZIN
Sədnik Pirsultanlı, ey vətən oğlu,
Dağların ətirli gülündən yazın.
Cavan çağlarının doğma elini,
Növrağı xoş keçən ilindən yazın.
Kədər səni ağlatmasın, sıxmasın,
Ömrünə qıymasın, hələ saxlasın,
Dostlar gəlsin ünvanını yoxlasın,
İstəyən dostların dilindən yazın.
Qoşqarlı Hüseynəm dağlar oğluyam,
Fələyin əlindən sinə dağlıyam,
117
Qəmli haldı istəyirəm ağlayam,
İstəyən dostların dilindən yazın.
13 oktyabr 2009-cu il
BİR DƏ
Sədnik Paşa  Pirsultanlı, el oğlu,
Yaranan deyilik cahana bir də.
Ömürü azaldır dəqiqə, saat,
Bəxt, yığval verilməz insana bir də.
Bir yandan boşalır, bir yandan dolur,
Yaşamaq, yaratmaq bir dəfə olur,
Yarpaqlar tökülür, çiçəklər solur,
Dərd üstə dərd verir qanana  bir də.
Qoşqarlı Hüseynəm yaradan bilir,
Kimsə də ağlayır, kimsə də gülür,
Belə dövran xəsislərə xoş gəlir,
Bol verir dərdləri yanana  bir də.
29  oktyabr  2009-cu il
Aşıq Qoşqarlı  Hüseyn
118
MÜƏLLİM
Qismət, ömür köklənməmiş bir sazdır,
Güllər açan həyat varsa, o yazdı.
Qış gələndə qanın donur, ayazdı,
İsti yerin hər ürəkdi, müəllim.
Çoxu umur yeni bir söz deyəydin,
Xəzinədi cavanlara dediyin,
Bağban kimi bəhrəsini yediyin,
Hər diplomun duz-çörəkdi müəllim.
Yarımçıqdı fikrindəki saraylar,
Yeni qapı açacaqdır gün, aylar,
Kimi ata,  kimi baba haraylar,
Barlı bağsan çox gərəkdi  müəllim.
Tale karvan, haqq çarxdı de əylə,
Təpələri çox keçibsən sən əylə,
Nadir deyir, gəl yüzü də sən teylə,
Səksən zirvən mübarəkdi müəllim.
NADİR  OVÇU
DAŞKƏSƏNDƏDİR
Həsənnənə, Həsənbaba,  həm Qoşqar,
Dağların nəhəngi Daşkəsəndədir.
Sırsıra bulaqlar, gümüşü çaylar,
Suların ahəngi Daşkəsəndədir.
119
Qonaq  gəlin yayında, həm yazında,
Qeyrət oğulunda, ismət qızında,
Zil  oxuyan aşıqlar avazında,
Koroğlunun cəngi Daşkəsəndədir.
Gah günəş isidər, gah gələr boran,
Yayda qucağına köç eylər aran,
Dəmirbilək qayalar, dağları yaran,
Fərhadın külüngü Daşkəsəndədir.
Gülübdü üzünə dövran Məmmədin,
Olubdu ləqəbi Tərlan Məmmədin,
Erməniyə qan udduran Məmmədin,
Üçatan tüfəngi Daşkəsəndədir.
Bu yerlərdə var neçə tərlan qanad,
Abbas, Sədnik, İsmayıl, həm Kəmsavad,
Sönməz Afiq deyər, qul şair Cavad,
Sənətin pələngi Daşkəsəndədir.
Aşıq  Afiq  Sönməz
ÇOX   SAĞ OL
Əziz  dostum,  gözəl  alim, folklorşünas
Sədnik Paşa Pirsultanlıya
Yada saldın sən ki, şair Cavadı,
Haqq yanında üzü ağsan, çox sağ ol!
Həsəd çəkir sənə kiçik təpələr,
Daşkəsəndə uca dağsan, çox, sağ ol!
120
Vəfalı dost ilqarından dönərmi?
Sən qartalsan, qartal dağdan enərmi?
Nur paylayar,  yanar günəş sönərmi?
Qışda, yazda güllü bağsan, çox sağ ol!
Bəşir gözlər,  Gədəbəyə  gəl barı,
Şirin sözlə sınıq könlüm gəl sarı,
Ey ellərin başı qarlı Qoşqarı,
Bil yaraşır sənə ad-san,  çox sağ ol!
Haqq yanında üzü ağsan, çox sağ ol!
İmamverdiyev  Bəşir  İsrayıl  oğlu,
Gədəbəy şəhəri
ALİM  SƏDNİKƏ  MƏN QURBAN OLUM
(Sədnik Paşaya ithaf olunub)
Əzəli qopuz olan saz  vurğunu,
Alim Sədnikə mən qurban olum.
Aşıq  sənətinə xidmət göstərən,
Alim Sədnikə mən qurban olum.
Qarabağ elinin sevimli oğlu,
Ürəyi xalqına istəklə dolu,
Yoludur ən ustad sənətkar yolu,
Alim Sədnikə mən qurban olum.
121
Yoxsul, imkansızlar qeydinə qalan,
Araşdırmaları yaddaşda qalan,
Peşəkar aramaq qayğısına qalan,
Alim Sədnikə mən qurban olum.
El ustadlarının ucaldan adın,
Efirə çıxaran ucaldan adın,
Əməklə elində, ucaldan adın,
Alim Sədnikə mən qurban olum.
Aşıqların birinə həvalə etsin,
Alətdə məni müşayət etsin,
Şeirimi yaymağa qoy kömək etsin,
Alim Sədnikə mən qurban olum.
Gözəl nəğmələrlə vəsf edim onu,
Xeyirxahlığının bitməzdir sonu,
Aləmim geyinsin mənalı donu,
Alim Sədnikə mən qurban olum.
Hey yazım şəninə qoşma, qəzəllər,
Dinləsin, sözümü nazlı gözəllər,
Bilirəm misramda tapılar hünər,
Alim Sədnikə mən qurban olum.
Qüdrətli sənəti, dünyaya yayan,
İncə mətləbləri düşünən duyan,
Asəf Yanarı da, istedad sanan,
Alim Sədnikə mən qurban olum.
122
BAYATI
Mən aşiqəm aşıqdı
Balabançı, aşıqdı,
Məclisə məna verən,
Bilin ustad aşıqdı!
Eləmi Sədnik kimi,
Arayın Sədnik kimi,
İstedadı çıxarın,
Ortaya Sədnik kimi!
Əzizim araşdırır,
Axtarır araşdırır,
Keçmiş sənətkarları,
Paşayev  araşdırır!
Eləmi cənab alim,
Kamallı, cənab alim,
Sizə əhsən deyirəm,
Sənətkar cənab alim!
Əzizinəm gün doğsun,
Ay dolansın, gün doğsun,
Çətin dövran qurtarsın,
Üstümüzə gün doğsun!
Eləmi eli sevir,
Çəməni, çölü sevir,
Xalqını tanıdanı,
Vətəni, eli sevir!
123
Mən aşiq gül üzünə,
Gün düşüb gül üzünə,
Şeirlərim çox yaraşır,
Sədnikin gül üzünə!
Eləmi Asəf yazdı,
Misranı Asəf yazdı,
Sədniki vəsf elədi,
Şerini Asəf yazdı!
ASƏF İBRAHİMOV
SƏDNİKİN
Soraq aldım fəsillərdən,
Gəlibmi yazı Sədnikin?
Dolanırmı el-obanı,
Yenə də sözü Sədnikin?
Güzar etdim Daşkəsənə,
Əlim yetdi daş kəsənə,
Dedim:- Hanı? – hər kəsə mən,
Gülürmü üzü Sədnikin?
Tezcə Qoşqar eylədi əl,
Yeddiqardaş ötdü dil-dil,
Dedi: “Dostu, sirdaşı bil,
Həmişə bizik Sədnikin”.
Dindi çoban, Çobandaşda,
“Bax, dünyaya ağıl-huşda”,
124
Göy sularda yaşılbaş da,
“Dindi bizik özü  Sədnikin”.
Pirsultan “balamdı” dedi,
Gülüstan “lalamdı”dedi,
Əbədi qalandı dedi,
Silinməz izi Sədnikin.
Zabir Əliyev,
Filologiya  elmlər
namizədi, dosent
DOLSUN
(Sədnik Paşa Pirsultanlıya)
Ay şair vəziyyətin, kefin əhvalın,
Allah yaxşı etsin, qoy yaxşı olsun.
Bir az da nəzər sal biz tərəflərə,
Qəlbimiz sevinclə, fərəhlə dolsun.
Ulu ustadların yadigarısan,
Şeir sənətinin tacidarısan,
Sənət dünyasının zülfüqarısan,
Allah bol veribdi, deyək bol olsun.
Özümüz bilmədən ötüb gedir yaş,
Dar gündə, gen gündə sən mənə sirdaş,
Aşıq Səlim deyər ay dost, ay qardaş,
Necə istəyirsən qoy elə olsun.
Aşıq  Səlim  Göyçəli
125
QOCALMA USTAD
“Bir dağ tanıyıram. Bu dağ Pirsultan dağıdır. Tanınmış
folklorşünas alim Sədnik Paşa Pirsultanlı Pirsultan dağının son
yetirmələrindən biridir. Azərbaycan şifahi xalq ədəbiyyatının
tanınmış tədqiqatçısı Sədnik müəllim ustadlar ustadıdır. Onun
yaradıcılığına böyük hörmətim vardır.
Ömrünün qürub çağını yaşayan Sədnik müəllimə uzun ömür,
möhkəm can sağlığı arzulayaraq bu şeirmi ona ithaf edirəm.”
Bir dağlar qartalı, göllər sonası,
Çəkir həsrətini, qocalma ustad.
Dastan, əfsanələr axtarır səni,
Tükənib heç zaman kəc olma, ustad.
Vəsf eylə çəməndə gülü, çiçəyi,
Utandır niqabsız gəzən göyçəyi,
Dolan təbiəti,  gəz biçənəyi,
Çəkir həsrətini qocalma, ustad.
Dumandan dağların halını soruş,
Küskündür zirvəylə, ətəklə barış,
O tənha bulağa, çaylara qarış,
Çəkir həsrətini qocalma, ustad.
Laçın qayaların verib baş-başa,
Deyirlər, ay ustad, hələ  çox yaşa!
Dalıb xəyallara eylə tamaşa,
Çəkir həsrətini qocalma, ustad.
Tərlanlı, turaclı Pirsultana, qalx,
Ziyarət eyləyib zirvəsinə, bax!
126
Qarışıb şimşəyə ətəyində, çax,
Çəkir həsrətini qocalma, ustad.
Doyunca sən dinlə o telli sazı,
Qoy hopsun qəlbinə işvəsi, nazı,
Könlünü oxşasın bülbül avazı,
Çəkir həsrətini qocalma, ustad.
Həmdərd ol Qoşqara, dərdli Murova
Gözləyir qoynunda çıxasan ova,
Sevinə yurd yerin, sevinə oba
Çəkir həsrətini qocalma, ustad.
Hər kəs qonağıdır fani dünyanın,
Əbədi gülməyib üzü cahanın,
Dolaşıb kələfi, çərxi-dövranın,
Çəkir həsrətini qocalma, ustad.
Soruşma hardanam, haralıyam mən,
Vətəndə, vətənsiz yaralıyam mən,
Ovudur könlümü bu çöl, bu çəmən,
Çəkir həsrətini qocalma, ustad.
Mahirənin dərdi tüğyan eyləyir,
Dərd-qəmini dərd əhlinə söyləyir,
Gedən köçür, qoca sarvan əyləyir,
Çəkir həsrətini qocalma, ustad.
127
DAĞLAR
(Sədnik Paşaya  təsəlli)
Bilirsənmi niyə belə qəmlisən?
Şahiddir o sirli dünyana dağlar.
O gənclik günlərin keçib qoynunda,
Gələcək hər zaman röyana dağlar.
Qayıtmaz geriyə o ötən çağlar.
Ağbulaqda qalan şirin-şərbətin,
Əmanətdir onda saf məhəbbətin.
Üzür səni tənhalığın, möhnətin,
Gələcək hər zaman röyana dağlar.
Qayıtmaz geriyə o ötən çağlar.
Arzular tükənməz, dünya vəfasız,
Çəkilməz dərdlər var, dava-dərmansız,
Zalım fələk olub yaman amansız,
Gələcək hər zaman röyana dağlar.
Qayıtmaz geriyə o ötən çağlar.
Səfurə xanımın ruhu səndədir,
Gəzdiyin dağlarda, çöl-çəməndədir,
Gözlərinə çökən duman, çəndədir,
Gələcək hər zaman röyana dağlar.
Qayıtmaz geriyə o ötən çağlar.
Gəl incimə Mahirənin özündən,
Dərd tökülür söhbətindən-sözündən,
İçib o da Ağbulağın gözündən,
128
Gələcək hər zaman röyana dağlar.
Qayıtmaz geriyə o ötən çağlar.
ANA
Gəl, ay ustad, analardan danışma,
Qanayan yaramın gözüdür ana!
Bu yaşında ana deyib alışma,
Üzümün niqabı, sözüdür  ana.
Laylası büllürdur şəffaf bulaqdan,
Adı qoyulubdur cənabı haqqdan,
Anadan keçilməz, bir də torpaqdan,
Beytül-müqəddəsin özüdür ana.
Behişt məskənidir-cənnət yuvası,
Tanrıdan verilib xeyir-duası,
İmam Həsənlə Hüseyn anası,
Bu yanan könlümün gözüdür ana.
Məhəmməd ümməti, Əli şiyəsi,
Fatimeyi-Zəhradır onun yiyəsi,
Mahirə - qalmayıb daha deyəsi,
Siratın yoludur, izidir ana.
DESƏM
Dağın dərdin sənə desəm,
Unudarsan dərdini sən.
129
Neçə əsir yola salıb,
Hər sitəmə dözür desəm.
Çeşmə, çaylarda dərdlidir,
Hərəsi bir həsrətlidir,
Qınama gəl Araz-Kürü,
Niskilini gəzir desəm.
Sədnik, dərdin qaynar-coşar,
Dələr bağrın aşar, daşar,
Xəyallarla vidalaşar,
Yalan olar dözür desəm.
Doğma bilib qol açdığın,
Pirsultandır dolaşdığın,
Bir həsrətdir calaşdığın,
O da səni gəzir desəm.
Xəzərdə var şəhid qanı,
Gecə-gündüz yanar canı,
Sən gəl qına bu dövranı,
Tənha qalıb gəzir desəm.
Qələm yanar, kağız yanar,
Dil alışar, ağız yanar,
Dindirmə sən Mahirəni,
Laməkandır dözür desəm.
16.04.2010
130
QALIBDI
Sərvət  dolu bir dağ idin əzəldən,
Bilirsənmi indi nəyin qalıbdı?
O dərya-dəniz dediyin canında,
Acı-şirin xəyalların qalıbdı.
Dünya vəfasızdır Adəmdən bəri,
Dolub boşalsa da, qalmayıb sirri,
Sinəni dağlayır həsrətin yeri,
Təkcə sevən bir ürəyin qalıbdı.
Hələ dolub boşalacaq bu dünya,
Hər canlıdan bac alacaq bu dünya,
Açılıb solsa da gülü-çiçəyi,
Müşkəmbər iyisi, təri qalıbdı.
Dünyanın nəyini görmüsən hələ?
Şahlara, sultana çox qurub tələ,
Baxmayıb çirkinə, nə də gözələ,
Atıbdı, qoynundan yeri qalıbdı.
Çat arzuna, toyunu gör Simranın,
Könlündə var təravəti baharın,
Pirsultanlı ötüb-keçən çağların,
Ürəyində yadigarı qalıbdı.
Çox sirlidir Mahirənin dünyası,
Olubdur didərgin eli-obası,
Sızladır qəlbini həsrət cəfası,
Vətənində düz ilqarı qalıbdı.
131
İ N D İ
(Sədnik Paşa Pirsultanlıya təsəlli)
Bir mələk üzlünü, siyah tellini,
Vədəsiz itirib yanırsan indi.
Talehini Tanrı yazıb ay ustad,
Fələyi günahkar sanırsan indi.
Qızılgülü yanağında görmüşdün,
Çiyələyi dodağında görmüşdün,
Zülflərinə sığal çəkib hörmüşdün,
Dalıb xəyallara anırsan indi.
Ölümdən betərdir həsrət, intizar,
Bükübdür belini ayrılıq, qübar,
Səni yaşadandır vəfa, etibar,
Sevgini müqəddəs sanırsan indi.
Ağ buludlar, uca dağlar şahidin,
Səfura xanımdır, qəzəl Vahidin,
Vəfasız dünyadan niyə incidin,
Qısadır ömrümüz anırsan indi.
Pirsultanlı, Mahirədən incimə,
Dərd  düzülüb, zər-zübama, incimə,
Kim baxacaq qərib gedən köçümə?
Kimləri günahkar sanırsan indi?
Mahirə İspiqızı,
“Xocalının səsi” qəzetinin
məsul katibi, AYB-ın üzvü.
132
Sədnik  Paşa  Pirsultanlının (Paşayev
Sədnik  Xəlil  oğlu)  qısa tərcümeyi-halı
1. Paşayev Sədnik Xəlil
oğlu.
2. Pirsultanlı.
3. Şair.
4. Filologiya elmləri dok-
toru, professor.
5. 1988-ci ilin dekabr ayı-
nın 30-da “Əmək vete-
ranı”, 1992-ci ilin may
ayının 4-də “Əməkdar
Mədəniyyət işçisi”, 2007-ci ilin yanvar ayında
“Qabaqcıl Təhsil işçisi”, Türkiyə Cumhuriyyəti
Kültür Bakanlığının “Teşekkür belgesi”-ni al-
mışdır.
6. 20 may 1929-cu  il  tarixdə  Azərbaycan Respub-
likasının Daşkəsən rayonunun Qazaxyolçular
kəndində  anadan olub.
7. 1946-cı ildə “Daşkəsən” qəzetində “Zəfər bay-
ramı” adlı ilk şeiri çap olunub.
8. Natamam orta təhsilini Qazaxyolçular kəndində,
orta təhsilini  Dəstəfur internat məktəbində alıb.
133
1950-ci ildə H.B.Zərdabi adına Kirovabad Dövlət
Pedaqoji İnstitutunun (indiki Gəncə Dövlət Uni-
versitetinin) birinci kursuna qəbul olunub, 1954-cü
ildə Azərbaycan dili və ədəbiyyatı fakültəsini
bitirib.
9. 2004-cü ildən AYB-nin üzvüdür.
10. 1955-ci ildən 1970-ci ilə qədər “Yeni Daşkəsən”
(Daşkəsən), “Mübariz” (Goranboy) və “Yenilik”
(Kəlbəcər) rayon qəzetlərində redaktor, “Kiro-
vabad kommunisti” qəzetinin məsul katibi işləyib.
1970-ci ilin oktyabr ayında H.B.Zərdabi adına
Kirovabad Dövlət Pedaqoji İnstitutuna müsabiqə
yolu ilə müəllim qəbul olunub, baş müəllim,
dosent vəzifələrində işləyib. Hal-hazırda Gəncə
Dövlət Universitetinin professorudur.
11.1993-cü ildə Ankarada keçirilən “İpək yolu
uluslararası xalq ədəbiyyatı simpoziumu”nda və
Nevşehirdə keçirilən “Hacı Veli Bektaşi” törənində
məruzəçi kimi çıxış edib.
1955-ci ilin iyul ayından  “Bilik” cəmiyyətinin,
1960-ci ilin iyun ayından  Jurnalistlər Birliyinin,
1989-cu ilin aprel ayından Aşıqlar Birliyinin,
1998-ci ilin  oktyabr ayından Azərbaycan Vətən
Müharibəsi Veteranlar Birliyinin (fəxri),  2003-cü
ilin  iyun ayından Yeni Azərbaycan Partiyasının,
2004-cü ilin aprel ayından Yazıçılar Birliyinin
üzvüdür.
134
12. Almaniya Avropa Türk-İslam Birliyinin dəvəti ilə
“Yunus İmrəyə sevgi ili” kutlamalarında məruzəçi
kimi çıxış edib, Türkiyədə elmi konfraslarda və
simpo-ziumlarda iştirak edib, İranda yaradıcılıq sə-
fərində olub.
13. 2007-ci ildə “Azərbaycan Respublikasının Əmək-
dar müəllimi”, 2009-cu ildə “Tərəqqi” medalı ilə
təltif olunub.
14. Kitablarının siyahısı
1. Лалə,  Ашыг Бəсти. Эəнcлик, Бакı, 1969, 55 səh,
10.000 nüsxə.
2. Йашайан əфсанəлəр, Эəнcлик, Bakı, 1973,  78 səh,
4.000 nüsxə.
3. Xəstə Гасым, Эəнcлик, Bakı, 1975, 64 səh, 2.200
nüsxə.
4. Йурdумузун əфсанəлəри, Бакı, 1976, 45 səh,
30.000 nüsxə.
5. Низами вə фолклор, Билик, Бакı, 1976, 65 səh,
2.500 nüsxə.
6. Йанардаь əфсанəлəри, Эəнcлик, Bаkı, 1978, 160
səh, 20.000 nüsxə.
7. Азəрбайcан xалq йараdыcылыьынын inkişafı, Билик,
Бакı, 1981, 40 səh, 1000 nüsxə.
8. Низами və xalq əfsanələri, Эəнcлик,  Бакı, 1983,
128 səh, 4.000 nüsxə.
135
9. Байатылар (топлайанлар: В.Вəлийев, С.Пашайев),
Йазыçы, Бакı, 1985, 200 səh, 40.000 nüsxə.
10. Azərbaycan əfsanələrinin öyrənilməsi, Билик,
Бакı, 1985, 70 səh, 500 nüsxə.
11. Азəрбайcан xalq əфсанəлəри, Йазычы, Бакı, 1985,
285 səh, 50.000 nüsxə.
12. Азəрбайcан mifoloji мəтнлəри, Елм, Бакı, 1988,
(топлайанлар Сəдник Пашайев, Маqбет Əщ-
мəдов, Ариф Рəщимов, Ариф Аcаlov), 180 səh,
25.000 nüsxə.
13. Азəрбайcан fолклору вə ашыq йарадыcылыьы (дəрс
vəsaiti), Азəрбайcан Дöвлəт Университеtи Нəш-
рийyаты, Бакı, 1989, 88 səh,   500 nüsxə.
14. Azərbaycan xalq dastanlarının tədrisinə dair (me-
todik göstəriş), Bakı, 1989, 48 səh, 500 nüsxə.
15. ХЫХ əsr Азəрбайcан ашыq йараdыcылыьы (дəрс
vəsaiti), Азəрбайcан ДПИ-нин нəшрийyаты, Бакı,
1990,  98 səh, 500 nüsxə.
16. Öz səsim  (şeirlər), İdeya nəşriyyatı, Gəncə, 1990,
72 səh, 500 nüsxə.
17. Азəрбайcан xalq сюйлəмəлəри, Йазыçы, Бакı,
1992, 211 səh, 10.000 nüsxə.
18. Пирсултан булаьы (шeирлəр), Елм, Бакı, 1994, 110
səh, 1000 nüsxə.
19. Инcичичəyим (шeирлəр), Эəнcə, 1996, 100 səh, 500
nüsxə
20. Караьан Усубун lətifələri, Gəncə, 1997, тəкрар
2000, 2001, 37 səh, 1000 nüsxə.
136
21. Xalqın söz mirvariləri, Азəрнəшр, 1999, 110 səh,
500 nüsxə.
22. Илащи бир сəс (шeирлəр), Эəнcə, 1999, 110 səh, 500
nüsxə.
23. Унну Аьcанын lətifələri, Еколоgiya nəşriyyatı,
Эəнcə, 1999, 60 səh, 500 nüsxə.
24. Ağdabanlı şair Qurban, Эəнcлик, Бакı, 2000, 177
səh, 500 nüsxə.
25. Дабровол Qасымын lətifələri, «Əsgəroğlu»,
Gəncə, 2001, 62 səh, 200 nüsxə.
26. Йəщйа бəй Дилгəмə el-oba məhəbbəti, Бакı,
Аэащ 2001, 105 səh, 600 nüsxə.
27. Ашыq Бəсти “Bənövşələr” “Əсэəроьлу”, Gəncə,
2001, 80 səh, 300 nüsxə.
28.Heca vəznli şeir və mənzum atalar sözləri, Эəнcə,
Аэащ, 2001, 110 səh, 200 nüsxə.
29. Heca vəznli tapmacaların inkişafı, AGAH
nəşriyyatı, Gəncə, 2001, 110 səh, 300 nüsxə.
30. Азəрбайcан епосунуn əфсанə qaynaqları, Азəр-
нəшр, Бакı, 2002, 102 səh, 500 nüsxə.
31. Qaraxanlı Künə Dəmirin lətifələri, Gəncə, «Pir-
sultan», 2002,   51 səh, 200 nüsxə.
32. Qамышлы шаир Рцстəм, «Laçın qaya, çal yadıma
düşəndə», Gəncə, «Pirsultan», 2002, 80 səh, 300
nüsxə
33. Yuxular олмасайды, «Pirsultan», 2002, 60 səh,
150 nüsxə.
34. Озан-Ашыq сəнəтинин nəzəri мəсəлəлəри, Бакı,
Озан, 2002, 208 səh, 250 nüsxə.
137
35. Озан-Ашыq йарадыcылыьынa dair арашdıрмалар, Ы
cилd, Эəнcə, «Pirsultan», 2002, 203 səh, 150
nüsxə.
36. Озан-Ашыq йарадыcылыьынa dair арашdырмалар, ЫЫ
cилd, Эəнcə, «Pirsultan», 2002, 230 səh, 100
nüsxə.
37.Бир ичим нəьмə (шeирлəр), Эəнcə, «Pirsultan»,
2003, 70 səh, 100 nüsxə.
38. Щecа вəзнли байаты və qошма möcüzələri, Gəncə,
«Pirsultan», 2003, 80 səh, 100 nüsxə.
39. Эəнcəбасар lətifələri, Эəнcə, «Аgah», 2005, 201
səh, 300 nüsxə.
40. Бир чичəк дə Вəтəндi, Эəнcə, 2005, 127 səh, 200
nüsxə.
41.Əsatirlər, əfsanələr, rəvayətlər (S.P.Pirsultanlı və
digər müəlliflər), “Şərq-Qərb”, 2005, 304 səh,
2500 nüsxə.
42. Мир Cəфəр Баьыров йаddашларда, «Pirsultan»,
Gəncə, 2005, 80 səh, 100 nüsxə.
43. Елдəн-обадан eşitdiklərim, Gəncə, «Аgah»,
2005, 170 səh,  200 nüsxə.
44. Yıldızdağdan əsən külək, Gəncə, 2006, 100 səh,
200 nüsxə.
45. Azərbaycan folkloruna dair tədqiqlər, Gəncə,
2006, 402 səh, 200 nüsxə.
46. Publisistika və folklor, Gəncə, 2007, 330 səh, 200
nüsxə.
138
47. Azərbaycan əfsanə və rəvayətlərinin ədəbi abidə-
lərimizlə müqayisəli tədqiqi, Elm, 2007, 310 səh,
500 nüsxə.
48.Pirsultan Pinarı (Şeirlər), «Pirsultan», Gəncə,
2007, 666 səh, 100 nüsxə.
49. Saz nəfəsli şeirlərim, «Pirsultan», Gəncə, 2008,
121 səh,  200 nüsxə.
50.Aşıq Şəmşirin poetik aləminə səyahət, “Təknur”,
Bakı, 2008,  295 səh, 500 nüsxə.
51. Azərbaycan türklərinin xalq əfsanələri, Azərnəşr,
2009, 427 səh, 200 nüsxə.
52. “Novruz-Qəndab” və digər məhəbbət
dastanlarının  müqayisəli  tədqiqi, Azərnəşr,  2009
112 səh, 200 nüsxə.
53. “Aşıq Tifil Əsəd və Aşıq Ağbulaqlı Aqil”,
“Pirsultan” nəşriyyatı, 114 səh, 100 nüsxə.
54. “Qızıl beşik və Ana maral”, “Pirsultan”
nəşriyyatı, 2010, 126 səh, 100 nüsxə .
55.“Lilpar  bulağı”, “Pirsultan”, 2010, 140 səh, 100
nüsxə.
139
M Ü N D Ə R İ C A T
Ön söz .............................................................. 3
ANA  ÜLFƏTİ,  VƏTƏN MƏHƏBBƏTİ
Ana ........................................................................... 4
Laylay  istəyir ............................................................ 4
Dağlar ........................................................................ 5
Dərdimi ...................................................................... 6
A  Gəncə  çayı ........................................................... 7
Məni ........................................................................... 7
Ülvə kəklik ................................................................ 8
Dəyişmərəm  ............................................................. 9
Ağrı   dağı ................................................................. 9
Yozardım nənə ....................................................... 10
Yadında  varmı ........................................................ 11
O  mənim  ürəyimdir ............................................... 12
Dumandı .................................................................. 13
Qızıl Əhmər ............................................................ 13
Bəlkə  sən ................................................................ 15
Ay  zərbül-məsəl ..................................................... 16
Zivlən talası ............................................................. 17
Bülbül  ..................................................................... 17
Doğulmuşam  .......................................................... 18
Deyil ........................................................................ 19
Nərgizim .................................................................. 19
Qalıbdı ..................................................................... 20
Səni .......................................................................... 20
Sızmamışam  mən ................................................... 21
Lala .......................................................................... 22
Gəlir ......................................................................... 23
Biləydim .................................................................. 23
Gəlir ......................................................................... 24
140
Ana  laylası .............................................................. 25
Vətən ...................................................................... 26
Bənövşə ................................................................... 26
Bənövşəm ................................................................ 27
Vətənimə dəyməsin ................................................. 27
Qartal oğlun, kəklik qızın ........................................ 28
Gəldimmi ................................................................. 29
Gül apar ................................................................... 30
Lalə ürəyimdir ......................................................... 31
Daraq  qaya .............................................................. 31
Ürəyim ..................................................................... 32
Sərvaz dağları .......................................................... 33
Bülbül ...................................................................... 34
Daşında kəklik  yuxusu ........................................... 35
Bulud ....................................................................... 35
Varlığım .................................................................. 36
Dağlar ...................................................................... 38
Kəklik  yuxusu ........................................................ 38
Ətrini ....................................................................... 39
Yovşanlıqda  lalə .................................................... 40
Bənövşə .................................................................. 41
SƏFURƏ   XANIMI  XATIRLAYANDA
Gəlmədin ................................................................. 43
Biləsən ..................................................................... 43
Gətir ......................................................................... 44
Soruş ........................................................................ 45
Ağ bulud .................................................................. 45
Gəldim ..................................................................... 46
Gəlmədin ................................................................. 47
Məhəbbət kimi ......................................................... 47
Var ........................................................................... 48
141
Daş olsam yaxşıydı, qayalaşmışam ......................... 49
Bağışla ..................................................................... 49
OĞUL, NƏVƏ, NƏTİCƏ
Oğuldu ..................................................................... 52
Qalıbdır .................................................................... 52
Bizimdir ................................................................... 53
Nurçiçək .................................................................. 54
Səma ........................................................................ 55
Sunayım ................................................................... 56
TÜRKİYƏ DAĞLARI VƏ İNSANLARI
Söyləmiş .................................................................. 58
Sinəndə .................................................................... 58
Mənimlə öpüşdü getdi ............................................. 59
Mərcan dağları ......................................................... 59
Sevsin çilləri ............................................................ 60
Gülsərən ................................................................... 61
Of dedim .................................................................. 62
Ürəkdi ...................................................................... 62
Yazıcıoğluna ............................................................ 63
Durnam .................................................................... 64
Gülabi ...................................................................... 65
Karslıoğlu ................................................................ 66
Altaydan Anadoluya qədər ..................................... 66
Qarsa gedək ............................................................ 67
EL GÖZƏLLƏRİNİ GÖRƏNDƏ
Duman qalxır başımdan .......................................... 69
Yerində .................................................................... 69
Kimi ......................................................................... 70
Aləmsən, aləm ......................................................... 70
142
Zinətlənmiş gözəl .................................................... 71
Məhəbbət ................................................................ 72
Duyanmadın .............................................................73
Yoxdu ...................................................................... 74
GƏNCLİYƏ QAYITMAQ İSTƏYİRƏM
Qocalmaynan ........................................................... 76
Gəncliyə qayıtmaq istəyirəm ................................... 76
Mən  hardan  tapım ...................................................78
İTHAF OLUNMUŞ ŞEİRLƏR
Nazpəri .................................................................... 80
Oldu ......................................................................... 81
Hüseynim ................................................................ 82
Möcüzəymiş ............................................................ 84
Axtar tap, əzizim ..................................................... 85
Ləlvər dağları …...................................................... 86
SƏDNİK  PAŞAYA İTHAF
OLUNMUŞ ŞEİRLƏR
Sədnik  Paşa Pirsultanlı ........................................... 89
Sədnik ...................................................................... 90
Sədnik ...................................................................... 91
Sədnikin ................................................................... 92
Sədnik  Paşa Pirsultanlı ........................................... 94
Sədnik ...................................................................... 95
Səyyafam, Sədnikoğluyam ...................................... 96
Sədnik ...................................................................... 97
Atam  ....................................................................... 99
A  Sədnik ............................................................... 100
“Ozan”da ............................................................... 101
143
Ağa ........................................................................ 102
80 ili  yaşamağa  hünər gərək ................................ 103
Sədnik  Paşadı ....................................................... 105
A  Sədnik   Paşa ..................................................... 106
Gəlmişəm ............................................................... 107
Ağrın  alım ............................................................. 109
Səndədir ................................................................. 110
Sənin babaların ...................................................... 111
Sədnik  ................................................................... 112
Yanır ...................................................................... 113
Dağ  oğlusan .......................................................... 113
Qalıbdır .................................................................. 114
Qayıtmaz ............................................................... 115
Axtaracaqlar .......................................................... 115
Yazın ..................................................................... 116
Bir  də .................................................................... 117
Müəllim  ................................................................ 118
Daşkəsəndədir ....................................................... 118
Çox sağ ol .............................................................. 120
Bayatı .................................................................... 121
Sədnikin ................................................................ 122
Dolsun ................................................................... 123
Qocalma   ustad ..................................................... 124
Dağlar .................................................................... 126
Ana ........................................................................ 127
Desəm .................................................................... 128
Qalıbdı ................................................................... 129
İndi ........................................................................ 130
Sədnik  Paşa  Pirsultanlının   (Paşayev  Sədnik
Xəlil  oğlu) qısa  tərcümeyi-halı ............................ 132
144
Sədnik  Paşa Pirsultanlı
“Lilpar  bulaq”
Kompüter tərtibatçısı:
Turanə İmanova
“PİRSULTAN” - 2010
Yığılmağa verilmişdir:  01.04.2010
Çapa imzalanmışdır: 28.04.2010
Qiyməti  müqavilə yolu ilə
Tiraj: 100
