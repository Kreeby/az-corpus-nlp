 
 
            Füzuli  YAVƏR 
 
            R O B İ N Z O N   A D A S I N D A 
                YENİ    İL 
                   Ş  Ə  N  L  İ  Y  İ 
 
          ( BİR  PƏRDƏLİ  UŞAQ  PYESİ) 
    
        = fantaziya-detektiv = 
 
 
    
 
 
 
 
 
      
 
 
 
 
 
                    
 
 
                  İ Ş T İ R A K Ç I L A R: 
 
 
 
 ŞAXTA  BABA. 
 QAR  QIZ. 
 ROBİNZON. 
 SİNRO  - xeyirxah ayı. 
 MAYKL  - amerkan məktəblisi. 
 KETRİN - amerkan məktəblisi.    
 LANDU  - hindu, kişi. 
 SANDU  - hindu, qadın. 
 
 
 
 
 
  HADİSƏLƏR YAŞILLIQLARLA ƏHATƏ OLUNMUŞ 
           TROPİK BİR ADADA BAŞ VERİR.  
 
 
 
 
 
 
 
 
 
   
                      P R O L O Q 
 
Pərdə bağlıdır. 
Avansəhnənin sağında və solunda Yeni il  bayramı atributları nəzərə 
çarpır.  
 
Pərdə arxasından Yeni ilə aid mahnı sədaları, şənlik edən uşaqların səs -
küyü eşidilir, kölgələri görünür.  
 
ŞAXTA BABA əlində cib telefonu pərdəni aralayıb irəli çıxır.  Telefon  
zəng çalmaqdadır. ŞAXTA BABA düyməni basıb telefonu qulağına tutur, 
“bəli... aha... aha...” deyə-deyə dinləyir. 
 
QAR QIZ da pərdəni aralayaraq  ŞAXTA BABAya yaxınlaşır. 
 
QAR QIZ -  (Həyəcanla.)  Nə olub, nə olub, Şaxta baba?  
 
 
Şaxta baba əlinin işarəsilə onu danışmağa qoymur, bütün diqqətilə 
telefonu dinləyir. Get-gedə nə isə narahat bir əhvala düşür. Danışıq 
qurtarınca dərindən köks ötürüb susur.  
 
 (Təlaşla.)   Şaxta baba, nə olub axı? Niyə dinmirsən? 
 Yoxsa... dostlarımız gələsi olmayıblar şənliyimizə?.. 
 
     
    4 
 
ŞAXTA BABA -  Yox, gəlirlər. Ancaq... ancaq... 
 
QAR QIZ -  Nə ancaq? Olmaya bir hadisə baş verib?  
ŞAXTA BABA -  Hə, elədir... Conun təyyarəsi kəskin  
hava siklonu ilə üz-üzə gəlib, partlayıb, parça-parça 
olub okeana düşüb.  
 
QAR QIZ -   (Heyrətlə.)  Ola bilməz, ola bilməz!.. (Ağlayır.)  
 
ŞAXTA BABA -  Ağlama, Qar qız. Dostlarımıza heç nə 
 olmayıb. Onların hər üçü sağdır.  
 
QAR QIZ -  Sağdır? Hardan bildin? 
 
ŞAXTA BABA - Con özü rad io ilə danışırdı... Deməli, 
 onların hər üçü  suya düşüb. Con Maykldan, Ket- 
rindən bir az aralıda olub. Bu vaxt Landu və Sandu 
adında  iki vəhşi hindu öz qayıqları ilə Cona yaxınlaşıb, 
onu tutaraq öz qəbilə lərinə aparmaq istəyib. Lakin Con 
karate zərbə lərilə onların hər ikisini suya yıxıb, qayığı 
sürüb qaçıb. Landu və Sandu onun dalınca üzüb, 
ancaq ona çata bilməyiblər...  
 
QAR QIZ - Bəs sonra? 
 
     
 
5 
 
ŞAXTA BABA -   Deməli, Con qayıqla üzüb yaxından 
keçən gəmiyə yetişə bilib. Və gəmidən hər yerə radio 
siqnallar göndərib.  
 
QAR QIZ -  Bəs Mayklla Ketrin necə olub? 
 
ŞAXTA BABA -   Con deyirdi ki, onlar balaca bir adanın  
yaxınlığında qəzaya uğrayıblar. Bəlkə də bu ada elə 
Robinzon yaşayan adanın özüdür. Con deyirdi ki, 
adanın üzərindən keçəndə bir adam görüb, lap 
Robinzona oxşayırdı. Hava tutqun olduğundan yaxşı 
seçə bilməyib. Uşaqlar üzüb o Robinzon adasına çıxa 
bilərlər. Amma... 
 
QAR QIZ -  Nə amma, Şaxta baba?...  
 
ŞAXTA BABA -  Amma... Con deyirdi ki, vəhşi hindular  
 da həmin adaya doğru üzməyə başladılar. 
QAR QIZ -  Qorxuram, Şaxta baba, qorxuram Maykl, 
Ketrin o vəhşi hinduların əlinə keçə. Deyirlər, onlar 
adamı diri-diri tonqalda yandırıb yeyirlər. 
 
ŞAXTA BABA -  Qorxmağına dəyməz. Robinzon adasın- 
da xeyirxah bir ayı yaşayır. O uşaqlara kömək edə 
bilər.   Digər yandan isə Robinzon da uşaqların hayına 
yetişər. Ən əsası odur ki, Conun radio ilə çıxışından 
sonra Robinzon adasına vertolyoylar uçmağa başlayıb.  
    6 
 
     
QAR QIZ - Şaxta baba, Şaxta baba, bəlkə biz də o ver- 
tolyotların birilə axtarışa gedək. Dostlarımızı xilas 
edək. 
 
ŞAXTA BABA -  Mən də elə o fikirdəyəm, Qar qız.  
 Dostlarımız dardadır. Özümüzü tez onlara yetirmə- 
liyik. (Pərdə arxasına işarə ilə.) Sən uşaqları başa sal. Qoy 
şənliklərinə davam etsinlər. Biz də bir azdan qayıdıb 
gələrik. (Tə ləsik çıxır.) 
 
QAR QIZ -  (Zala müraciətən.)  Bilirsiniz, uşaqlar, bu ilki  Yeni 
il şənliyimizə uzaq Amerikadakı dostlarımızı da  
   dəvət etmişik. Kiçik pilot Con özünün səsdən iti sürətli 
kiçik təyyarəsilə qorxmaz Mayklı və gözə l Ketrini bizə 
qonaq gətirməliydi. Indi görürsünüzmü, necə bir 
qəzaya düçar olublar. Görək nə edə  
biləcəyik? 
 
Vertolyot səsi eşidilir. Səs tədricən yaxınlaşır.  
 
 Gecikmək olmaz. Bəlkə bu vertolyotla yola düşdük.  
 
Tələsik pərdə arxasına keçir. 
Vertolyot səsi lap yaxınlaşır. 
Sonra tədricən uzaqlaşır, eşidilməz olur.  
        
 
 
 
    7   
   
                      
 
 
BİRİNCİ   ŞƏKİL 
 
Pərdə açılır. 
Cəngəlliklərlə əhatə olunmuş bir ada.  
Arxadan okean suları görünür.  
 
Ayı darta-darta sudan kiçik bir sandıq çıxardır. 
Qapağıını açmaq istəyir, aça bilmir.  
Sonra bir qırıq ağac tapır, ağacla qapağı açır. 
Sandığın içindən Yeni il karnavalı üçün müxtəlif kostyumlar, 
maskalar, oyuncaqlar çıxardır.  
 
Şaxta baba kostyumunu əyninə tutur, maskanı üzünə keçirdir.  
Oyuncaqlarla oynayır, sevincək atılıb-düşür. 
 
Birdən aralıdan nəsə bir səs eşidir.  
Tez hər şeyi  sandığa yığır və sandığı sürüyə-sürüyə aparır. 
 
KETRIN -   (Sudan çıxır, titrəyir.)  Aman Allah, bura haradır 
belə? Mən nə üçün burdayam? Başa düşə bilmirəm. 
Başa düşə bilmirəm. Su da elə soyuq idi ki... (Titrəyir.) 
Sahil bir az da uzaq olsaydı, boğulmuşdum yəqin ki. 
Taqətim kəsilmişdi tamam. (Saçını, paltarını sıxır, üst-baçını 
səliqəyə salır. Ətrafa boylanır.Qışqırıb çağırır.)   
Au... au... Kim var buralarda? Auuu... (Səsi əks-səda 
verir.)  
 
     
    8 
 
Səsə Sinro çıxır. 
Ketrini görüncə nəsə mızıldana-mızıldana onun üstünə qaçır. 
 
Ketrin ayını görüncə “Ay ana!” deyib qışqıraraq qaçır.   
 
Ayı onu qovur. 
Qovduqca nəsə mızıəldanır, havaya qaldırdığı qabaq ayaqları ilə  
nəsə başa salmağa çalışır. 
 
Onlar bir-birini qova-qova səhnədən çıxır lar. 
 
MAYKL -   (Gəlir. Üst-başını qurulamağa çalışır.) Bu nə bə la 
 idi gəldi başımıza? Bəs Ketrin hanı? Con hanı? Indi 
 mən nə edim? Qaldım tək-tənha...  (Ətrafa boyla - 
 nır. Əllərini ağzına tutub çağırır.)      Ketriin! Coo-oon!  
 Hardasınız?!.         
 
Səsə yenə Sinro çıxır. 
 
Maykl ayını görüncə “Ay aman...” deyib qaçır. 
 
Ayı yenə də nəsə mızıldana-mızıldana, qabaq ayaqlarını havada 
oynada-oynada onun ardınca gedir.  
 
Onlar bir-birini qova-qova səhnədən çıxır lar. 
 
Əyinlərində hindulara məxsus geyim olan Landu və Sandu sudan  
çıxaraq silkələnir, üst-başlarını çırpırlar. Öz aralarında bizə anla – 
şılmaz olan bir dildə mübahisə açırlar. 
Sonra sakitləşirlər. 
Hərəsi  əlinə bir ağac götürüb “Huy!Huu... Huuuy!” səsləri  çıxarda - 
çıxarda qaçıb gedirlər. 
 
     
    9 
 
Ayı Ketrini qova-qova gətirir. 
Ketrin kolun arxasında gizlənir.  
Ayı onu axtarır, tapa bilmir. Çıxıb gedir.  
Ketrin qorxusundan yerindəcə donub qalıb.  
     
Ayı indi də Mayklı qova-qova gətirir. 
Maykl da Ketrin gizlənmiş kolun içərisinə girir.  
Onlar bir-birlərini görmürlər. 
Ayı Mayklı da tapa bilmir. 
Öz-özünə nəsə donquldana-donquldana çıxıb gedir.  
 
Kollar tərpənir. 
Ketrin elə bilir Ayı orda gizlənib, odur ki, qorxa-qorxa geri çəkilir. 
Maykl da elə zənn edir ki, kolları tərpədən ayıdır.  
Daha da içərilərdə gizlənmək istəyir.  
 
Vertolyot səsi eşidilir və səs tədricən yaxınlaşır.  
Hər ikisi koldan çıxır, başlarını, qollarını qaldırıb “Ehe... hey!”  
deyərək vertolyota qışqırır, onun ardınca qaçırlar. 
Vertolyotun səsindən onlar bir-birlərinin səsini eşitmirlər. 
 
Vertolyotun səsi uzaqlaşır.  
Ümidi kəsilmiş Ketrin ağlayır.  
Maykl birdən onu görür. 
 
MAYKL -    (Sevincək.) Ketrin! Sən də burdasan? 
 
KETRIN -  Maykl... Nə yaxşı ki, sənə rast gəldim. Bu  
 kimsəsiz adada qorxudan ürəyim partlayacaqdı.  
 
MAYKL -  Demək, sən də sağsan! Bəs Con, Con hanı? 
 
    10 
KETRIN – Başa düçə bilmirəm, nə üçün mən sağ  olma- 
malıyam? Bir də, heç cür anlaya bilmirəm – mən necə 
gəlib bura şıxmışam... 
 
MAYKL -  Ay səfeh... Sən əvvəlcə hardaydın? 
 
KETRIN – Necə harda? Təyyarədə uçmurduqmu səninlə? 
 
MAYKL -  Doğrudur. Bəs sonra? 
 
KETRIN – Nə sonra? Bir də gördüm ki, sudayam, üzü – 
rəm, uzaqdan da bu ada görünür. Bir təhər çabalaya-
çabalaya gəlib çıxmışam bura.  
 
MAYKL -  Demək sənin heç nədən xəbərin olmayıb? 
 
KETRIN – Nədən xəbərim olmalıdır ki? Yenə başa düşə 
 bilmirəm. 
 
MAYKL -  Xoşbəxt adamsan... Ay qız, təyyarəmiz qəzaya  
uğrayıb. Suya yıxılmışıq. Bu kimsəsiz adaya gə lib 
çıxmışıq.  
 
KETRIN – (Heyrətlə.) Sən nə danışırsan? Necə olub bəs  
 bundan xəbər tutmamışam? 
 
MAYKL -  Görünür, qəza vaxtı gözün yuxuya gedibmiş.  
 Beləcə o dəhşətdən xəbərin olmayıb. 
 
    11 
KETRIN -  (Xatırlayaraq.) Bə lkə də... Bəs biz necə olub  
 ki, sağ qalmışıq? 
 
MAYKL -  Siklon güclü idi. Con təyyarəni lap aşağıdan 
sürməyə məcbur olmuşdu. Elə alçaq məsafədən yerə 
düşmüşük. 
 
KETRIN – Bəs Con hanı? O da düşüb suya? 
 
MAYKL - Bilmirəm... bilmirəm... Heç nə bilmirəm. Başım 
zədələnib. Dəhşətdən hə lə özümə gələ bilməmişəm. 
Eh... axşam düşür. Dostlarımız indi işıqları sayrışan 
yolka ətrafında bizi gözləyirlər. Biz isə gəlib çıxmırıq. 
Onlar da elə düşünürlər ki, yalançılıq etdik, vəd verdik, 
gəlmədik. Daha hardan bilsinlər ki, başımıza belə bir 
qəza gəlib. Ən dəhşətlisi isə budur ki, biz burdan necə 
qurtulucağıq? Nə təyyarərəmiz var, nə gəmimiz var. 
Cəngə lliklərə bürünmüş bu adada bir sığınacaq tapa 
biləcəyikmi? Nə yeyəcəyik, necə dolanacağıq? Lap 
Robinzonun gününə düşdük. 
 
KETRIN – Maykl... sən nələr danışırsan? Doğrudanmı,  
biz elə uzaq bir adaya düşmüşük? Doğrudanmı, biz 
burdan qurtulub gedə bilməyəcəyik?.. Mən qorxuram, 
mən əsirəm... (Ağlayır.) Ay ana, evimizi istəyirəm, isti 
yatağımı istəyirəm. Yemək istəyirəm... 
 
MAYKL -  Sən də göz yaşlarını kəs görüm.  
 
 
    12 
 
Ketrin daha bərkdən ağlayır.  
Vertolyot səsi. Yaxınlaşır. 
Onlar yenə sevincək atılıb düşürlər, qışqırırlar. 
Vertolyot uzaqlaşıb gedir. 
 
 Hava dumandır. Onlar çətin ki, bizi görərlər. 
 
KETRIN –  Bəs indi biz nə edək? 
 
MAYKL -  Bilmirəm... bilmirəm... Qoy bir özümə gəlim 
 görək. Hər halda fikirləşib bir yol tapacağıq. 
 
Hərəsi bir tərəfdə dalğın halda oturub qalır.  
Yavaş-yavaş qaranlıq düşür.   
Meşədən vəhşi səslər, uyultular eşidilir.  
Ketrin qorxaraq gah sağa dönür, gah sola.  
 
KETRIN –  Maykl... bəlkə bir ocaq qalayaq. Üst-başımı- 
zı qurudaq. Bir məşəl düzə ldək. Gedib Conu axtaraq. 
Əgər suya düşmüşüksə, o da üzüb çıxmış olar. O ki, 
bizdən də yaxşı üzür. Gedək, tapaq onu,Maykl. Qoy o 
tək qalmasın. Görürsən, biz ikimizik deyə  o qədər də 
qorxmuruq. Təsəvvür elə ki, biz burda tək olaydıq... 
Əgər üçlükdə olsaq qorxumuz lar azalar.  
 
MAYKL -  Deməyinə düz deyirsən, Ketrin. Hamısını düp- 
 pə düz. Amma ocağı nə ilə qalayasan? 
 
KETRIN – Yadındadı, tarix dərsliyində oxuyardıq, ibtidai 
 insanlar daşı daşa vurmaqla od ə ldə edərdilər. 
    13 
MAYKL -  Aha, yaxşı yadıma saldın. Onda sən bir az çör- 
çöp yığ. Mən də daş axtarım. Hər cür daşdan od 
alınmır axı. Bunun üçün məxsusi daşlar tapmaq 
lazımdır.  
 
KETRIN – Yaxşı, ancaq çox uzağa getmə. Mən qorxu – 
 ram. 
 
MAYKL -  Narahat olma. Tonqal  qalasaq heç nədən  
 qorxumuz olmayacaq. 
 
Ketrin çör-çöp yığıb gətirir. 
Maykl iki daş tapıb gətirir. 
Əyilərək çör-çöpün içində daşları bir-birinə vurur. 
Çər çıxır. 
Nəhayət tonqal alışır. 
Hər ikisi sevincək atılıb düşür.  
Tonqalın ətrafında oturub paltarlarını qurudurlar, 
qızınırlar. 
Meşədən cürbəcür vahiməli səslər eşidilməkdədir. 
 
KETRIN –   Ah... kaş indi evimizdə olaydım. Öz isti  
 kreslomda oturub kofe içə- içə televizora baxaydım.  
 
MAYKL -  Televizorda da dəhşət, qorxu filmləri göstəri- 
 ləydi, hə? 
     
KETRIN –  O filmlərə baxanda məndə heç bir qorxu- 
zad yaranmırdı. Amma burda... hə lə heç nə yox 
 ikən özümə gə lə bilmirəm. 
 
    14 
 
Səhnənin kənarında Landu və Sandu görünür.  
Mayklı, Ketrini görüncə “Huy!  Huy!.. Huuuy!..” edərək onların üstə 
qaçırlar, onları dövrəyə alırlar. 
 
Öz ekzotik mahnılarını oxuya-oxuya onların baçına fırlanırlar.  
 
Maykl və Ketrin bir-birinə qısılır. 
Bir azdan huşlarını itirərək yıxılırlar.  
 
Landu belindəki kəndirlə Mayklın əl-qolunu bağlayır. 
Sandu isə Ketrinin. 
Sonra onlar Mayklı ağaca keçirdib tonqalın üstə tuturlar. 
Maykl qışqırır. 
Ketrin də digər yanda çırpınır, qışqırır.  
 
Yenə vertolyot  səsi eşidilir.  
Səs tədricən yaxınlaşır. 
Mayklı  bir yana atıb qaçmağa hazırlaşrlar. 
Lakin vertolyotun səsinin uzaqlaşdığını hiss edincə fikirlərini dəyişirlər. 
Yenidən atılıb düşürlər. 
 
Yenə də Mayklı ocağın üstə qaldırırlar.  
Maykl bərkdən qışqırır. Ketrin də öz yerində çabalayır, qışqırır.  
Səsə Sinro gəlir. Ayı onları qovur, hindular qaçıb kolların arasında 
gizlənirlər. 
 
Ayı Mayklın və Ketrinin əl-qolunu açır və sonra qabaq ayaqlarını havaya 
qaldırıb mızıldana-mızıldana başa salmağa çalışır ki, ondan 
qorxmasınlar, Ayının onlarla işi yoxdur, birgə hinduları axtarıb tapmaq 
lazımdır. 
 
Indi onlar bir yerdə Landunu və Sandunu axtarırlr. 
Zalda oturan uşaqlardan soruşurlar. 
Uşaqlar hinduların gizləndiyi yeri nişan verirlər. 
 
Ayı, Maykl, Ketrin ora yanaşan kimi hindular qaçıb grdirlər.  
Təqib davam edir. 
    15 
Hindular ələ keçmirlər. 
     
Ayı yenə qabaq ayaqlarını qaldırıb Mayklla Ketrinə başa salmağa çalışır 
ki, eyibi yox, mən özüm onları tapıb tutaram, siz irəli gedin, sonra sağa 
dönün, sonra düz gedin, qarşınıza adam çıxacaq.  
Özü isə hinduların dalınca qacır.  
 
KETRIN –   (Özünə gələrək.) Bu nə dəhşət idi?! Maykl...  
 Az qala səni yandırmışdılar ha.  
 
MAYKL - Guya sən sağ qalacaqdın? Məndən sonra növbə 
sənin idi. Bu vəhşi hindular hə lə də yer üzündəki  
svilizasiyadan bixəbərdilər. Onların nəzərincə insanlar 
ən qorxulu heyvandırlar. Amma ayını gördün?.. Nə 
xeyirxah ayı imiş... 
 
KETRIN – O ayı əvvəlcə mənim üstümə atılmışdı.  
 
MAYKL -  Qovmağına məni də qovmuşdu, amma indi  
başa  düşürəm ki, o bizi tutub yemək mənasında 
qovmurmuş. O bizə nə isə demək istəyirmiş. Bəlkə də 
bu hindular barəsində bizi xəbərdar etmək istəyirmiş. 
 
KETRIN – (Fikirləşərək.) Doğrudan ha... O məni qovan- 
 da nəsə mızıldanırdı, elə bil nəsə demək istəyirdi. 
 
MAYKL -  İndi də o yenə bizə nəsə demək istəyirdi. Belə 
gedin, dedi, sonra belə dönün, sonra isə belə, sonra 
irə li və orda deyəsən bizim kimi bir adam var, dedi.  
 
KETRIN – Bəlkə o Conu görüb. Bəlkə o bizə Conun yerini  
    16  
                 
        nişan verirdi. 
 
MAYKL -  Ola bilər. Başın pis işləmir, Ketrin. Doğrudan 
 da  o hardasa Conu görüb.  
 
KETRIN – Elə isə biz nəyi gözləyirik? Nə üçün yola düş- 
  mürük?  
 
MAYKL -  Bu dəqiqə, Ketrin, bu dəqiqə. Qoy bir yadıma  
salım görüm ayı hansı marşrutu deyirdi. Deməli, 
əvvəlcə düz, sonra belə, sonra isə belə, sonra da 
belə... Hə, yadıma düşdü! Getdik, Ketrin.  
 
KETRIN – Getdik. (Çağırır.) Coo-on! 
 
MAYKL -  (Daha bərkdən.) Cooo-oon! Auu... Coo-on! 
 
Onlar gözdən itirlər. 
Tədricən səsləri eşidilməz olur.  
 
 
 
   
 
 
 
 
 
 
 
17 
 
 
 
 
                          İKİNCİ  ŞƏKİL 
 
 
Robinzonun məkanı. 
Arxada kiçik bir daxma. 
Daxmanın qarşısında qatmaqarışıq bir həyət.  
Bir yanda yazı lövhəsinə bənzəyən bir lövhə : orda rəqəmləri xatırladan 
yazılar. 
Kənarda yonulmaqda olan bir qayıq.  
Öndə yolka ağacı. Üstündə müxtəlif çöl çiçəklərindən bəzəklər. 
 
Robinzon cırım-cındır xəz paltarda, üzünü, başını tük basmış haldadır. 
“Yazı lövhəsinin” qabağında dayanıb rəqəmlərlə nəyisə hesablayır, 
özünün dərdli mahnısını züm-zümə edir. 
 
ROBINZON -   (Sözləri ağır-ağır tələffüz edir.) Aha, 
deməli, düz f ikirləşmişəm, bu gün doğrudan da, ilin 
son günü imiş... Bah səni... Yeni il də gə ldi... Aman 
Allah, görəsən bu neçənci Yeni ildir ki, insanlardan, 
dostlardan, tanışlardan uzaqda – bu kimsəsiz adada 
 tək-tənha qarşılayıram. (Yolka ağacına yaxınlaşır, onu  
bəzəməyə başlayır.)   
Ah, hər il beləcə küknar ağacı bəzəyərdik. Gecədən 
keçənəcən onun ətrafında çalıb-oynayar, rəqs 
edərdik... 
Görəsən məni heç xatırlayırlarmı? Heç yadlarına 
düşürəmmi görəsən? 
   18 
 
Onda uşaqlarım hələ kiçik idi, indi yəqin ki, 
böyüyüblər, indi yəqin ki, onların da öz uşaqları var. 
Mən isə onları bir an belə unuda bilmirəm. Daim  
onların xatirəsilə yaşayıram, geri dönəcəyim günü 
gözləyirəm. Amma yox... geri dönmək lazımdırmı? 
Onlar məni tanıya biləcəklərmi? Eh, bu dünyanın nə 
qəribə işləri varmış...  
 
Səslər yaxınlaşır. “Co-oon! Auu-uuu! Coo-oon!”  
 
Bu nədir? Bu nə səsidir belə? İnsan səsinə bənzəyir. 
Doğrudanmı, bu uzaq adaya kimsə gəlib çıxa bilər? 
Bə lkə hindulardır, bəlkə Sinrodur? 
 
Mayklla Ketrin gəlib çıxır.  
Robinzonla qarşılaşınca hər üçü özünü itirmiş halda donub qalır.  
 
MAYKL -   (Təəccüblə.) Ketrin, bu deyəsən Robinzonun 
 özüdür. Gör biz hara gəlib çıxmışıq... 
 
KETRIN -   Ola bilməz... (Sarsılaraq ağlayır.)  
 
ROBINZON -    Siz kimsiniz?    Bu qız nə üçün ağlayır?   
 
MAYKL -  Siz Robinzonsunuz? 
 
ROBINZON -    Bəli, mən bu adanın  yeganə sakini 
 Robinzon Kruzoyam. Bəs siz kimsiniz? Qəşəng qız, 
soruşuram, nə üçün ağlayırsan? Bəlkə məndən 
qorxursunuz? Qorxmayın. Mən də vaxtı ilə sizin  
    19 
 kimi  bir adam idim. York şəhərciyində yaşayırdım.  
Dənizçi idim. Bir dəfə gəmimiz qayalara dəyib 
parçalandı. Hamı həlak oldu. Dalğalar yalnız mıni 
gətirib bu adanın sahilinə atdı. Neçə illərdi burda tək-
tənha yaşayıram.  
 
MAYKL -  Deyəsən, biz də sizə yoldaş olacağıq. Bizim də 
təyyarəmiz qəzaya uğradı. Bizi də dalğalar bu adanın 
sahilinə artdı.          
 
ROBINZON -   Aha, görünür Sinro sizinlə rastlaşdığını 
 deyirmiş.  
 
MAYKL -  Sinro kimdir?  
 
ROBINZON -   Bu adanın xeyirxah ayısı. O da mənim 
 kimi təkdir bu adada. Hardan gəlib düşüb bura,  
bilmək olmur.   
 
MAYKL -  Hə, biz onunla rastlaşmışdıq. O bizi qovurdu.  
 
ROBINZON -   Ondan qorxmayın. O Robinzonun dostu- 
 dur. Deməli, bütün robinzonların da dostudur.  
 
KETRIN -  Yox, yox! İstəmirəm... Mən Robinzon olmaq 
 istəmirəm. Mən evimizə qayıtmaq istəyirəm...  
(Ağlayır.) 
 
ROBINZON -  Aha... indi bildim sən nə üçün ağlayır- 
    20  
         sanmış. Mənasız işdir. Burdan geri qayıtmaq olmur.  
Yaxşısı budur, keçib  oturun. Yəqin ki, acsınız. 
Üşümüsünüz. Mən indi sizə isti süd verərəm. Dağ 
keçisi südü. Yəqin ki, heç zaman belə süd içməmisiniz. 
Çörək də verərəm. Belə çörək də yəqin ki, heç zaman 
yeməmisiniz.  
 Narahat olmayın. Yaşamaq üçün burda hər şey var.  
Bu axşam özü də bayram axşamıdır. Yeni il gecəsi. 
Yolkamız da var. Süni yox, torpağa əkilmiş. 
Görürsünüz necə gözəldir... Hər il yeni il yaxınlaşanda 
onu bu şöl çiçəkləri ilə bəzəyirəm. Bu çiçəklərə də heç 
yanda təsadüf edə bilməzsiniz. Onlar bütün il boyu 
açır. 
 
Robinzon ağacdan düzəldilmiş fincanlarda onlara süd verir.  
Stolu əvəz edən kötüyün üstə çörək qoyur.  
Uşaqlar acgözlüklə yeyirlər.  
Robinzon ocağı üfürür. Odunlar tutaşır.  
 
 Hə, indi ocaq da gur yanacaq. Və siz yaxşıca isinə - 
cəksiniz. Sonra isə mənə danışacaqsınız görək orda, 
insanlar arasında təzə nə var, nə yox. 
 
MAYKL -  Eh... elə bir şey yoxdur. Xalqlar bir-birini gör – 
mək istəmir, ölkə lər bir-birilə müharibə edir, insan bir-
birini qırır, bir çox ölkə lərdə yeməyə bir şey tapılmır.  
 
ROBINZON -   Başa düşə bilmirəm, onlara daha nə la – 
zımdır ki? Nə üçün yola getməsinlər axı? Eh... əgər 
mənim imkanım olsaydı Yer kürəsinin hər bir sakinini 
bir müddətliyinə beləcə kimsəsiz adada tək-tənha 
saxlayardım, yalnız bundan sonra onlar bir-birlərinin  
   21 
qədrini bilərdilər.  
Inanın uşaqlar, dünyada ən böyük səadət birgə 
yaşamaqdır. Mehriban bir cəmiyyətdə, bir-birinə 
kömək edərək, bir-birinin qayğısına qalaraq 
yaşamaqdır.  
Bu gün tale sizi mənə bir parça səadət kimi göndərib. 
Bayramı, xüsusən də Yeni il bayramını dostlarla birgə 
qarşılamaqdan gözə l nə ola bilər? 
(Ağlamsınır.)  
 
     
KETRIN - Ağlama, əziz Robinzon, ağlama... xahiş edirik.  
 
MAYKL -  Tale sizi də bizim üçün bir kömək, hayan kimi  
rast gətirib. Əgər siz olmasaydınız, ömründə 
görmədiyimiz bu uzaq adada bu bu bayram gecəsi biz 
nə edərdik? 
 
ROBINZON -   Yaxşı, uşaqlar... gəlin yolkamızı bəzə - 
 yək, əsil təm-təraqla yeni ili qarşılayaq.  
 
Yolkanın yanına gəlirlər. 
 
 Hə, uşaqlar, küknar ağacını bəzəmək üçün yığdığım 
bu çiçəklərə fikir verin, heç sizin torpağınızda da belə 
qəşəng, əsrsrəngiz çiçəklər yetişirmi? 
 
Uşaqlar  çiçəklərə baxırlar. 
 
KETRIN -   Maykl... doğrudan da gözəl çiçəklərdir, hə? 
 
   22 
MAYKL -  Çiçəklərə söz ola bilməz. Yolka da gözəldir, 
amma... 
 
ROBINZON -  Neçə illər idi ki, Yeni ili təkbaşına qarşı – 
layırdım. Bu dəfə isə deyəsən ənənə pozulur. Gərək 
ürəkdən şənlənək. Baxmayaraq ki, insanlardan çox-
çox uzaqdayıq, gərək bizim bayram şənliyimiz  heç də 
onların məclisindən geri qalmasın.  
 
MAYKL -  Hər şey yaxşı olacaq, lakin... 
 
ROBINZON -  Siz deyəsən nəyə görəsə narahatsınız? 
 
MAYKL -  Bilirsiniz, biz üç yoldaş idik. Dostumuzun bi – 
 rini itirmişik. İndi o hardadır – Allah bilir.  
Bə lkə o, hə lə dənizdədir, dalğalarla çarpışır. Bə lkə  
vəhşi hindular onu tutub tonqalda yandırırılar. Biz isə 
burda şənlənmək istəyirik. 
 
KETRIN -   Doğrudur... Biz bura elə onu axtara-axtara 
 gəlib çıxmışııq.  
 
ROBINZON -  Narahat olmayın, heç narahat olmayın.  
Adada yeganə işıq yalnız bu komadan gəlir. Əgər 
dostunuz adaya çıxıbsa mütləq bu işığa gə ləcəkdir. 
 
KETRIN -   Bəlkə hindular... onlar bizi də tutmuşdular,  
diri-diri tonqalda yandırmaq istəyirdilər. Əgər sizin o 
xeyirxah dostunuz Sinro olmasaydı...  
    23 
 
ROBINZON - Ay sizi Landu və Sandu... Yenə öz axmaq 
zarafatlarınızdan əl çəkə bilmirsiniz. Qorxmayın! Onlar 
heç kimi yandırmazlar. Bu onların çıxardıqları bir 
oyundur. 
 
KETRIN -   Doğrudan?..  
 
ROBINZON -  Bəs necə bilmişdiniz? 
 
MAYKL -  Belə də oyun olar?.. Əl-qolumu bağlayıb məni 
 ağaca keçirtdilər, sonra tonqalın üstə tutdular. 
 
ROBINZON -  Eyibi yox... bunun üstə görün onlara  
mən nə edəcəyəm? Bir dəfə məni də eləcə tonqala
tutmuşdular. Sonradan dostlaşdıq. Belə getsə, onları
bu adaya gəlməyə qadağan edəcəyəm. 
 
Bu an Sinronun səsi eşidilir.  
Ayı Landunu və Sandunu tutub gətirir. 
Hindular uşaqları görüncə Robinzonun qarşısında günahkarcasına  
başlarını əyib qalırlar. 
 
ROBINZON -   Sinro, de görüm bu dəcəllər yenə nə 
axmaq iş görüblər? 
 
Ayı höccələyərək gördüklərini söyləməyə çalışır.  
 
 Landu və Sandu! Sizinlə mənimki qalsın sonraya,  
 bayram axşamına bağışlayıram sizi. Indisə gəlin 
qonaqlarımızdan üzr istəyin. Və söz verin ki, bir də  
   24 
belə qələtlər etməyəcəksiniz. 
 
Landu və Sandu özlərinə məxsus bir şəkildə təzim edirlər.  
Öz dillərində nəsə söyləyərək çəkilib kənarda dururlar. 
 
 Di yaxşı! Di yaxşı. Bayram axşamıdır. Günahınızdan  
keçirəm bu dəfə. Bir də belə bir dəcəlliyə rast gəlsəm, 
sizin özünüzü mən tonqalda yandıracağam. Yeni il 
şənliyimizə başlayaq. Heyif ki, Şaxta babamız, Qar 
qızımız yoxdur. Bir də musiqimiz yoxdur. 
 
Sinro nəsə mızıldanaraq qaçıb gedir.  
 
 O hara qaçdı görəsən? 
 
MAYKL -  Təyyarəmizdə Yeni il karnavalı üçün bir sandıq  
 kostyum vardı. Şaxta baba, Qar qız kostyumları da. 
 
KETRIN -   Hələ maqnitafon da, gözəl-gözəl musiqilər. 
Lap “Lambada”nın özü də, djey versiyasında.  
 
MAYKL -  Heyf! İndi Allah bilir okeanın harasında batdı 
o sandıq.  
 
Bu an Sinro Şaxta baba kostyumunda, əlində maqnitafon gəlir.  
 
ROBINZON -     (Təəccüblə.)   Bunları hardan tapdın, Sinro? 
 
Ayı yenə nəsə mızıldanır. 
Sandığı darta-darta gətirir. 
 
KETRIN -   Maykl... bu ki bizim sandıqdır.   
    25 
 
MAYKL -  Doğrudan aa...  
 
KETRIN -  Bəs o bura hardan gəlib çıxıb? 
 
Ayı mızıldanaraq başa salmağa çalışır: 
okeandan  dartıb çıxartmışam. 
 
ROBINZON -  Sinro, aç görüm, orda daha nələr var?  
 
Ayı sandıqdan müxtəlif kostyumlar, şlyapalar, maskalar çıxardıb tökür. 
 
 Əla! İşlərimiz düzəldi, uşaqlar. Geyinin görək. 
 
Ketrin Qar qız paltarı geyir.  
Maykl meksikan şlyapası qoyur.  
Landu Neznaykanın kostyumunu geyir.  
Sandu Buratino maskası taxır, Çippolinonun kostyumunu götürür  
 
Ketrin maqnitafonu qurur. 
Şən “Lambada” səslənir. 
Hamı rəqs edir. 
 
Bu vaxt vertolyot səsi eşidilir.  
Səs tədricən yaxınlaşır. 
Hamı yerində atılıb-düşərək vertolyota qışqırır.  
Vertolyot ötür, lakin uzaqlaşmır, elə bil yerə enir. 
 
MAYKL -   Aha, deyəsən yerə endi. 
 
KETRIN -   Robinzon, deyin görək, buralara vertolyot  
 enə bilərmi? 
 
    26 
ROBINZON -  Nə üçün də enməsin? Görünür, bizim 
  tonqalın işığını onlar göydən seçə biliblər. 
 
Bu vaxt Şaxta baba ilə Qar qız görünür.  
 
ŞAXTA BABA -   (Uşaqları görüncə.) Ohoo... bizim 
 Dostlarımızın hamısı burda imiş ki... Biz də onlar – 
 dan ötrü gör necə nigaran qalmışıq.  
 
QAR QIZ  -    Şaxta baba, Şaxta baba, görürsən, burda  
 da  yolka qurublar, şənlik edirlər. 
 
ŞAXTA BABA  -   Lap gözəl, lap ə la. (Yaxınlaşır.) Salam, 
 mənim əzizlərim! 
 
HAMI    - Salam! Xoş gəlmisən, Şaxta baba.   
 
ŞAXTA BABA – Xoş gördük, xoş gördük hamınızı. Sizin  
 Yeni ilinizi təbrik edirəm.   
 
HAMI  -  Sizinlə bir yerdə, Şaxta baba.                                            
 
QAR QIZ -  Bayramınız mübarək olsun, dostlar.  
 
HAMI -  Çox sağ ol, Qar qız.  
 
ŞAXTA BABA  -  Hə, mənim əzizlərim... Biz vertolyotla  
  
    27 
sizi axtara-axtara gəlib bura çıxmışıq. Sizi öz şən – 
liyimizə aparmaq istəyirdik. Indi görürəm ki, əsil şənlik 
elə burdadır. Təzə ili elə burda qarşılamaq da pis 
olmazdı. Elə deyilmi, Qar qız? 
 
QAR QIZ -  Bəs necə? Belə karnaval hər deyəndə ələ  
 düşən deyil. 
ŞAXTA BABA -  Amma onu da deyim ki, vertolyot sizi 
gözləyir. Əziz Robinzon, hazırlaş, şənlikdən sonra sən 
də bizimlə gedərsən, qayıdarsan insanların arasına.
   
 
ROBINZON -   Yox, Şaxta baba, burda mənim dostlarım 
var, burda mənim balaca bir vətənim var. Onlardan 
ayrılıb mən heç yerə gedə bilmərəm. 
 
ŞAXTA BABA -   Özün bil, Robinzon. Bizim igid təyya – 
rəçimiz Con artıq səni tapıb. Istədiyin vaxt geri dönə 
bilərsən. 
 
KETRIN -   Şaxta baba, Con tapılıb? Bəs özü hardadır? 
 
ŞAXTA BABA – Tapılıb. Özü də sağ salamatdır. Indi   
vertolyotdadır. Vertolyotun nəyisə narahat idi, onu 
düzəldir. Bizi bura o gətirib. Elə isə gedin, onu da 
çağırın. Şənliyimizə başlayaq.  
 
KETRINLƏ QAR QIZ  -   Biz gedək çağıraq.  
    28 
     
 
ŞAXTA BABA -   Gedin. Amma tez gəlin. 
 
Qızlar gedirlər. 
 
 Onlar qayıdınca gəlin biz də şən bir rəqs edək,  
 dostlar! 
 
Yenə “Lambada”. 
Hamı oynayır. 
 
                                                  S  O  N 
 
 
 
 
 
 
 
 
 
 
 
 
 
 
 
 
 
    29 
