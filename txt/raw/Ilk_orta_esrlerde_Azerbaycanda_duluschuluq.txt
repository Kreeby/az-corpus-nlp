1 
 
AZƏRBAYCAN SSR EA TARİX İNSTİTUTU 
ARXEOLOGİYA VƏ ETNOQRAFİYA SEKTORU 
 
 
 
 
 
A. Ş. ORUCOV 
 
 
 
 
 
 
İLK ORTA ƏSRLƏRDƏ AZƏRBAYCANDA 
DULUSÇULUQ (IV-VIII ƏSRLƏRDƏ) 
 
 
 
 
 
 
 
 
 
 
 
BAKI – ELM - 1989 
 
2 
 
 
Azərbaycan SSR Elmlər Akademiyası  
Elmi-Nəşriyyat Şurasının qərarı ilə çap olunur 
 
 
 
 
 
 
 
 
Redaktoru: S. Ə. XƏLİLOV 
 
 
 
 
Orucov A. Ş. İlk orta əsrlərdə Azərbaycanda dulusçuluq. - Bakı: Elm, 1989. 
- s. 72. 
 
Əsərdə IV-VIII əsrlərdə Azərbaycanda dulusçuluğun vəziyyəti nəzərdən 
keçirilir, həmin dövr dulusçuluq məmulatının təsnifatı verilir. 
 
IV-VIII əsrlərdə Azərbaycanda dulusçuluq məmulatının istehsalından bəhs 
edilərkən dövrün tarixi şəraiti, qonşu ölkələrin və regionların arxeoloji materialları 
da araşdırılır. 
 
 
 
 
 
 
 
 
 
 
 
 
 
O     0507000000-47       58-88 
         655(2)-89 
© «Elm» nəşriyyatı, 1989 
3 
 
 
GİRİŞ 
 
Azərbaycan tarixinin mühüm məsələlərindən biri də sənətkarlığın 
öyrənilməsidir. Onun tədqiqi cəmiyyətin inkişafının müxtəlif pillələrində 
məhsuldar qüvvələrinin və istehsal münasibətlərinin vəziyyətini 
müəyyənləşdirməkdə böyük əhəmiyyətə malikdir. Ən qədim köklərə malik və ən 
kütləvi sənət sahələrindən biri olan dulusçuluğun bu məsələlərin təhlilində köməyi 
daha böyükdür. Bu cəhətdən ilk orta əsrlər dövründə dulusçuluğun vəziyyətinin 
öyrənilməsi daha maraqlı nəticələr çıxarmağa imkan verir. 
İlk orta-əsrlər Azərbaycan sənət sahələri içərisində dulusçuluq xüsusi yer 
tuturdu. Lazımi yanacaqla, su ilə, dulus məmulatının bişirilməsi üçün yararlı gillə 
zəngin Azərbaycan son dövrlərədək dulusçuluğun əsas mərkəzlərindən biri 
olmuşdur [9, 29]. 
Əsərin yazılmasında Mingəçevir, Xınıslı, Torpaqqala. Örənqala, Qəbələ, 
Quba, Qusar və başqa rayonlarda tədqiq edilmiş arxeoloji abidələrin, Azərbaycan 
SSR EA Tarix İnstitutunun və Azərbaycan Tarixi Muzeyinin arxeoloji fondlarında 
mühafizə olunan tapıntılarından və etnoqrafik materiallardan və bu sahədə Qafqaz 
və Orta Asiya tədqiqatçılarının elmi nəticələrindən geniş istifadə edilmişdir [144, 
80-81]. Gil qabların formaları və onların üzərindəki bəzəklər həmin dövrdə 
yaşamış xalqların məişətini öyrənmək üçün ən dəqiq vasitələrdəndir, Ən qədim 
zamanlardan insanların təsərrüfat həyatında müəyyən rol oynamış bəsit üsullarla 
hazırlanmış kil qablar uzun bir inkişaf yolu keçərək müasir dövrə kimi gəlib 
çatmışdır [172, 5-36]. Dulusçuluğun meydana gəlməsi insanların təbiətlə 
mübarizəsində əldə etdikləri ən böyük nailiyyətlərdən biri idi [128, 10-161]. Çünki 
gil qabların meydana gəlməsi ilə insanlar özlərinə məhsul ehtiyatı yaratmaq, xörək 
bişirmək və başqa imkanlar əldə etdilər. 
Azərbaycanda ilk orta əsr dulusçuluq sənətinin tədqiq edilməsinin vacibliyi 
son vaxtlara kimi arxeoloji ədəbiyyatda bu sahəyə kifayət qədər yer verilməməsi 
ilə də izah edilməlidir. Son zamanlar bəhs etdiyimiz dövrə aid yaşayış və qəbir 
abidələrində aparılan arxeoloji qazıntılar nəticəsində çoxlu dulus məmulatının əldə 
edilməsi və istehsalat ocaqlarının aşkar olunması həmin məsələnin tədqiqi üçün 
real imkanlar yaratmışdır. 
İlk orta əsr sənətkarlığına və bu dövrə aid abidələrə həsr olunmuş tədqiqat 
əsərlərində yeri gəldikcə dulusçuluğa da müəyyən qədər toxunulmuşdur, lakin bu 
əsərlərdə Azərbaycanda ilk orta əsrlərdə (IV-VIII əsrlər) dulusçuluq sənəti ilə 
əlaqədar bütün məsələlər öz həllini tam tapmamışdır. 
Dulusçuluğun mürəkkəbliyi və onun məhsullarına olan böyük ehtiyac 
xalqlar arasında, o cümlədən dulusçuluğa, xüsusilə dulusçulara qarşı inam 
yaranmışdı. Bununla əlaqədar yaranmış çoxlu zərbi-məsəllər və atalar sözləri hal-
4 
 
hazırda da söylənilir. Dulusçular haqqında xalq arasında yaranmış rəvayətlərdə 
onların işi ölməz hesab olunur. 
Dağıstanın ən məşhur sənətkarlıq mərkəzi sayılan Qubaçıdan bir qədər aralı 
Xala-Ak çayının sahilində Altı Yalqız adlı kənddə guya cəmi altı subay gözətçi 
yaşamışdır. Sonradan onlar evlənmiş və çayın sahilində iri bir kənd salmışlar. 
Çayın sahilində dulus məmulatının hazırlanması üçün yararlı gilin tapılması suyun 
və yanacağın bol olması nəticəsində kənd əhalisi dulusçuluqla məşğul olur. İndi 
həmin kəndin camaatına: «Dünyada dirilər çoxdur və ya ölülər?» - sualı ilə 
müraciət edilsə, hamıdan: «Əgər dulusçuları da hesablasaq dirilər ölülərdən 
çoxdur, çünki onların işi əbədidir, ölməzdir» - deyirlər. Yer üzündə «Xeyir çoxdur 
və ya şər?» - sualına isə ciddi surətdə: «Dulusçular öz yaxşı işlərindən əl çəkmiş 
olsaydılar şər daha çox olardı» - cavabını [158, 3] verirlər. Dulusçular gildən 
məişət, təsərrüfat qabları və tikinti materialları ilə yanaşı möhürlər də hazırlamışlar 
[21, 87]. 
Azərbaycan tarixində ilk orta əsrlər dövrü cəmiyyətdə yeni ictimai 
formasiyanın - feodal münasibətlərinin yaranması və onun inkişafı ilə xarakterizə 
olunur. Həmin dövrdən etibarən Azərbaycanın iqtisadi-ictimai həyatında böyük 
dəyişikliklər baş verir [1, 57; 7, 8]. 
 
  
5 
 
I FƏSİL 
 
AZƏRBAYCANDA İLK ORTA ƏSR DULUSÇULUQ 
SƏNƏTİNİN ÖYRƏNİLMƏSİ TARİXİNDƏN 
 
Azərbaycanın çoxəsrlik tarixində ictimai və siyasi hadisələrlə zəngin ilk 
orta əsrlər dövrü lazımi dərəcədə ətraflı və ardıcıl olaraq öyrənilməmişdir. 
Cəmiyyətdə baş verən bütün iqtisadi, ictimai-siyasi və mədəni hadisələr, yeniliklər, 
dəyişikliklər və s. maddi-mədəniyyət abidələrində öz izini buraxmış və onlar yazılı 
mənbələri dürüstləşdirməyə və bu sahədə olan boşluqları doldurmağa imkan 
yaradırlar. Bu sahədə dulusçuluq da az əhəmiyyət kəsb etmir. İqtisadi və siyasi 
hadisələr dulusçuluq sənətinin yüksəlməsinə və yaxud tənəzzülünə səbəb 
olmuşdur. Arxeoloji materialın təhlili göstərir ki, bu təsir keyfiyyəti aşağı salırsa 
da, dulusçuluq məhsullarına olan yüksək tələbat  istehsalın  kəmiyyətcə  artmasına 
gətirib  çıxarır. 
Əhalinin gündəlik tələbatını ödəmək üçün əvvəlki dövrlərdə də müxtəlif 
formalı və keyfiyyətli gil qablar hazırlanmışdır. Ümumiyyətlə, bütün dövrlərdə gil 
məmulatı insanların təsərrüfatında və məişətində mühüm yerlərdən birini tutmuş və 
öz dövründə cəmiyyətin iqtisadi və ictimai həyatı ilə bağlı olan bir sıra məsələlərin 
öyrənilməsində böyük əhəmiyyət kəsb etmişdir [74, 9]. 
Dulusçuluq sənətini daha yaxşı öyrənmək və onun texnoloji proseslərini 
bərpa etmək üçün ilk növbədə gil məmulatının tapıldığı arxeoloji abidələrlə tanış 
olmaq məqsədəuyğundur. Birinci növbədə Mingəçevir abidələri qeyd edilməlidir 
[61, 127-138). 1946-cı ildən Azərbaycan SSR EA tərəfindən təşkil edilmiş 
Mingəçevir arxeoloji ekspedisiyası müxtəlif dövr abidələri ilə yanaşı bir sıra ilk 
orta əsr abidələrini də aşkara çıxarmışdır. 2 və 3 №-li yaşayış yerlərindən tədqiq 
olunmuş 20-dən [7, 15] artıq dulus kürələrini xüsusilə qeyd etmək lazımdır. 
Mingəçevirin 2 və 3 №-li yaşayış yerlərində aparılan arxeoloji qazıntı işləri 
nəticəsində başlıca olaraq maddi-mədəniyyət abidələrinin müxtəlifliyi ilə bir-
birindən fərqlənən üç mədəni təbəqə müəyyən edilmişdir [7, 14]. Bunlardan biri ilk 
orta əsrlərə aiddir. Burada tədqiqat işi aparmış R. M. Vahidov hər iki yaşayış 
yerindən gil məmulatının başqa arxeoloji qalıqlardan miqdarca üstünlük təşkil 
etdiyini göstərir [7, 156]. Yaşayış yerindən tapılan gil qablar qırmızı və açıq 
qırmızı rəngli olub, əsasən günlərdən, sərniclərdən, xeyrələrdən, dopu və 
bərnilərdən, nəlbəkivarı qablardan ibarətdir. Bu dövrə aid gil məmulatı 
Mingəçevirin katakomba qəbirlərindən də aşkar edilmişdir. Q. M. Aslanov bu tip 
qəbirləri onlardan tapılan avadanlığa əsasən iki mərhələyə - ilk və son dövrlərə 
bölmüş, ilk katakombaları I-III əsrlərə, sonrakıları isə IV-VII əsrlərə aid etmişdir. 
İkinci dövrə aid katakomba qəbirlərindən ilk orta əsrlərə aid gil məmulatı aşkar 
edilmişdir [30, 63]. 
6 
 
Azərbaycanda ilk orta əsrlərə aid gil məmulatı aşkar edilən digər abidə 
Örənqaladır. Burada ilk orta əsrlərə aid mədəni təbəqə kiçik sahədə (150 m
2
) 
öyrənilmişdir [79, 6]. Tapılan materiallar, əsas etibarilə, kiçik gil qazanlardan, 
küpə, dopu, bardaq qırıqlarından, iri küp parçalarından və təkayaqlı piydanlardan 
ibarətdir [12, 73}. 
İlk orta əsrlərə aid gil məmulatının ən yaxşı nümunələrini verən abidələrdən 
biri də, 1958-ci ildən müntəzəm olaraq tədqiq edilən xarabaları Şamaxı rayonu 
Xınıslı kəndinin ərazisində və onun ətrafında aşkar edilmiş yaşayış yeri və onunla 
həmdövr olan qəbristanlıqdır. 
Xınıslı yaşayış yerində eramızdan əvvəl IV və eramızın III əsrinin sonuna 
kimi davam edən dörd mədəni təbəqə, eramızdan əvvəl IV və eramızın VII 
əsrlərinə aid dörd tip qəbir abidələri aşkar edilmişdir [23, 79; 24, 17-18; 28]. 
Qafqaz Albaniyasının tarixi və onun mədəniyyətinin tədqiqi sahəsində mühüm rol 
oynayan Xınıslıda ilk orta əsrlərə aid çoxlu miqdarda gil məmulatı verən abidələr 
ikinsi qazıntı sahəsinin mədəni təbəqəsindən aşkar edilmiş Sasani dövrünə aid daş 
qutu qəbirləridir [25, 31-47]. Həmin qəbirlərdən bardaqlar, dopular, camlar. 
sərniclər oyuncaqlar, zoomorf qablar və s. tapılmışdır. 
Qeyd etdiyimiz dövrə aid material verən, lakin müntəzəm tədqiqat işi 
aparılmamış abidələrdən biri də Qazıməmməd rayonunun Yanıq-Qubalı kəndidir 
[26, 17]. Burada 1958-ci ildə S. Ə. Xəlilov tərəfindən aparılmış kəşfiyyat xarakterli 
tədqiqat işi nəticəsində Pirsaat çayının sağ sahilində ilk orta əsrlər dövrünə aid 
yaşayış yerlərinin qalıqlarından qırmızı rəngli kobud hazırlanmış gil qab, təsərrüfat 
küplərinin ağız hissələri, yastı nimçə qırıqları aşkar edilmişdir. 
1953-cü ildə kəşfiyyat xarakterli qazıntı işləri aparılmış və 1959-cu ildən 
geniş tədqiq edilən Qax rayonundakı ilk orta və orta əsrlərə aid olan Torpaqqala 
yaşayış yeri ilk orta əsr abidələrinin başlıcalarındandır [4, 29). Abidənin 
sənətkarlar məhəlləsindən dulus kürəsinin qalıqları və gil məmulatı aşkar 
edilmişdir [8, 207]. Buradan tapılan kürələr daha maraqlıdır. Yerləşdiyi təbəqənin 
dulus məmulatına və stratiqrafiya dəlillərinə əsasən kürələr III-VII əsrlərə aid 
edilir. 
Qutqaşen rayonunun mərkəzindən təxminən 15 km cənub-şərqdə, indiki 
Çuxur Qəbələ kəndinin yaxınlığında yerləşmiş Albaniyanın ilk paytaxt şəhəri olan 
Qəbələ [11. 145; 168, 79] xüsusilə onun Səlbir hissəsinin ikinci mədəni təbəqəsi ilk 
orta əsrlərə aiddir. Burada su qabları, qazanlar, çıraqlar, oyuncaqlar tapılmışdır. 
Maraqlı abidələrdən biri də 1964-cü ildə tədqiq olunan indiki Şamaxı 
şəhərindən 25 km cənubda olan Şərgah adlı qəbiristanlıqdır. Azərbaycanda küp 
qəbirləri mədəniyyətinin son mərhələsini tədqiq etmək və habelə onun dövrünün 
müəyyənləşdirilməsi üçün bu qəbirlər son dərəcədə böyük əhəmiyyətə malikdir. 
Son dövrü eramızın VII əsrinə aid edilən bu qəbirlərdən, metal məmulatı, bəzək 
nümunələri, möhür, şüşə, Sasani hökmdarlarına məxsus pullarla yanaşı, ilk orta əsr 
7 
 
Albaniyasında dulusçuluq sənətinin bir çox xüsusiyyətlərini özündə təcəssüm 
etdirmiş gil qablar da tapılmışdır [106, 115]. 
Müxtəlif dövrlərə aid maddi-mədəniyyət abidələri ilə zəngin olan Böyük 
Qafqaz sıra dağlarının cənub-şərq ətəkləri, kəşfiyyat xarakterli tədqiqat işləri 
nəzərə alınmazsa, həmin ərazi müntəzəm surətdə arxeoloji cəhətcə 
öyrənilməmişdir. Lakin son vaxtlarda aparılan kəşfiyyat xarakterli qazıntı işləri 
zamanı Quba [147, 154-162] və Qusar [148, 175-178] rayonları ərazisindən ilk orta 
əsrlərə aid yaşayış yerləri və qəbristanlıqlar aşkar edilmişdir. Bunların içərisində 
Quba rayonunun Xucbala kəndində tədqiq edilmiş yaşayış yeri və qəbiristanlıq 
daha maraqlıdır. Buradan qırmızı, qara rəngli qablar və onların qırıqları 
tapılmışdır. Bunlarla yanaşı gil qab bişirilən bir kürənin alt kamerası qazılaraq 
tədqiq edilmişdir [147, 155-156]. 
Quba rayonunun Digah kəndinin şimal-qərbində Quruçayın sağ sahilində, 
ondan təxminən 1 km aralıda Salmantəpə adlı ilk orta əsrlərə aid yaşayış yerindən 
də təsərrüfat quyuları ilə yanaşı çoxlu miqdarda müxtəlif həcmli və formalı qab 
qırıqları, dən daşları, bəzək şeyləri, metal əşyalar və divar qalıqları tapılmışdır. Gil 
qabların əksəriyyəti yaxşı cilalanmış və qırmızı rəng alana qədər bişirilmişdir. 
Lakin bişirilmə səviyyəsindən asılı olaraq qara və boz rəngli qab qırıqları da vardır. 
Yaşayış yerində təsadüf olunan bir çox qab qırıqlarının içərisində dulus çarxında 
istehsal olunan nümunələr də az deyildir. 
Kəşfiyyat xarakterli qazıntı işləri zamanı Qusar rayonunun 20 
kilometrliyində yerləşmiş Ənix və Hil [126, 79] kəndlərindən də ilk orta əsrlərə aid 
kil məmulatı verən daş qutu qəbirləri aşkar edilmişdir [27, 176]. Həmin qəbirlərdən 
silahlar, bəzək əşyalarla yanaşı üzərində yapma və qazma naxışlar olan qırmızı 
rəngli gil qablar da aşkar edilmişdir [148, 177]. 
1965-ci ildən R. B. Göyüşov tərəfindən tədqiq edilən Dağlıq Qarabağın 
Sığnaq yaşayış yeri, Çarabert qalası və Amaras şəhər yerindən də, başqa arxeoloji 
materiallarla yanaşı, ilk orta əsrlərə aid yağdanlar, dopular, küplər, qazanlar, 
xeyrələr və s. aşkar edilmişdir. Buranın gil qabları Azərbaycanın digər ilk orta 
əsrlərə aid abidələrindən tapılmış qablarla eyniyyət təşkil edir [64, 148[. 1966-cı 
ildə Yardımlı rayonu Yolocaq kəndindən də bəhs etdiyimiz dövrə aid küp qəbirləri 
aşkar edilmişdir. Başqa materiallarla yanaşı üzərində yapma svastika nişanı olan 
küpə, cam, iy başlığı və müxtəlif həcmli dolçalar tanılmışdır. 
Yuxarıda qeyd etdiyimiz ilk orta əsr abidələri sırasına son zamanlar Q. M. 
Əhmədov tərəfindən tədqiq olunmuş Muğan düzü abidələri daxil olmuşdur. 
Arxeoloji cəhətdən zəif öyrənilmiş Muğan düzündə İçəri Ağdam, Çöl Ağdam, 
Şəhriyar, Qala yeri [160, 77] adlı ilk orta əsr yaşayış yerləri aşkar edilmişdir. 
Təzəkənd yaşayış yerində 1957-ci ildə kiçik bir kəşfiyyat qazıntısı aparılmış, 
Şəhriyar [80, 125] və Çöl Ağdam şəhər yerlərində isə 1968-ci ildə xeyli yerüstü 
material toplanmışdır. Həmin abidələrdən kasa qırıqları, səhəng və küp qulpları, 
qazan ağzının qırığı və s. məişət qabları tapılmışdır. Qabların üzərində qazma və 
8 
 
yapma üsulu ilə vurulmuş dalğavarı, qırıq və düz xətlərdən ibarət naxışlar vardır. 
İçəri Ağdam və Çöl Ağdamdan əldə edilmiş gil məmulatının içərisində dulus 
çarxında formalaşdırılmış məişət qablarının olduğu qeyd olunur [160, 3-5]. 
Son zamanlar Azərbaycanda arxeoloji qazıntı işləri nəticəsində müəyyən 
miqdarda ilk orta əsr abidələrinin aşkar edilməsinə baxmayaraq, həmin abidələrdən 
tapılan gil məmulatının texnologiyasına həsr edilən ümumiləşdirilmiş əsər nəşr 
olunmamışdır. 
Azərbaycanda dulusçuluq sənəti haqqında ilk ümumiləşdirilmiş əsər yazan 
tədqiqatçılardan biri Q. İ. İonedir [75, 31]. O, özünün «Qədim və orta əsrlərdə 
Azərbaycanda dulusçuluq sənəti» adlı dissertasiya işinin son fəslinin və əsərin 
məğzini təşkil edən geniş məqaləsinin bir hissəsini ilk orta əsr gil məmulatına və 
onun istehsalına həsr etmişdir. O, Mingəçevirdə aşkar edilmiş dulus kürələrini 
geniş şəkildə təsvir edir, onların təsnifatını verir və kürələri ilk dəfə ədəbiyyatda 
mövcud kürələrlə müqayisə edir. Q. İ. İone ilk orta əsrlərdə də Mingəçevirdə gil 
qab istehsal edilən xüsusi dulusçuluq məntəqələrinin olduğunu göstərir [76, 32]. 
Bu dövrdə dulusçuluq sənətinə müəyyən yer verilmiş əsərlərdən biri də R. 
M. Vahidovun «Mingəçevir III-VIII əsrlərdə» adlı kitabıdır. Əsərdə dulusçuluq 
sənətinə xüsusi bölmə həsr olunmuşdur [7, 32-54]. Mingəçevirdən aşkar edilmiş gil 
məmulatını hərtərəfli şərh edən müəllif albanların məişətində dulusçuluğun da 
görkəmli yerlərdən birini tutduğunu və yaşayış yerlərinin I və II təbəqələrindən 
toplanılmış gil məmulatı arasında böyük oxşarlıq olduğunu qeyd edir. Lakin ayrı-
ayrı təbəqələrin gil qabları arasında hazırlanma texnikasında və bişirilməsində 
müəyyən fərq olduğu göstərilir. İkinci təbəqənin qablarının birinci təbəqəyə 
nisbətən xeyli kobud və keyfiyyətcə aşağı olduğu göstərilir. 
Mingəçevirdən tapılmış ilk orta əsrlərə aid gil qabların istehsalı və onların 
üzərindəki damğalar haqqında T. İ. Qolubkina da müəyyən fikir söyləmişdir [66, 
230-235]. O, şəxsi müşahidələrə və üzəri damğalı qablara əsasən belə bir nəticəyə 
gəlmişdir ki, damğa təkcə şirli qablara deyil [93. 146; 94, 76-94], eyni zamanda 
şirsiz ilk orta əsr qablarına da vurulmuşdur. T. İ. Qolubkina damğalara qabların 
ancaq alt hissəsində deyil, başlıca olaraq ağız və qulpunda da rast gəldiyini 
göstərir. 
Bu sahədə Q. M. Aslanov da müəyyən tədqiqat işi aparmışdır. O, özünün 
«Mingəçevirin I-VII əsrlərdə maddi-mədəniyyəti» adlı dissertasiya işinin ikinci 
bölməsində Kür çayının sol sahilindəki katakomba qəbirlərindən aşkar edilmiş ilk 
orta əsrlərə aid əmək alətlərinə, şüşə məmulatına, bəzək əşyalarına nisbətən gil 
qabların sayca azlıq təşkil etdiyini yazır [29, 10]. 
Son illərdə Azərbaycanın qədim şəhərlərindən biri olan Qəbələnin 
xarabalarında aparılan arxeoloji qazıntılar zamanı zəngin maddi-mədəniyyət 
nümunələri, o cümlədən külli miqdarda saxsı məmulatı əldə edilmişdir ki, onların 
bir qrupu R. B. Göyüşovun «Qəbələ şəhərinin dulus məmulatı (I-X əsrlərdə)» adlı 
əsərində öz əksini tapmışdır. Burada qabların formalarına, hazırlanma texnikasına 
9 
 
və müxtəlifliyinə görə Qəbələnin gil məmulatı şəhər sakinlərinin həyatında baş 
vermiş iqtisadi və siyasi hadisələrlə əlaqədar olaraq 3 dövrə bölünür [65, 8]. İlk 
orta əsrlərə-II dövrə (IV-VII əsrlər) aid gil məmulatının kəmiyyətcə artdığı, 
keyfiyyətcə aşağı olduğu, bəsit üsullarla hazırlandığı və nadir hallarda ayaq 
çarxında formalaşdırıldığı aşkara çıxır. 
Qəbələdən tapılmış müxtəlif gil qab çıxarlarına, dulus kürələrinə 
əsaslanaraq, R. B. Göyüşov dulusçuluğun Qəbələdə ən inkişaf etmiş sənətlərdən 
biri və qazıntı işləri zamanı aşkar edilmiş gil məmulatının yerli istehsala məxsus 
olduğunu göstərir. 
Muğan düzü abidələrindən əldə edilmiş gil məmulatı Q. M. Əhmədovun 
«Muğan düzünün bəzi ilk orta əsr abidələri haqqında» adlı məqaləsində öz əksini 
tapmışdır. Müəllif buradan əldə edilmiş müxtəlif formalı və həcmli küplərin, sərnic 
tipli qabların, qazan qırıqlarının, kasaların və kirəmitlərin sadə naxışlı olması ilə 
yanaşı, əksəriyyətinin əl ilə hazırlandığını göstərir. Yaşayış yerindən kobud qablar 
daha çox tapılmışdır. Bu abidə üçün ağzı novçalı qab qırıqları xüsusilə 
xarakterikdir [160, 4]. 
Bu dövrə aid dulus məmulatının tədqiqinə dair nəşr olunmuş əsər və 
məqalələrin, demək olar ki, hamısı gil qabların öyrənilməsinə həsr edilmiş və bu, 
əsərlərdə texnologiyaya aid çox az məlumat verilmişdir [34, 126]. 
Göstərdiklərimizdən başqa, ilk orta əsr abidələrinin tədqiqi ilə məşğul olan 
müəlliflər yazdıqları ayrı-ayrı məqalələrdə dulusçuluq məhsullarına, onların 
təsnifatına və gil qabların məişətdə tutduğu mövqeyinə də müəyyən yer vermişlər. 
 
İlk orta əsrlərdə Azərbaycanda dulusçuluq sənətinin ümumi vəziyyəti 
 
Mənşəyi Neolit dövründən başlayan dulusçuluq minilliklər boyu bir inkişaf 
yolu keçmiş və formadan-formaya düşərək ən kütləvi istehsal sahəsinə 
çevrilmişdir. Azərbaycan ərazisində müxtəlif dövrlərə aid abidələrdə aparılan 
arxeoloji qazıntılar zamanı tapılan dulus məmulatı nümunələri və onun istehsalı ilə 
əlaqədar qalıqlar etnoqrafik materiallarla qarşılıqlı müqayisə edildikdə bu prosesi 
ardıcıl izləmək və onun mərhələlərini öyrənmək mümkün olur. 
Qafqaz Albaniyasının təbii zənginliyi müxtəlif sənət növlərinin, o cümlədən 
dulusçuluğun da inkişafına əlverişli şərait yaratmışdı [3, 16]. Dulusçuluq istehsal 
qüvvələrinin vəziyyətini başqa sənət sahələrinə nisbətən özündə daha yaxşı əks 
etdirir. 
Sənətkarlığın bu sahəsi şəhər və onunla əlaqədar olan ətraf əhalisinin ən 
geniş gündəlik tələblərinə xidmət etdiyi üçün xalqın mədəni və məişət həyatı ilə 
bilavasitə yaxından bağlıdır [127, 95]. 
Azərbaycanın ilk orta əsrlərə aid abidələrindən tapılan arxeoloji 
materialların öyrənilməsi ilk orta əsrlərdə Azərbaycan əhalisinin iqtisadiyyatında 
müəyyən yer tutmuş dulusçuluq sənətinin inkişaf mərhələsini və onun 
10 
 
xüsusiyyətlərini öyrənməyə imkan verir [1, 57]. Öz forma və tərkibi cəhətcə başqa 
arxeoloji materiallara nisbətən daha yaxşı qalmış ilk orta əsr gil məmulatı özündən 
əvvəlki və sonrakı dövr gil məmulatından fərqlidir. Bu fərq əsasən gil məmulatının 
miqdarında deyil, onun texnologiyasında, xüsusilə formalaşdırılmasında daha 
aydın hiss olunur. Belə bir vəziyyətə əsaslanan tədqiqatçıların əksəriyyəti bu dövrü 
dulusçuluqda düşgünlük, geriləmə dövrü kimi xarakterizə edirlər. 
Bu dövrün tədqiqatçılarından R. M. Vahidov [7, 34], Q. İ. İone [5, 7] 
tənəzzülün başlıca səbəbini Azərbaycan ərazisində Bizans imperiyası ilə sasanilər 
arasında gedən müharibələrdə [119, 227; 97, 39], köçərilərin arasıkəsilməz 
basqınlarında [7, 52; 191, 56; 41, 84; 117, 24], yerli əhalinin təsərrüfat və 
mədəniyyətinə bunların göstərdiyi mənfi təsirdə [120, 220], Q. M. Əhmədov həmin 
əsrlərdə cəmiyyətdə baş vermiş ictimai-iqtisadi proseslərdə [12, 55], R. B. 
Göyüşov dulusçuluğa xarici işqalçıların vurduğu zərbələrdə [18, 96] görürlər. 
İlk orta əsrlərdə dulusçuluqda əmələ gəlmiş düşgünlük haqqında 
tədqiqatçıların fikirləri ilə qismən razılaşmaq olar. Lakin bunu təkcə müharibələrlə, 
köçərilərin hücumları ilə əlaqələndirmək düzgün olmaz. Burada əsas rolu, 
şübhəsiz, iqtisadi şərait oynamışdır. 
Dulusçuluq sənətində baş vermiş belə kütləvi hal, hər şeydən əvvəl, istehsal 
qüvvələrində və münasibətlərində baş vermiş dəyişikliklərlə əlaqələndirilməlidir. 
ədə feodal istehsal münasibətlərinin inkişafı onun ilk mərhələlərində təsərrüfatın 
müəyyən sahələrinə öz təsirini göstərməyə bilməzdi. 
Sənətkarlığın yenidən təşkili nəticəsində dulusçuluğa nisbətən zərgərlik [22, 
57], şüşə [107, 8], ağac üzərində oyma [23, 9-10] və s. kimi sənət sahələri tez 
yoluna düşür. Bunun da səbəbi gil qab istehsalının qeyd etdiyimiz sənət 
sahələrindən çətin olmasıdır. Əhalinin tələbatını ödəmək üçün dulusçuluqla 
ustalarla yanaşı xüsusi hazırlığı olmayanlar da məşğul olmuşlar. Hətta bəzən hər 
ailə özünə lazım olan məişət qablarını özü hazırlayırdı [16, 136]. Belə qablar 
əsasən kobud və çox bəsit olurdu. Bunu Şamaxı [23, 78; 20, 31], Mingəçevir [7, 
23-49], Torpaqqala [8, 201; 9, 201], Qəbələ [17, 63], Dağlıq Qarabağın Amaras 
[64, 5], Quba [147, 36], Qusar [159, 56] ilk orta əsr abidələrindən əldə edilmiş gil 
məmulatının tədqiqində də görürük. Bu abidələrdən yaxşı, səliqəli, əl ilə 
formalaşdırılmış, bişirilmiş qablarla yanaşı, çoxlu miqdarda kobud qablar da 
tapılmışdır. 
Gil məmulatının istehsalı sahəsində baş verən tənəzzül təkcə Azərbaycan 
hadisəsi olmamış, belə bir vəziyyət Cənubi Qazaxıstanda [34, 156], Moldaviyada 
[149, 24], Orta Asiyanın Xərəzm [143, 224], Krımın çoxtəbəqəli Taman [84, 37], 
Türkmənistanın Mərk yaşayış yerlərində [98, 100], Dağıstan MSSR-də [35, 160] 
aparılan qazıntılar zamanı da müşahidə edilmişdir. 
Yaranmış ümumi vəziyyətin səbəbləri bu yerlərdə də yuxarıdakı amillərlə 
izah edilir. 
11 
 
Orta Asiyanın Xərəzm qazıntılarından aşkar edilmiş gil məmulatını tədqiq 
etmiş s. II. Tolstoy və E. E. Nerazik dulusçuluqda yaranmış düşgünlüyü IV-VI 
əsrlərdə Orta Asiyada və ona qonşu dövlətlərdə əmələ gəlmiş böyük ictimai 
dəyişiklikdə, yəni feodalizmin yaranmasında görürlər [143, 224]. 
İlk orta əsrlərdə dulusçuluq sənətində baş vermiş düşgünlüyün mahiyyəti 
haqqında söylənilən fikirlərin müxtəlif formada deyilməsinə baxmayaraq, onların 
hamısı eyni bir məsələnin aydınlaşdırılmasına həsr olunmuşdur. 
İlk orta əsrlərdə Azərbaycanda dulusçuluq sənətinin ümumi vəziyyətinin 
öyrənilməsində dulus dəzgahının varlığı mühüm rol oynayır. Bu dövrə aid 
abidələrdən aşkar edilmiş gil məmulatına əsaslanaraq, tədqiqatçılar dulus çarxının 
tamamilə aradan çıxdığını qeyd edirlər. Bununla da razılaşmaq olmaz. 
İlk orta əsr abidələrindən son illərdə əldə edilmiş gil məmulatı dulusçuluqda 
hələ bu dövrdə az da olsa dulus çarxından istifadə edildiyini göstərir. Belə bir fikri 
irəli sürməyə ilk orta əsr Xınıslı yaşayış yerinin daş qutu qəbirlərindən, Qusar 
rayonunun Enıx, Çetkün torpaq və daş qutu qəbirlərindən, Quba rayonunun 
Xucbala kəndindən və Salmantəpə yaşayış yerindən qazıntı işləri zamanı dulus 
dəzgahında formalaşdırılmış gil qabların aşkar edilməsi imkan verir. Cəsarətlə 
demək olar ki, Xınıslı daş qutu qəbirlərinin birindən tapılmış kiçikhəcmli, ağzı 
novlu bardaq ayaq çarxında formalaşdırılmışdır. 
İlk orta əsrlərdə dulus çarxında formalaşdırılmış gil məmulatına Orta 
Asiyanın Mərv yaşayış yerindən [85, 27] Dağıstan MSSR-in bu dövrə aid daş qutu 
qəbirlərindən [35, 72] Qazaxıstandan [19, 170] və Qəbələdən [17, 60] aşkar 
edilmiş gil məmulatı içərisində də rast gəlirik. Belə qablar Volqa bolqarlarına 
məxsus abidələrdən də tapılmışdır [134, 130]. 
Dulus çarxında formalaşdırılmış gil məmulatına az da olsa təsadüf edilməsi 
Azərbaycan ərazisində dulus çarxının tamamilə aradan çıxmadığını göstərir. Digər 
tərəfdən ilk orta əsr abidələrinin nisbətən az tədqiqi də bu məsələni daha dəqiq və 
qəti həll etməyə imkan vermir. 
 
  
12 
 
II FƏSİL 
 
İLK ORTA ƏSR DULUS MƏMULATININ TƏSNİFATI 
 
Azərbaycan ilk orta əsr abidələrində aparılan arxeoloji qazıntılar və təsadüfi 
tapıntılar nəticəsində təsərrüfat və məişətdə işlədilən çoxlu gil məmulatı əldə 
edilmişdir. Gil məmulatı ağac, metal və sümük materiallara nisbətən yer altında 
uzun müddət mühafizə olunur. Məhz buna görə də qazıntı işləri zamanı başqa 
qablara nisbətən gil qablara daha tez-tez təsadüf edilir. 
Arxeoloji materialların təsnifatında müəyyən bir xüsusiyyət əsas 
tutulmalıdır. Lakin bu vaxta kimi arxeoloji ədəbiyyatda gil məmulatı üçün vahid 
təsnifat ölçüsü müəyyənləşdirilməmişdir [37, 167]. Dulusçuluqla məşğul olmuş 
tədqiqatçılar isə işlədiyi mövzunun xüsusiyyətindən asılı olaraq gil məmulatını 
onun tərkibinə, hazırlanma texnikasına, formasına, bəzəklərinə, təsərrüfat və 
məişətdə hansı məqsəd üçün işlədilməsinə görə təsnif etmişlər [121, 9]. 
Azərbaycanın ilk orta əsr dulus məmulatını formasına və daşıdığı məqsədə 
görə bölmək daha məqsədəuyğundur. Bu cəhətdən gil məmulatını: 1) məişətdə və 
təsərrüfatda işlənən qablara; 2) zoomorf və antropomorf qablara; 3) uşaq 
oyuncaqlarına ayırmaq olar. 
Bəhs etdiyimiz dövrə aid dulus məmulatı içərisində miqdarına və 
müxtəlifliyinə görə məişət və təsərrüfat qabları üstünlük təşkil edir. Məişət 
qablarına bardaqlar, sərniclər, çıraqlar, küplər, dolçalar, kuzələr, şamdanlar, 
bərnilər, dopular, camlar, su qabları, çaynikvarı qablar və qapaqlar daxildir. 
Bardaqlar. Bardaqlar miqdarca çox, xarici formasına görə isə müxtəlifdir. 
Onlar tək qulpla təchiz olunmuşdur. Forma və hazırlanmasına görə onları üç qrupa 
ayırmaq olar. 
Birinci qrupa boğazları uzunsov və ağızları dairəvi (I tablo, 1-6. 8, 10, 12-ci 
şəkillər), ikinciyə gövdəsi xaşal, lüləli (I tablo, 7, 9-cu şəkillər), üçüncüyə isə ağzı 
novlu bardaqlar daxildir (I tablo, 11; 11 tablo. 1-6-cı şəkillər). 
Birinci qrupa aid bardaqlar orta və kiçikhəcmlidir. Xarici görünüşlərində o 
qədər də fərq yoxdur. Onların boğazı uzun, ağzı dairəvi, gövdəsi az xaşaldır, 
yandan olan şaquli qulpu yuxarı tərəfdən qabın ağzına, aşağı tərəfdən isə onun 
çiyninə birləşdirilmişdir, oturacaqları yastıdır (I tablo, 1-6-cı şəkillər). 
Ortahəcmli bardaqların ağzı iri, gövdələri xaşal, rəngi qara, boğazı isə 
gövdəyə tərəf bir qədər enlidir. Üzərində gövdə ilə boğaz arasında dairəvi, 
qulpunun üstündə isə bir-birinə paralel qazıma xətlərlə bəzək vurulmuşdur. 
Oturacaqları yastıdır. Ortahəcmli bardaqların əl ilə formalaşdırılmasına 
baxmayaraq onlar çox səliqəli və mütənasibdir. Onların bəzilərinin üzərində 
ustanın əmək aləti ilə (dulus bıçağı ilə) gördüyü işin izləri aydın görünür. Belə 
bardaqları Mingəçevrə yaşayış yerinin I mədəni təbəqəsindən [7, 40 VI tablo. 3-cü 
13 
 
şəkil!, IV-VI əsrlərə aid katakomba qəbirlərindən və Xınıslı daş qutu qəbirlərindən 
(I tablo, 1-3, 5, 6-cı şəkillər) daha çox tapılmışdır. 
Ağzı dairəvi, kiçikhəcmli bardaqların əksəriyyətinin rəngi qaradır. Onların 
hamısı əl ilə formalaşdırılmış və üzəri müxtəlif üsulla vurulmuş naxışlarla 
bəzədilmişdir. Çöl tərəfdən üstü şüyrələnmiş, üzərinə isə qabırğavari, bir-birinə 
paralel qazma, düz və dalğavari (I tablo - 2, 3, 5-ci şəkillər) naxışlar vurulmuşdur. 
İlk orta əsrlərdə geniş yayılmış belə naxışlara Örənqalanın orta əsr bardaqlarında 
da rast gəlirik [13, 92, IX tablo, 6-cı şəkil]. Batıq və yapma naxışlar ilk orta əsrlərə 
aid başqa qablara da xasdır. Ağzı dairəvi, kiçikhəcmli bardaqların bir hissəsinin 
qulpu dairəvi, gövdəsi isə xaşaldır (I tablo, 1-5-ci şəkillər). Xınıslı daş qutu 
qəbirlərindən bu cür bardaqlar daha çox tapılmışdır. Onların bəzilərinin  boğazı dar 
və yuxarı getdikcə qıf formasında açılır. Qablarn hündürlüyü 15-17 sm, gövdəsinin 
diametri 12-14 sm-ə bərabərdir. 
Ağzı dairəvi bardaqlar Mingəçevirdən [61, 127], Xınıslıdan [21, 105], Quba 
[60, 78] və Qusar [26, 39] rayonları ərazisindəki ilk orta əsr abidələrindən, 
Amarasdan [64, 72], Dağıstan MSSR-in Xunzax və Qunib yaşayış yerlərindək [36. 
177], Özbəkistan SSR Varaxşa [144, 140, 6-cı şəkil] və Kaşka-Dədə [87, 113] 
yaşayış yerinin V-VII əsrlərə aid qazıntılarından da aşkar edilmişdir. 
İkinci qrup bardaqların rəngi açıq qırmızı, qulpları yastı və boru formalıdır. 
Bu tip bardaqların ümumi hündürlüyü 30-35 sm-dir. Bunlar da gövdədən oturacağa 
tərəf kobud, yuxarı hissəsi isə hamar və səliqəli formalaşdırılmış və yapma (I tablo, 
7, 9, 11-ci şəkillər), qazıma ( I tablo, 7-ci şəkil), basma (I tablo, 11-ci şəkil) 
naxışlarla bəzədilmişdir. Bardaqların lüləyi nova nisbətən bir qədər dikdir. Bu cür 
qabların əksəriyyətinin lüləyi ilə ağız kəsiyi arasında hərəkət edən ilan fiqurları 
yapışdırılmışdır (I tablo, 7, 9-cu şəkillər). Lüləli bardaqlar nisbətən azlıq təşkil 
edir. Belə qablar Azərbaycan ərazisində Xınıslı yaşayış yerində və Mingəçevirin 
ilk orta əsr katakomba qəbirlərindən, Xucbala və Şamiltəpə yaşayış yerlərindən də 
məlumdur. Birinci qrup bardaqlardan fərqli olaraq, bunların boğazı gendir. 
Bu cür bardaqların gili çox narın və təmizdir. Bunu onların hamar və 
məsaməsiz olması da sübut edir. Bunlar bir-birindən ancaq həcmlərinə görə 
fərqlənir. Hazırlanma texnikası isə eynidir. Onların oturacaqları dulus bıçağı ilə 
hamarlanmamışdır (I tablo, 11-ci şəkil). Ağzı lüləli bardaqlar qonşu respublikaların 
ilk orta əsr abidələrindən də məlumdur. Belə bardaqlar Dağıstan MSSR-in Xunzax 
rayonunun Qallin [36, 177-179] qəbiristanlığı qazıntılarından da tapılmışdır. Onlar 
formasına görə Azərbaycanın bu dövrə aid ağzı lüləli bardaqlarına çox yaxındır. 
Üçüncü qrupa ağzı novlu, gövdələri armudvarı oturacaqları yastı, üzərində 
bütün üsullarla (yapma, qazıma və basma) vurulmuş naxış olan bardaqlar aiddir. 
Birinci və ikinci qrup qablardan fərqli olaraq bunlar yaxşı bişirilmiş, müxtəlif 
formalı naxışlarla bəzədilmişdir. Üçüncü qrup bardaqların içərisində ayaq və əl 
çarxında formalaşdırılmış nümunələr də vardır. Bu qrupda qara rəngli, müxtəlif 
naxışlı, eyni formalı, eşmə qulplu bardaqlar çoxluq təşkil edir. 
14 
 
Ağzı novlu bardaqlar xarici görünüşlərinə görə müxtəlifdir (III tablo, 5-7-ci 
şəkillər). Onların içərisində əl və ayaq dulus dəzgahında formalaşdırılmış, yaxşı 
şüyrələnmiş bardaqlar daha çoxdur. Qabların üstü yapma, qazıma üsulu ilə 
vurulmuş düyməcik, düz və dalğavarı xətlərlə naxışlanmışdır. Dulus dəzgahında 
formalaşdırılmış (II tablo, 2, 5, 6,-cı şəkillər) qablarla yanaşı, üstü hamar, 
şüyrələnmiş mütənasib formalı bardaqlara da təsadüf edilir (II tablo, 1, 3, 4-cü 
şəkillər). 
Mingəçevir, Xınıslı, Xucbala, Salmantəpə, Şamiltəpə yaşayış yerlərindən 
ilk orta əsrlərə aid dulus dəzgahında formalaşdırılmış bardaqlar da aşkar 
edilmişdir. Dulus çarxında formalaşdırılmış bardaqlardan birinin boğazında və 
gövdəsində dairəvi qazıma xətlə naxış vurulmuşdur. Hündürlüyü 15 sm, enli 
hissəsinin diametri 11 sm olan həmin qabın boğazı ilə gövdəsi arasında dairəvi 
qabarıq qurşaq vardır. Əvvəlki bardaqlardan fərqli olaraq, onun oturacağı bir qədər 
hündür, ağzı novlu, qulpu yastı, rəngi isə açıq sarıdır [23, 86]. 
Ayaq dulus dəzgahında formalaşdırılmış bardaqlarla yanaşı, əl dulus 
dəzgahında hazırlanmış zərif qablara da təsadüf edilir  (III tablo, 3, 4-cü şəkillər). 
Onların gövdəsi tam dairəvi, divarları eyni qalınlığa malikdir. Ayaq dulus 
dəzgahında formalaşdırılmış qabların çöl tərəfindəki spiral üfüqi cizgilərə əl 
çarxında hazırlanmış qablarda təsadüf olunmur. Onların üstü çox yaxşı 
hamarlanmışdır. Ayaq dulus dəzgahında formalaşdırılmış bardaqlardan fərqli 
olaraq bunların üzərində qazıma naxışlarla bərabər yapma naxışlar da vardır. 
Azərbaycanın ilk orta əsr abidələrindən tanılmış üzərinə təsvir və kanelyur 
naxışlar vurulmuş bardaqlar maraqlıdır. Bu növ qablardan birinin boğazının 
gövdəyə yaxın hissəsində qazıma nöqtələr və novun kənarlarındakı çökəklikdə 
düyməciklər vardır. Başqa bir qabın üzərində nov tərəfində qazıma üsulu ilə ağac 
təsviri verilmişdir [25, 125]. Gövdəsindəki təsvirdən başqa, boğazında dairəvi 
qurşaq da vardır (VIII tablo, 13-cü şəkil). Gili qırmızı, hündürlüyü 22 sm, 
gövdənin enli hissəsinin diametri 16 sm, olan bu qab yaxşı bişirilmişdir. Başqa ağzı 
novlu tünd qırmızı rəngli bir bardağın gövdəsi yuxarıdan aşağıya doğru kanelyur 
xətlərlə bəzədilmişdir. Onun boğazında dalğavarı, novun kənarlarında isə yapma 
düyməciklər vardır. Dirsəkvarı qulpu novdan bir az aşağıdır. Qabın boğazına 
dalğavarı naxış vurulmuşdur. Üstü kanelyur naxışlı qablar Quba rayonunun 
Xucbala [147, 157], Salmantəpə [60. 169]. Qusar rayonu ərazisindəki Şamiltəpə, 
Çetkun Cağar [159, 50], Şamaxının Xınıslı [146, 210, 6-cı şəkil! və Şərgah [20, 31] 
yaşayış və qəbir abidələrindən aşkar edilmişdir. Şamaxının Xınıslı yaşayış yerinin 
daş qutu və Şərgah küp qəbirlərindən tapılmış ağzı suddan-biçimli bardaqlar 
hazırlanma texnikasına və gilinin tərkibinə görə bir-birinə çox oxşardır. Onların 
gödvələri az xaşal, qulpları dairəvi, oturacaqları yastı, çöl tərəfdən üstü isə müxtəlif 
üsulla vurulmuş naxışlarla bəzədilmişdir. 
15 
 
Azərbaycanın ilk orta əsr üstü kanelyur naxışlı suddanbiçimli bardaqların 
bəzilərinin boğazı da belə naxışlarla bəzədilmişdir. Üstü kanelyur naxışlı gil qablar 
təmiz gildən hazırlanmış və yaxşı bişirilmişdir. 
Ağzı novlu bardaqların bəzilərinin gövdəsi xaşal (II tablo, 7, 8, 9-cu 
şəkillər), digərlərinki isə armudvarıdır (II tablo, 10, 11, 12-ci şəkillər). Gövdəsi 
xaşal bardaqlar qırmızı və qara rəngdədir. Onların üstü cilalanmış, oturacaqları isə 
yastıdır. Bunların içərisində uzun, dar boğazlı, üzərində müxtəlif naxışları olan 
xarici görünüşcə bir-birindən o qədər də fərqlənməyən qara rəngli qablar diqqəti 
cəlb edir. Yuxarıda qeyd etdiyimiz bardaqlardan fərqli olaraq, bunların qulpları 
burma və dirsək formasındadır (II tablo, 9, 11, 13-cü şəkillər). 
Xaşalgövdəli  bardaqların əksəriyyətinin  rəngi  qırmızı və oturacağı 
yastıdır. Qırmızı rəngli novun kənarında kiçik yapma düyməciklər, qulpunda isə 
bir-birinə paralel qazıma xətlər vardır. Bardaqların bəzilərinin gövdəsində sağdan 
sola tərəf qabırğavarı naxışlar çəkilmişdir (II tablo, 7-ci şəkil). Ağzı novlu 
bardaqların içərisində gövdəsi uzunsov, şarşəkilli kanelyur naxışlı qablar da xüsusi 
yer tutur. Qabırğavarı naxışlı bardaqların gövdəsi az xaşal, boğazı isə enli və 
qıfşəkillidir (II tablo, 7, 9-cu şəkillər). Novun kənarında yerləşən qulpun üzərində 
bir-birinə paralel şaquli qazıma naxışlar vardır. Bardaqlardan birinin qulpu boru 
formalı, novun kənarlarında isə düyməciklər yapışdırılmışdır. Bu cür bardaqlar 
Azərbaycanın ilk orta əsr abidələrindən başqa, Dağıstan MSSR Qallin 
qəbiristanlığından [36, 299] Qunibdən və qədim Tmurtarakanın V-VI əsr [121, 14) 
qazıntılarından da tapılmışdır. 
Süddanbiçimli bardaqların içərisində gövdəsi armudvari qabları xüsusilə 
qeyd etmək lazımdır. Bu cür qablar həm rənglərinə, həm də naxışlarına görə 
yuxarıda qeyd etdiyimiz bardaqlardan fərqlənir. Onların içərisində həm qara, həm 
də tünd çəhrayı rəngli bardaqlar vardır. Onların bir qismi naxışlıdır və üzəri yaxşı 
şüyrələnmişdir. Bu cür bardaqlardan birinin üzərində qazıma, yapma, basma üsulu 
ilə naxışlar vardır. Qabın boğazı gövdəsinə kimi quş ləpiri formasında bir-birinə 
paralel naxışlarla bəzədilmişdir. Belə bardaqların bəzilərinin qulpu sarmaşıqlı, 
gövdəsi isə qabırğavari naxışlıdır (II tablo 7, 10-cu şəkillər). Onların içərisində 
ağzı novlu, gövdəsi armudvarı, çöl tərəfdən üstündə bir-birinə paralel, qabırğavarı, 
novun kənarlarında kiçik yapma düyməciklər və qulpunun ağızla birləşən 
hissəsində xoruz pipiyi formasında bəzəyi olan bardaqlar xüxusilə diqqəti cəlb 
edir. Bardaqların bəzilərinin gövdəsi şarşəkillidir. Bunların gili təmiz, rəngi tünd 
və çəhrayıdır. Bunları dulus dəzgahında formalaşdırılmış qablardan ayırmaq 
çətindir (II tablo, 10-13-cü şəkillər). Onların divarı oturacağından ağzının kənarına 
kimi eyni qalınlıqda hazırlanmışdır. Bu bardaqlar Mingəçevir ilk orta əsr yaşayış 
yerinin II mədəni təbəqəsindən [61, 134], Şamaxının Şərgah yaşayış yerindən [106. 
I tablo, 2-ci şəkil,], Qusar rayonunun 20 km-də yerləşmiş Ənix yaşayış yerindən 
[148, 178, 13-15-ci şəkillər] və Mingəçevirin II dövr katakomba qəbirlərindən 
tapılmışdır. Bardaqların çöl  tərəfinə vurulmuş  naxışları  nəzərə almasaq, 
16 
 
Azərbaycanın ilk orta əsr abidələrindən aşkar edilmiş ağzınovlu bardaqlar 
hazırlanma texnikasına görə bir-birinə çox yaxındır. 
Ağzınovlu bardaqların sırasında kiçikhəcmli, müəyyən bir formaya malik 
olmayan bardaqlar da vardır. Bunların bəzilərinin gövdəsi xaşaldır (III tablo. 1-3, 
8-ci şəkillər). Qabların oturacaqları mütənasib deyildir. Bunların rəngi çəhrayı 
olub, üst tərəfdən yapma və qazıma üsulu ilə vurulmuş naxışlarla bəzədilmişdir. 
Onların ümumi hündürlüyü 15-18 sm, enli hissələrinin diametri 12-15 sm-dir. Ağzı 
novlu bardaqların içərisində iki qulpluları da vardır (II tablo, 12-ci şəkil). Belə 
qablardan biri Mingəçevirin son katakomba qəbirlərindən aşkar edilmişdir. 
Kiçikhəcmli, xaşalgövdəli, enlioturacaqlı bu bardağın bir qulpu boğazına, digəri isə 
gövdəsinə yapışdırılmışdır. Oturacağından bir qədər yuxarıda gövdəsinin xaşal 
hissəsinə yapışdırılmış kiçik və yastı qulpun üst tərəfinə novun kənarında olduğu 
kimi, kiçik düyməciklər vurulmuşdur. 
Ümumiyyətlə, ağzı novlu qablar Azərbaycanın qədim dövr abidələrindən də 
məlumdur. Belə qabların formalaşdırılmasına hələ Tunc dövrünün sonlarından 
başlanmışdır. İlk orta əsr süddanbiçimli qabların prototipi ilk dəfə Gədəbəyin daş 
qutu qəbirlərindən [124, II tablo, 14, 19-cu şəkillər] və Alazan çayı hövzəsindən də 
tapılmışdır [103, 25]. 
Azərbaycanın bu cür qabları Mingəçevir yaşayış yerlərinin I və II mədəni 
təbəqələrindən katakomba qəbirlərindən, Quba rayonunun Xucbəla, Qusar 
rayonunun Ənix, Şamiltəpə yaşayış yerlərindən, Xınıslı daş qutu qəbirlərindən 
DQMV-nin Amaras, Albaniyanın ilk paytaxtı olan Qəbələ, Muğan düzündəki Qala 
yeri yaşayış yerlərindən, Şamaxı yaxınlığındakı Şərgah küp qəbirlərindən və 
habelə Dağıstan MSSRin [33] Orta Asiyanın [111, 6-cı şəkil], Tmutarakanın [84, 
30; 3, 4, 5-ci şəkillər] ilk orta əsr abidələrindən də aşkar edilmişdir. 
Tədqiqatçıların fikrincə, Azərbaycan ərazisində süddanbiçimli qabların ən 
geniş yayıldığı ərazi Yolaylutəpədir. Bu formalı qablar həmin abidənin adı ilə bağlı 
olan qədim alban mədəniyyəti üçün ən səciyyəvi gil məmulatıdır. 
Sərniclər. Sərniclər irihəcmli və sadə naxışlıdır. Bunların enli boğazı, iki 
qulpu və yastı oturacağı vardır. Yuxarıda qeyd etdiyimiz qablardan fərqli olaraq 
sərniclərin əksəriyyəti yaxşı formalaşdırılmış və üstü hamarlanmışdır. Sərnicləri 
xarici görünüşlərinə görə üç yerə bölmək olar. Birincilərin qulpları qabın ağzının 
kənarına bitişik olub, gövdələri müxtəlif formalıdır: IV tablo, 13-cü şəkil: (I tablo, 
11, 15, 16-cı şəkillər), ikincilərin gövdəsi yumurtaşəkillidir (III tablo, 9-12-ci 
şəkillər), üçüncülərin gövdəsi isə müəyyən bir quruluşa malik olmayıb qulpları 
gövdəsinə birləşmişdir (III tablo, 10, 13, 14-cü şəkillər). 
Qulpları qabın ağzının kənarına bitişik sərniclərin əksəriyyəti qum qarışıqlı 
tərkibə malik narın gildən hazırlanmışdır. Onların gövdələrinin müxtəlif olmalarına 
baxmayaraq həcmləri eynidir. Gövdəsi xaşal sərniclərin oturacaqları o birilərinə 
nisbətən daha yastıdır. Belə qabların boğazı nisbətən dardır. Onların qulpu 
dirsəkvarı və qalındır (II tablo, 9, 10, 11-ci şəkillər). 
17 
 
Gövdəsi yumurtaşəkilli sərniclərin bir qisminin oturacaqları nisbətən 
qabarıq, digərlərinki isə yastıdır. (III tablo, 9, 10. 15-ci şəkillər). Yastıoturacaqlı 
sərniclərin boğazı əvvəlkilərə nisbətən az hündür olub, ağzının kənarları yana 
çevrilmişdir. Bir sərnic (III tablo, 9-cu şəkil) xarici formasına və hazırlanma 
texnikasına görə o birilərindən fərqlənir. Gilində müxtəlif qarışıqlar olduğundan 
bişmə zamanı onun səhtində məsamələr əmələ gəlmişdir. Boğazında dairəvi qurşaq 
olan bu sərnicin divarları bərabər qalınlıqdadır. Çiynində batıq dalğalı xəttlərdən 
ibarət naxış vardır. Üstü çox hamar, oturacağı bir qədər qabarıqdır. Oturacağı 
qabarıq sərniclərin ağzının kənarında qapağın rahat yerləşməsi üçün dairəvi gəz 
olur. Bunların dulus çarxında hazırlanması ehtimal edilir. Belə qablar 
formalaşdırılarkən oturacaqlarının kənarları üst çarxa yapışdırılmadıqda çarxın 
sürətlə hərəkət etməsi nəticəsində qopub düşə bilər. Müasir kustar dulusçuların iş 
üsulu göstərir ki, oturacağı nisbətən qabarıq gil qabı çarxın üstündə 
formalaşdırarkən dulus dəzgahının üst çarxına müxtəlif formalı altlıqlar qoyulur 
[123, 142; 14, 388]. 
Güman ki, belə sərniclərin hazırlanmasında ilk orta əsr ustaları da müxtəlif 
altlıqlardan istifadə etmişlər. Bu cür sərniclər Xınıslı yaşayış yerindən aşkar 
edilmişdir. Bunlara oxşar Xucbala, Torpaqqala və Qaratəpə abidələrindən də 
tapılmışdır. Belə sərniclərin lentvarı qulpları həcmindən asılı olmayaraq kiçik və 
ilgəkvarıdır. Qulpun bir tərəfi qabın boğazına, digər tərəfi isə gövdəsinə 
yapışdırılmışdır. Boğazında bəzən dairəvi qabarıq qurşağı olur. Onların ümumi 
hündürlüyü 40-45 sm, ağzının diametri 18-20 sm-dir. 
Gövdələri müəyyən quruluşa malik olmayan sərniclər azlıq təşkil edir. 
Uzunsov gövdəli, oturacağı bir qədər içəri basılmış, açıq qırmızı rəngli, ağzı 
dairəvi, gilində qum qarışığı olan belə sərniclər Xınıslı daş qutu qəbirlərindən aşkar 
edilmişdir. O biri sərniclərdən fərqli olaraq, oturacağı yastı, gilində müxtəlif 
qarışıqlar olan sərniclərin qulpları ağzının kənarından 15-17 sm aşağı gövdəsinə 
yapışdırılmışdır. Oturacağı yastı sərniclərdən biri Xınıslıdan əldə edilmişdir. 
sərnicin gövdəsində bir-birinə paralel iki qazıma xətt və onların arasında heyvan 
təsviri vardır. Onun üstündəki heyvan dəvəyə daha çox oxşayır. Ola bilsin ki, onun 
üstündə dəvə karvanını təsvir etməyə çalışmışlar. Oturacağı yastı, gilində müxtəlif 
qarışıqlar olan bu sərnic pis bişirilmişdir (III tablo, 14-cü şəkil). 
Arxeoloji qazıntı işləri zamanı sərniclərin qədim abidələrdən də tapılması, 
onların əhalinin məişətində geniş yayıldığını göstərir. İlk orta əsr sərniclərinin 
oxşarları Xocalı daş qutu qəbirlərindən, Səfərxan qəbiristanlığından tapılmışdır 
[124, 183, 24-cü şəkil). Küp qəbirləri dövründə isə onlar geniş miqyasda 
yayılmağa başlamışdır. Azərbaycanın ilk orta əsr abidələrindən tapılmış sərniclər 
hal-hazırda xalqımızın məişətində işlənən gil və mis sərniclərə çox yaxındır [6, 
173, 3-cü şəkil]. 
Çıraqlar. Başqa gil məmulatı kimi, çıraqlar da əhalinin məişətində mühüm 
rol oynamışdır. İlk orta əsrlərdə müxtəlif formalı çıraqlar mövcud olmuşdur. 
18 
 
Xalqın məişətinin öyrənilməsində mühüm əhəmiyyəti olan çıraqlardan 
əsasən otağın işıqlandırılmasında və dini ayinlərin icrasında [44, 114] istifadə 
olunmuşdur. Dini ayinlərin icrasında istifadə olunmuş çıraqların əksəriyyəti 
metaldan olmuşdur. Belə çıraqların bəzilərinin üstündə insan və heyvan fiqurları da 
vardır. 
Yuxarıda qeyd etdiyimiz çıraqların içərisində əhali tərəfindən ən çox 
istifadə edilmiş gil çıraqlara təsadüf olunur. Xarici görünüşlərinə görə müxtəlif 
olmalarına baxmayaraq, bu çıraqlardan əsasən işıq vasitəsi kimi istifadə edilmişdir. 
Azərbaycan ərazisindən aşkar edilmiş ilk orta əsr çıraqları əsasən lüləsiz, kasavarı, 
ağzı dairəvi, ellips formalı və vaza formalıdırlar (IV tablo 5, 6, 8-ci VI tablo, 13-cü 
şəkillər). İlk orta əsr abidələrindən başqa gil məmulatına nisbətən lüləsiz kasavarı 
çıraqlar çox az tapılmışdır. Onların ağzının kənarı içəriyə qatlanmış və bir 
tərəfindən piltənin ucu üçün kiçik novça düzəldilmişdir. Çox da hündür olmayan 
(hündürlüyü 3-5 sm) kasavarı çıraqlar əldə hazırlanmış və o biri çıraqlara nisbətən 
pis bişirilmişdir. Qəbələnin Səlbir hissəsindən 1,5 m dərinlikdən tapılan kasavarı 
çırağın üstü basma dairəciklərlə bəzədilmişdir [165, 271]. Bu çırağın oturacağının 
diametri 9, ağzının diametri isə 12 sm-dir. Lüləsiz kasavarı çıraqlar V-VI əsrlərə 
aid edilir. Bunlara oxşar çıraqlar Sarkel (122, 38, 52-ci şəkillər) şəhərində   
aparılan arxeoloji qazıntı işləri zamanı da tapılmışdır. Sarkel şəhərindən tapılmış 
lüləsiz Yastı kasavarı çıraqların hündürlüyü 3 sm diametri isə 10-12 sm-dir. Sarkel 
çıraqlarının ağzında iki kiçik novlu çıxıntı vardır. 
Qəbələdən başqa Azərbaycanın digər ilk orta əsr abidələrindən bu tip 
çıraqlar aşkar edilməmişdir. 
Ağzı dairəvi, ellipsformalı, uzunlüləli çıraqlar orta əsrlərdə Azərbaycan 
ərazisində geniş yayılmış və son zamanlara qədər istifadə olunmuşdur. Bu tip 
çıraqlar ilk orta əsr   abidələrindən  orta  əsrlərə  nisbətən az tapılmışdır (III tablo, 
4-cü şəkil). 
Ağzı dairəvi çıraqların lülə, qulp və gövdəsi ayrılıqda hazırlanmış və 
sonradan bir-birinə birləşdirilmişdir. Bəzi çıraqlarda bu hissələrin birləşmə izləri 
aydın görünür. Bunların ağzı enli, oturacaqları yastıdır. Helə çıraqlara Səlbirin 
bütün təbəqələrində təsadüf olunur. Bu da həmin çıraqların ilk orta əsrlərdən 
başlayaraq əhalinin məişətində mühüm yer tutduğunu söyləməyə imkan verir. 
Mingəçevirin 2 nömrəli yaşayış yerinin II təbəqəsindən yalnız bir ədəd 
kobud hazırlanmış təkqulplu, dar boğazlı, xaşalgövdəli, lüləli, ağzı dairəvi çıraq 
tapılmışdır (IV tablo, 5-ci şəkil). Onun qulpunun bir tərəfi ağzına, digər tərəfi isə 
gövdəsinə birləşdirilmişdir. Çırağın qulpu dirsəkvarıdır. 
Azərbaycanın ilk orta əsr abidələrindən ağzı ellips formalı çıraqlar da 
tapılmışdır. Belə çıraqlardan bir neçəsi Xınıslı yaşayış yerinin daş qutu 
qəbirlərindən aşkar edilmişdir. Bu çıraqlar kiçikgövdəli, dik lüləlidir. Yuxarıda 
qeyd etdiyimiz çıraqlardan fərqli olaraq bunların qulpu yandadır. Ağzı ellips 
formalı çıraqların gili açıq qırmızı rəngdədir. Çıraqların birinin qulpu qazıma üsulu 
19 
 
ilə vurulmuş bir-birinə paralel qırıq xətlə naxışlanmışdır. Onun hündürlüyü 8, 
oturacağının diametr 7, ağzının enli hissədən diametri isə 12 sm-dir. Belə çıraqların 
lüləsi o birilərindən fərqli olaraq boruformalı və eyni zamanda gövdədən 2-3 sm 
düz uzadılaraq dik yuxarı qaldırılmışdır. Bəzən bu çıraqların lüləsində içəridən 
kəsiklər olur. Ola bilsin ki, bu kəsiklər yanan fitilin içəriyə düşməməsi üçündür. 
Oturacağı yastı belə bir çırağın lüləsi gövdəyə doğru daralır (IV tablo, 13-cü şəkil). 
Bunlara oxşar çıraqlar Tmutarakan yaşayış yerinin ilk orta əsr təbəqəsindən də 
aşkar edilmişdir [121, 61, 38-ci şəkil] Azərbaycanın qeyd etdiyimiz dövrə aid 
çıraqlarından fərqli olaraq bunların lüləsi yoxdur və qulpu novun əks 
istiqamətindədir. 
Azərbaycanın ilk orta əsr abidələrindən vaza formalı çıraqlar da tapılmışdır. 
Onların üstü kasavarı olub, qulpunun əks tərəfindən piltənin ucu üçün kiçik nov 
düzəldilmişdir. Bu çıraqlar xarici görünüşlərinə görə də bir-birindən fərqlənir. 
Mingəçevirin 2 və 3 nömrəli yaşayış yerindən tapılmış vazavarı çıraqların 
oturacaqlar yuxarı hissələrinə nisbətən kiçik olduğu halda, Qəbələnin Səlbir 
hissəsindən tapılmış çıraqlarda bu, əksinədir. 
Hər iki abidədən tapılan çıraqlar kasavarı olub, ağzında piltənin çıxarılması 
üçün kiçik novçası vardır (IV tablo, 6-cı şəkil). Bu tip çıraqların oturacağı 
dairəvidir. Belə çıraqlarda neft deyil, yağ yandırırmışlar [11, 41]. R. M. Vahidov 
Mingəçevirin ilk orta əsr yaşayış yerində aşkar edilmiş bu cür çıraqlara maye 
halında yanan maddələr  (neft, yağ) tökərək istifadə edildiyini göstərir. 
Vazaformalı çıraqlar Azərbaycanda Mingəçevirdən, Qəbələdən oxşar 
nümunələr isə Tmutarakanın ilk orta əsr təbəqəsindən [84, 60; 5, 6-cı şəkillər], 
Qaşqa-Dərədə tədqiq olunmuş V əsrə aid yaşayış yerindən [88, 7-ci şəkil] və Sır-
Dərya qazıntılarından [143, 110, 80-cı şəkil] da aşkar edilmişdir. 
Arxeoloji ədəbiyyatda mövcud olan ən qədim çıraqlar şəffaf travertindən 
hazırlanmış silindrik formalıdır. Belə çıraqlardan dini məqsədlər üçün istifadə 
edərək onları əksər hallarda qəbirlərə qoymuşlar [136, 90]. İnsanların qədim 
dövrlərdən başlayaraq çıraqlardan istifadə etməsi, başqa qablara nisbətən onların 
məişətdə bir daha geniş yayıldığını sübut edir. 
Şamdanlar. Azərbaycanın ilk orta əsr abidələrindən, müxtəlif məişət qabları 
ilə yanaşı, şamdanlar da tapılmışdır. Çıraqlardan fərqli olaraq, şamdanlar xarici 
görünüşlərinə görə müxtəlifdir. Bunlar əsasən dördbucaqlı kəsik piramida formalı 
və şam keçirmək üçün bir neçə deşiyi olan şamdanlardan ibarətdir (IV tablo. 1-4, 
7-ci şəkillər). Bu cür şamdanlar Mingəçevir yaşayış yerindən aşkar edilmişdir (IV 
tablo, 1, 2-ci şəkillər). Onlar həm hazırlanma texnologiyasına, həm də naxışlarına 
görə bir-birindən seçilir. 
Azərbaycanın ilk orta əsr abidələrindən yan səthlərindən birbaşa deşik 
açılmış şamdanlar da tapılmışdır. Başqa şamdanlardan fərqli olaraq, bunların yan 
səthlərində dairəvi, üçbucaq və dördbucaqlı birbaşa açılmış müxtəlif ölçülü 
deşiklər vardır (IV tablo, 1, 3, 7-ci şəkillər). Üst hissə ilə oturacağın arası qazıma 
20 
 
üsulu ilə vurulmuş bir-birinə paralel qarışıq naxışlarla bəzədilmişdir. İkimərtəbəli 
bu növ şamdanların həm üst, həm də alt mərtəbələrində dörd tərəfdən deşik 
açılmışdır. Bunlar başqalarına nisbətən çox uzunsov olub, tinləri itidir (IV tablo, 1, 
7-ci şəkillər). 
İlk orta əsr abidələrindən müəyyən quruluşa malik olmayan və yuxarı 
səthində şam keçirmək üçün bir və ya bir neçə deşiyi olan şamdanlar da tapılmışdır 
(IV tablo, 2, 3, 4-cü şəkillər). 
Bu cür şamdanlara Qazaxıstan SSR-in Sukuluk şəhərinin qazıntılarında da 
təsadüf edilmişdir. Onlardan yalnız dini ayinlərin icrasında istifadə edildiyi 
göstərilir [44, 115, VII tablo]. Bu fikirlə razılaşmaq olmaz. Çünki Mingəçevirin ilk 
orta əsr abidələrindən tapılmış şamdanlar yaşayış yerində geniş yayılmışdır. 
Bəzilərinin üzərində xaç nişanlarının olmasına baxmayaraq R. M. Vahidov 
onlardan məişətdə istifadə edildiyini göstərir. Azərbaycan ərazisində aparılmış 
arxeoloji qazıntı işləri nəticəsində hələlik şamdanlar az tapılmışdır. Mingəçevir 
şamdanlarının bzilərinin üzərində hələ oxunmamış alban yazıları vardır [7, 47]. 
Dolçalar. İlk orta əsr dulus məmulatı içərisində dolçalar azlıq təşkil edir. Su 
üçün işlədilən kiçikhəcmli qara rəngli, üstü yaxşı cilalanmış dolçaların hündürlüyü 
9-10, ağzının diametri 5-6, oturacağı isə 4-6 sm-dir. Bu cür qabların üstü qazıma 
naxışlarla bəzədilmişdir. Bəzi dolçaların qulpu və ağzı cilalanmamışdır. Qulpları 
yarımdairəvi olan bu tip qabların oturacaqları yastı, gövdələri isə xaşaldır (IV 
tablo, 9-14-cü şəkillər). 
İlk orta əsr abidələrindən üstündə qabırğavarı naxışları olan darboğazlı 
dolçalar da aşkar edilmişdir. Gövdəsi xaşal və qabırğavarı naxışlı dolçaların üstü 
cilalanmışdır (IV tablo, 13-cü şəkil). Bunların gili açıq qırmızıdır. Onların üstünə 
qara rəng çəkilmişdir. Oturacaqları hamar və yastı olan bu cür dolçaların boğazı 
dardır. Yuxarıda qeyd etdiyimiz dolçalardan fərqli olaraq bunların gövdələri daha 
çox xaşaldır. Xınıslı daş qutu qəbirlərindən tapılmış bu tip dolçalardan birinin 
boğazı və qulpu batıq bir-birinə paralel xətlərdən ibarət naxışlarla bəzədilmişdir 
(IV tablo, 10-cu şəkil). Üstü cilalanmış, yaxşı bişirilmiş dolçalarla yanaşı kobud əl 
ilə hazırlanmış çox bəsitləri də vardır (IV tablo, 15-ci şəkil). 
Bu cür dolçalar ən çox Azərbaycanın ilk orta əsr abidələrindən Xınıslı daş 
qutu, Mingəçevirin katakomba və Yardımlı rayonu Yolocaq kəndinin küp 
qəbirlərindən aşkar edilmişdir. Bunlara oxşar dolçalar Tmutarakanın V-VII əsr 
abidələrindən [121, 30, 16-cı şəkil]. Qaşqa-Dərə yaşayış yerindən də tapılmışdır 
[38, 114-115]. Azərbaycanın ilk orta əsr dolçalarından fərqli olaraq, bunların ağzı 
çox enli və boğazı hündürdür [88, 114, 16-cı şəkil,]. 
Azərbaycanın qədim dövr abidələrindən əldə edilmiş dolçalar xarici 
görünüşlərinə görə ilk orta əsr dolçalarına çox oxşardır. Qədim dövrə aid dolçaların 
qulpu birbaşa qabın ağzının kənarına birləşdirilmişdir. İlk orta əsr dolçalarında isə 
qulp ağzının kənarından 2-3 sm aşağıdır. Varaxşanın ilk orta əsr abidələrindən 
tapılan gil məmulatı içərisində çarxda hazırlanmış dolçalar da vardır [144, 136; 87, 
21 
 
114, 16-cı şəkil]. Varaxşa dolçalarının ağzı Azərbaycanın ilk orta əsr dolçaları kimi 
dairəvidir. 
Kuzələr. Azərbaycanın ilk orta əsr abidələrindən əldə edilmiş gil qab 
nümunələri içərisində kuzələr əhəmiyyətli yer tutur. 
Kuzələrin oturacağı yastı dabanlı, gövdələri armudvarı, ağızları novlu, 
qulpları isə yarımdairəvidir. Bu qabların hündürlüyü 28-30, enli hissələrinin 
diametri 15-19, oturacağı isə 9-12 sm-dir (V tablo, 1-5-ci şəkillər). Uzunboğazlı, 
yastı oturacaqlı, üzərində həndəsi və nəbati naxışlar vurulmuş, qırmızı rəngli, təmiz 
gildən yaxşı bişirilmiş kuzələrin gövdələri armudvarıdır (V tablo, 1, 2, 5-ci 
şəkillər). Yastıoturacaqlı kuzələrin əsasən gözə çarpan səthi naxışlanmışdır. Belə 
qablardan biri Xınıslı daş qutu qəbirlərindən aşkar edilmişdir. Onun gövdəsində üç 
budaqlı ağac və üzərində 2 quş təsvir olunmuşdur (V tablo, 2-ci şəkil). Kuzələrin 
bəzilərinin qulpu isə şaxəli olub (V tablo, 5-ci şəkil) gövdəsinin quş ləpiri 
formasında qazıma naxışla bəzədilmişdir [21, 102]. 
Yastıoturacaqlı kuzələrin ağzının kənarlarına iki kiçik düyməcik 
yapışdırılmışdır. Bu qabların içərisində ikiqulplu, üzəri yapma və qazıma naxışlarla 
bəzədilmiş uzunboğazlı, əllə formalaşdırılmış, yaxşı bişirilmiş, oturacağında «X» 
oxşar nişanı olan kuzə daha çox diqqəti cəlb edir. O biri kuzələrdən fərqli olaraq 
bunun boğazı gövdəyə yaxınlaşdıqca genişlənir və çox hündürdür. Novun hər iki 
tərəfindən yapma düyməciklər vardır. 
İlk orta əsrlərə aid kuzələrin bəzilərinin boğazı dar, uzunsov (V tablo, 3, 5-
ci şəkillər), bəzilərinki isə enli və yastıdır. 
Küplər. İlk orta əsrlərdə əhalinin təsərrüfat həyatında mühüm yer tutan gil 
məmulatı sırasında müxtəlif həcmli küplər də vardır. Bu dövrə aid təsərrüfat 
küpləri ən çox Mingəçevirin 2 və 3 nömrəli yaşayış yerlərinin birinci və ikinci 
mədəni təbəqəsindən, qismən də katakomba qəbirlərindən, Quba rayonunun 
Xucbala, Qusar rayonunun Şamiltəpə, Cetkün, Sağar və Muğan düzünün içəri 
Ağdam, Qala yeri yaşayış yerlərindən aşkar olunmuşdur. 
İlk orta əsr abidələrindən əldə edilmiş küplərin əksəriyyəti uzunsov olub, 
xaşal gövdəli, oturacağı düzdür. Küplərin gövdələrinin xaşal və iri olmasına 
baxmayaraq, oturacaqları çox kiçikdir. Belə hal xüsusilə irihəcmli küplərdə gözə 
çarpır. Küplər iri həcmli və divarlarının qalınlığına görə məişətdə işlədilən başqa 
qablardan fərqli olaraq üç və hətta dörd ayrı-ayrı hissədən hazırlanmışdır. 
Etnoqrafik materiallardan məlumdur ki, dulusçuluq sənətində ən çətin iş həcmcə iri 
olan qabların hazırlanmasıdır [15, 56; 21, 63]. Ona görə də küp hazırlayan usta 
böyük istehsalat təcrübəsinə malik olmaqla bərabər, hövsələli və bacarıqlı 
olmalıdır. 
Azərbaycanın ilk orta əsr abidələrindən tapılmış təsərrüfat küplərini 
tutumlarına görə iki qrupa ayırmaq olar; Birinci qrupa ortahəcmli küplər aiddir. Bu 
tip küplərə Mingəçevir yaşayış yerinin birinci mədəni təbəqəsində, Xucbalada, 
Şamiltəpə yaşayış yerində rast gəlmişik. Ortahəcmli küplərin bəziləri səliqəli və 
22 
 
divarları eyni qalınlıqda formalaşdırılmışdır (V tablo, 6-8, 12-ci şəkillər). Onların 
bir qisminin üzəri qazıma və ya yapma üsulu ilə naxışlanmışdır. Ortahəcmli küplər 
xarici görünüşlərinə görə bir-birindən fərqlənir (V tablo, 6-9, 10-cu şəkillər). 
Xarici görünüşlərinin müxtəlif olmasına baxmayaraq onlardan un, dən, quru meyvə 
və s. məhsullar saxlamaq üçün istifadə olunmuşdur. Bunlara oxşar, ortahəcmli 
küplər Rustavinin IV-V əsrlərə aid torpaq və daş qutu qəbirlərindən də aşkar 
edilmişdir 95, 200-202). 
Azərbaycanın ilk orta əsr abidələrindən ortahəcmli küplərlə yanaşı 
irihəcmli, qalındivarlı, qulpsuz küplər də tapılmışdır. Bunların boğazı kiçik, 
gövdəsi çiyin hissədən xaşaldır. İrihəcmli küplərin bəziləri amforalara oxşardır. 
Belə küplərin ağzı dairəvi və eyni həcmlidir. İrihəcmli küplərin ancaq ağızlarının 
kənarı qazıma və basma üsulu ilə naxışlanmışdır (V tablo, 6, 12-ci şəkillər). 
Yuxarıda qeyd etdiyimiz küplərdən fərqli olaraq Xucbala yaşayış yerindən 
tapılan ağzı dairəvi, irihəcmli, qalındivarlı, təmiz gildən bişirilmiş küpün ağızı və 
boğazında müxtəlif üsullarla vurulmuş naxışlar vardır (V tablo, 12-ci şəkil). 
İrihəcmli küplərdən əsasən maye (su, şərab) saxlamaq üçün istifadə 
olunmuşdur. Belə küplər gövdəsi çox iri olduğundan onları müəyyən yerə qədər 
torpağa basdırmışlar. Eynilə bunlara oxşar küplər Xorəzmin IV-V əsrlərə aid 
abidələrindən də tapılmışdır [108, 227]. Xorəzm qazıntılarından əldə edilmiş 
təsərrüfat küplərinin boğazı  nisbətən hündür, divarları  isə qalındır.  Dulus 
çarxında formalaşdırılmış küplərin üstü qazıma və yapma üsulu ilə vurulmuş 
naxışlarla bəzədilmişdir. 
Bərnilər. İlk orta əsrlərdə Azərbaycanda əhalinin təsərrüfatında əsas rol 
oynamış məişət qablarından biridə bərnilərdir. Bunlar içərisində ehtiyat ərzaq 
məhsulları (yağ, pendir, doşab və s.) saxlamaq üçün işlənən ortahəcmli, qulpsuz və 
gövdələri az xaşal qablardır (VI tablo, 1, 3, 4, 7-ci şəkillər). Bərniləri xarici 
formasına görə iki qrupa ayırmaq olar. Birinci qrupa aid olan gövdəsi uzunsov 
bərnilərin oturacağı yastı, ağzı isə dairəvidir (VI tablo, 3, 4, 7-ci şəkillər). 
Mingəçevirin son katakomba qəbirlərindən tapılmış kiçikhəcmli bir bərninin üstü 
naxışsız və eyni zamanda cilasızdır (VI tablo, 4-cü şəkil). Mingəçevirin 3 nömrəli 
yaşayış yerinin II təbəqəsindən tapılmış bir bərninin üstü yaxşı cilalanmış, ağzını 
bağlamaq üçün yuxarı hissəsində gəz açılmış və üstü qırmızı boya ilə 
rənglənmişdir (VI tablo, 7-ci şəkil). Katakomba qəbirindən tapılmış bərnidən fərqli 
olaraq, onun boğazında qazıma üsulla enli qurşaq vardır. Bərnilərin divarları 
qalındır. 
İkinci qrupa aid bərnilərin ağzı dairəvi, gövdəsi az xaşal, üstü naxışsızdır 
(VI tablo, 1, 3-cü şəkillər). Hündürlüyü 17-22, ortadan diametri 16-21 sm olan 
bərnilərin divarı birincilərə nisbətən nazikdir. Bu tip bərnilər Mingəçevirin 3 
nömrəli yaşayış yerinin II mədəni təbəqəsindən və katakomba qəbirlərindən aşkar 
edilmişdir. Bunların eyni dövrə aid abidədən tapılmasına, baxmayaraq, hazırlanma 
23 
 
texnologiysında fərq vardır. Katakomba qəbirlərindən olan bərnilər kobud və 
tərkibi qum qarışıqlı gildən formalaşdırılmış və pis bişirilmişdir. 
Dopular. İlk orta əsr gil məmulatı içərisində dopular geniş yayılmış qab 
tiplərindəndir. Onlar qulpsuzdur, kiçik və orta tutumludur. 
Dopuları xarici görünüşlərinə görə iki qrupa ayırmaq olar. Birinci qrupa 
boğazı azacıq boğmalı, gövdəsi isə xaşal dopular daxildir. Üzərinə heç bir naxış 
vurulmamış, üstü yaxşı hamarlanmış bu dopular eyni zamanda zərifdir. Belə 
dopular Mingəçevirin ilk orta əsr yaşayış yerlərinin I və II mədəni təbəqələrindən 
(VI tablo, 2-ci şəkil), DQMV-nin Amaras [174, 71] və Şəhriyar yaşayış yerlərindən 
aşkar edilmişdir. 
İkinci qrupu üzərinə qazıma üsulu ilə bir-birinə paralel dairəvi xətlərlə naxış 
vurulmuş, hündür, darboğazlı, ortahəcmli dopular təşkil edir (VI tablo, 6-cı şəkil). 
Onların oturacağı yastıdır. İkinci qrupa aid dopular birincilərə nisbətən kobud olsa 
da, onların gilində müxtəlif qarışıqlara rast gəlinmir. Gövdələri yaxşı 
hamarlanmamışdır. Hətta üstündə müxtəlif çıxıntılar belə qalmışdır. Lakin onların 
boğazı və ağzı gövdəyə və oturacağa nisbətən səliqəli və mütənasibdir. Xınıslı daş 
qutu qəbirlərindən aşkar edilmiş ortahəcmli bir dopunun gövdəsinə bir-birinə 
paralel 4 batıq xətlə naxış vurulmuşdur (VI tablo, 6-cı şəkil). Dopuların ümumi 
hündürlüyü 20-23, gövdəsinin diametri 14-16, oturacağı isə 10-12 sm-dir. 
Dopuların içərisində xaşalgövdəli, ağzının kənarında kiçik novu və yandan qulpu 
olanları da vardır (VI tablo, 5-ci şəkil). 
Xeyrələr. İlk orta əsr xeyrələri dayaz və dərin olmaqla iki yerə bölünür. 
Onların üstü naxışsızdır. 
Dayaz xeyrələrin hündürlüyü 6-7, ağzının diametri 12-15, oturacaqları isə 
8-10 sm-dir. Bəzi xeyrələrin ağzı yanlara doğru açılır. Üstü naxışsız, qara rənglidir, 
əl ilə formalaşdırılmış və üstü dulus aləti ilə hamarlanmışdır (VI tablo, 8-ci şəkil). 
Dərin xeyrələr daha çox Mingəçevirin ilk orta əsr yaşayış yerinin I, II və III 
mədəni təbəqələrindən, DQMV-nin Keşdək məbədinin qazıntılarından aşkar 
edilmişdir. Bunların divarları oturacağından başlayaraq ağıza getdikcə enləşir (VI 
tablo, 8-ci şəkil). Bu cür xeyrələr Tmutrakanın ilk orta əsrlərə aid təbəqəsindən 
[121, 32, VIII tablo, 1-ci şəkil], Dağıstan MSSR-in Urallin qəbiristanlığından da 
tapılmışdır (35, 30, IV tablo, 10-cu şəkil]. Azərbaycandan tapılan bu dövrə aid 
xeyrələrin hamısı əl ilə formalaşdırılmışdır. Onların bəziləri zərif bəziləri isə 
kobuddur. 
Nəlbəkilər. Bu tip qablar bir-birindən ancaq ölçülərinə görə fərqlənir 
bəzilərinin ağzının kənarlarına iri batıq dişli kəsiklərlə bəzək vurulmuşdur (V 
tablo, 13-cü şəkil). Bu qablar çox dayaz və qalın divarlıdır. Belə qablar 
Mingəçevir, Xınıslı və başqa ilk orta əsr abidələrindən aşkar edilmişdir. 
Nəlbəkilərin içərisində çox səliqəli, hamar formalaşdırılmış nümunələr də vardır 
(V tablo, 14-cü şəkil). Onların əksəriyyəti açıq qırmızı rəngdədir. Gilində müxtəlif 
qatışıqlar olduğundan bişirilmə zamanı onlar yanmış və qabın divarlarında 
24 
 
kiçikməsaməli deşiklər əmələ gəlmişdir. Nəlbəkilərin hündürlüyü 1,5-2,5 diametri 
isə 10-15 sm-ə qədər olur. Eynilə bunlara oxşar qablar Özbəkistanın Şortəpə 
yaşayış yerindən də tapılmışdır [42, 83]. 
Camlar. İlk orta əsr gil məmulatı içərisində camlar da böyük yer tutur. Bu 
dövrə aid camlar əsasən orta tutumlu olub kiçik bir qulpla təchiz edilmişdir. 
Onların divarları nazik, oturacaqları yastıdır. Qulp hissəsində adətən 3 yapma 
düyməcik olur. Əl ilə səliqəli hazırlanmış bu camların rəngi tund və açıq 
qırmızıdır. Məişətdə işlənən başqa tip gil qablardan fərqli olaraq bunların içərisi 
hamar olmaqla bərabər yaxşı cilalanmışdır. Camlar xarici görünüşlərinə görə iki 
qrupa bölünür. Birinci qrupa iri, ağzı novlu (VI tablo, 14-cü şəkil), ikinci qrupa 
incə nazik divarlı, konusvarı, kiçikhəcmli, dairəvi ağızlı camlar (VI tablo, 9, 11-ci 
şəkillər) daxildir. Ağzınovlu camların rəngi açıq qırmızı olub, qalın divarlıdır (VI 
tablo, 14-cü şəkil). Bu cür camların novlarının kənarlarına və qulplarının üstünə 
yapma düyməciklərdən ibarət naxış vurulmuşdur. Birinci qrupa aid camlar Xınıslı 
daş qutu qəbirlərindən daha çox aşkar edilmişdir. Belə camlardan birinin divarı 
oturacaqdan başlayaraq yanlara doğru genişləndirildikdən sonra dik yuxarı 
qaldırılmışdır. Ağzı dairəvi bu qab formalaşdırıldıqdan sonra qulpun əks 
istiqamətində 17 sm enində nov düzəldilmişdir (VI tablo, 14-cü şəkil). Ağzı dairəvi 
camlardan fərqli olaraq, əl ilə səliqəli hazırlanmış camın oturacağı 1.5 sm 
hündürlüyündə olub, xarici səthi cilalıdır. 
İkinci qrupa aid camlar kiçik və yastı oturacaqlıdır. Camların bir hissəsinin 
gövdəsi tərsinə qoyulmuş konus formasındadır. Əksər camların ağızı 1-2 sm dik 
yuxarı qaldırılmışdır (VI tablo, 11, 15-ci şəkillər). Bunlardan birinin divarının 
qalınlığı 0,3 sm-dir Gövdəsi yuxarı qalxdıqca enlənir. Gilinin tərkibində çoxlu qum 
qatışıqları vardır. Bəzilərinin yanması nəticəsində məsamələr əmələ gəlmişdir. İri 
camlardan fərqli olaraq qulpu qabın ağzından bir az hündürdür. Onun ağzına bir-
birinə mütənasib şəkildə üç ilan fiquru, qulpuna isə iki düyməcik yapışdırılmışdır. 
Gilində müxtəlif qatışıqların olmasına baxmayaraq, yaxşı bişirilmiş və üstünə 
qırmızı rəng çəkilmişdir. 
İkinci bir cam nisbətən qalın divarlı və kobuddur. Onun qulpunun kəsiyi 
boruformalıdır (VI tablo, 12-ci şəkil). Qarışıq gilli, yaxşı hamarlanmamış bu camın 
üstünə qırmızı rəng vurulmuşdur. Ağızının kənarına bir-birindən bərabər məsafədə 
üç ilan fiquru yapışdırılmışdır. 
Digər bir cam əvvəlkilərdən kiçik olub, ağımtıl rəngdədir. Oturacağının bir 
hissəsi yana əyildiyindən qab öz mütənasibliyini itirmişdir. Üfuqi formalı qulpun 
üstündə üç dairəvi düyməcik vardır. Bundan əlavə camın gövdəsinə yastı 
düyməcik və ilan fiquru yapışdırılmışdır. Gilində çoxlu qarışıqlar olan cam yaxşı 
bişirilməmiş və divarlarında çoxlu məsamələr vardır (VI tablo, 9-cu şəkil). Bu tip 
camların hündürlüyü 5-6, ağız hissəsinin diametri 12-14, oturacaqları isə 4-6 sm-
dir. 
 
25 
 
Oturacaqları yastı və kiçik camlarla yanaşı, qalın divarlı camlar da vardır 
(VI tablo. 15-ci şəkil). Bu tip camlar görünüşlərinə görə əvvəlkilərdən fərqlənir. 
Bunların divarları oturacaqdan başlayaraq ağıza qədər yanlara doğru 
genişləndirilmişdir. Rəngi açıq qırmızı olan qarışıq gilli, üstü naxışsız bu cür 
camlar kobud hazırlanmışdır. Əvvəlkilərdən fərqli olaraq qalın divarlı camların 
üstünə qırmızı boya çəkilmişdir. Onların ümumi hündürlüyü 4-6, oturacaqları isə 
5-6 sm-dir. 
Su qabları. Bu tip tablar ortatutumlu olub, təsərrüfat küpləri ilə bardaqlar 
arasında keçid formasını təşkil edir; həcmlərinə görə təsərrüfat küplərindən kiçik; 
bardaq və sərniclərdən iridir. 
Su qablarının ağzı novlu olub. gövdələri və oturacaqları müxtəlifdir. 
Onlardan oturacaqları yastı və nisbətən qabarıq olanları da vardır. Su qablarını 
xarici görünüşlərinə görə iki qrupa bölmək olar: şarformalı, qabarıq oturacaqlı (VII 
tablo, 4, 6-cı şəkillər) və xaşal gövdəli, yastıoturacaqlı su qabları (VII tablo, 1, 3, 5-
ci şəkillər). Birinci qrup su qablarının boğazı yastıdır və ağzının kənarı bir qədər 
yana çevrilmişdir. Azərbaycanın ilk orta əsr abidələrindən tapılmış bu tip su qabları 
xarici görünüşünə görə eyni formalıdır. Su qablarının üstündə ancaq qazıma üsulu 
ilə vurulmuş xətlər vardır. Gövdəsi şarformalı su qabları dulus dəzgahında 
hazırlanmışdır. 
Xınıslı daş qutu qəbirlərindən tapılmış ustu ağımtıl rənglə öptülmüş, gilinin 
tərkibində müxtəlif qatışıqlar olan, yaxşı bişirilmiş süddanbiçimli iki su qabı 
nümunə göstərilə bilər (VII tablo- 4, 6-cı şəkillər). Bunlardan biri açıq qırmızı 
rəngdə olub, qulpu yarımdairəvi (formada gövdəyə yapışdırılmış və oturacağı 
qabarıqdır (VII tablo, 6-cı şəkil). Başqa bir süddanbiçimli su qabının gövdəsi 
uzunsovdur, novunun kənarları bir qədər yana əyilmişdir, boz rəngdədir, gilində az 
qum qarışığı vardır. Birinci qab kimi bunun da oturacağı azca qabarıqdır. Onun 
içəriyə batıq kiçik yarımdairəvi qulpları gövdəsində yerləşərək novdan 17 sm 
aşağıdır (VII tablo, 4-cü şəkil). 
İkinci qrupa aid su qabları yastı oturacaqlı və xaşal gövdəlidir. Onların 
bəzilərinin divarları oturacaqdan gövdəsinə qədər çox maili qaldırılmışdır. 
oturacağı yastı, su qablarının üzərinə vurulmuş naxışlar müxtəlifdir. Bu tip qabların 
üstü basma üsulu ilə naxışlanmışdır (VII tablo. 1-ci şəkil). Su qablarında naxış 
ancaq qabın çiyninə və boğazına vurulmuşdur. Onların hündürlüyü 40-45, 
gövdələrnin diametri. isə 30-35 sm-dir. İlk orta əsr su qabları içərisində ağzı 
dairəviləri də vardır (VII tablo, 2, 3-cü şəkillər). Belə qablar ən çox Mingəçevir, 
Xınıslı yaşayış yerlərindən və qəbir abidələrindən aşkar edilmişdir (VII tablo, 3-cü 
şəkil). 
Çaynikvarı qablar. Başqa məişət qablarına nisbətən çaynikvarı qablar azlıq 
təşkil edir. Orta əsr abidələrində isə bu tip qablara tamamilə rast gəlmirik. Onlar 
kiçikhəcmli, qara və qırmızı rəngdə olub, yastı oturacaqlıdır. Çaynikvarı qabların 
ağzı ellips formalıdır. Üstü yaxşı cilalanmışdır, qulpu yandandır. 
26 
 
Belə qablara nümunə Xınıslı daş qutu qəbirlərindən əldə edilmiş tünd qara 
rəngli, qarışıq tərkibli gildən hazırlanmış, üstü cilalanmış kiçik çaynikvarı qabı 
göstərmək olar (VI tablo, 13-cü şəkil). Onun oturacağı yastı, gövdəsi az xaşaldır. 
Gilinin tərkibində olan qarışıqlar qab bişirilərkən əsasən yanmış və üstündə 
məsamələr əmələ gəlmişdir. Qab əldə hazırlandığından divarları bir qədər 
qabarıqdır. Çaynikvarı qablar içərisində ağzı dairəvi nümunələr də vardır (VI tablo, 
10-cu şəkil). Kiçikölçülü və lüləli olması onlardan məişətdə maye üçün istifadə 
edildiyini göstərir. Xucbaladan tapılmış kiçikhəcmli çaynikvarı qabın üzərinə 
vurulmuş svastika (çərxi-fələk) işarəsi daha maraqlıdır. Onun qulpunun və kiçik 
lüləyin üstünə düyməcik yapışdırılmışdır. Ağzının kənarı bir-birinə paralel qazıma 
xətlərlə naxışlanmışdır. Qulpun əks tərəfindən iki svastika nişanı qazılmışdır. 
hündürlüyü 6, ağzının diametri 5,5 sm-dir. Həmin işarələr «qədim sakinlərin 
şüurunda səma cisimlərinin ecazkar qüvvəsinə müəyyən etiqadların təcəssümü 
olaraq öz ifadəsini tapmış və günəş rəmzi kimi təmsil olunmuşdur» (414, 4). 
Svastika nişanına Qafqazda, o cümlədən Azərbaycanda ən qədim dövrlərə 
aid (166, XX tablo, 5-ci şəkil) abidələrdə belə təsadüf edilmişdir. Çaynikvarı 
qablar bir növ çıraqları xatırladır. Lakin onları bir-birindən fərqləndirən bir sıra 
nişanələr vardır. Belə ki, çıraqların lüləyi uzunsov olmaqla bərabər getdikcə daralır 
və əksər hallarda lüləyin ucunda kiçik novcuq olur. Çaynikvarı qabların lüləyi dik 
və boru formalıdır. 
Qapaqlar. Azərbaycanın ilk orta  əsr kil qablarının: qazanların, küplərin,  
xeyrə  və camların  özlərinə məxsus qapaqları olmuşdur. Yaşayış və qəbir  
abidələrindən tapılan gil qablar çeşid və həcmcə müxtəlif olduğu kimi, onlara  
məxsus qapaqlar da müxtəlifdir.  Gil qapaqlar qabın   ağzının  quruluşundan   asılı  
olmuşdur.  İri   qablar üçün  qalın  və  iri, kiçik qazanlar,  camlar  üçün  is.ə  yaxşı 
naxışlanmış zərif qapaqlar hazıplanmışdır. Qapaqlar qabların formasından asılı 
olmayaraq əsasən müstəvi olur. 
Azərbaycanın ilk orta əsr gil qapaqlarını iki qrupa ayırmaq olar. Birinci 
qrupa boruformalı, yarımdairəvi tutacağı olan qapaqlar daxildir (VII tablo, 8, 10-cu 
şəkillər). Bu qrupun içərisində kiçik qablara məxsus yastı tutacaqlı qapaqlar da 
vardır (VII tablo, 9-cu şəkil). Boruformalı, yarımdairəvi tutacaqlı qulplu qapaqlar, 
görünür iri qablara. xüsusən təsərrüfat küplərinə aiddir. Ağır iri qapaqlar üçün qeyd 
etdiyimiz formalı tutacaqlar daha çox xarakterikdir (VII tablo, 8-ci şəkil). 
Boruformalı yarımdairəvi qulplu qapaqlar Mingəçevir yaşayış yerindən son 
katakomba qəbirlərindən, Qəbələnin IV-VII əsr abidələrindən və Muğan düzünün 
Qala yeri, Çöl Ağdam yaşayış yerlərindən də tapılmışdır. 
İkinci qrupa qulpu əvəz edən müxtəlif formalı çıxıntıları olan qapaqlar 
aiddir (VII tablo, 7, 12-ci şəkillər). Bunlara ən çox Mingəçevirin ilk orta əsr 
yaşayış yerlərində təsadüf edilmişdir. Bu cür qapaqların, qabların ağzında rahat 
yerləşməsi üçün bəzilərinin alt səthində gəz açılmışdır. Dairəvi gəzli qapaqlar daha 
əlverişlidir. Onlar qabın ağzını kip örtür. 
27 
 
Toplanmış nümunələr içərisində az da olsa günbəzşəkilli qapaqlar vardır. 
Onların mərkəzində kəsik silindrə oxşar dəstək yerləşir. Bəzi qapaqların tutacaqları 
deşiksiz tam yarımmüstəvi formalıdır. 
Qapaqlar qabların ən çox gözə görünən hissəsini təşkil etdiyindən əksər 
hallarda qablardan yaxşı naxışlanmışdır. Belə qapaqlara orta əsrlərə aid abidələrdə 
daha çox rast gəlirik. Orta əsr qapaqları ilk orta əsr qapaqlarından həm xarici 
görünüşünə, həm də naxışlarına görə fərqlənir. Orta əsr qapaqları müxtəlif formalı 
qazıma, barma və möhürləmə üsulu ilə naxışlanmışdır 43. 134, XVI, XVII 
tablolar). 
Zoomoof qablar. Zoomoof qablar xarici görünüşlərinə və hazıolanma 
texnikasına görə başqa gil məmulatından fərqlənir». Arxeoloji qazıntılar zamanı 
İranda, Kiçik Asiyada. Qərbi Avropada, Monqolustanda və s. yerlərdə məişətdə 
işlənən gil qablarla yanaşı, zoomorf qablar da tapılmışdır. 
Azərbaycanın qədim (57, 103-104) və ilk orta əsr abidələrindən əldə edilmiş 
zoomoorf qabların əksəriyyəti ev heyvanlarına oxşadılmışdır (VIII tablo. 1, 3, 4-cü 
şəkillər). Zoomorf qablar ən çox Azərbaycanın qədim dövr abidələrindən 
tapılmışdır. Əldə edilmiş zoomorf qablar xarici görünüşlərinə görə bir-birindən 
fərqlənir. Onların bir hissəsi tamamilə quş və heyvan fiquru formasında 
hazırlanmış, digər bir qismi isə ancaq qulpu və ağzı heyvana oxşadılmışdır. 
Azərbaycanın qədim dövr zoomorf qablarını tədqiq etmiş N. Rzayev onların 
formaca müxtəlifliyini nəzərə alaraq,  belə  qabları  bir  neçə qrupa ayırır (129, 25-
35). Qafqaz Albaniyasının eramızdan əvvəl IV və eramızın IV əsrlərinə aid 
zoomorf qabları formaca müxtəlif olmaqla yanaşı, ustalar tərəfindən xüsusi zövqlə 
hazırlanmışdır. Lakin nədənsə, birinci dövrdə belə geniş yayılmış qablar ilk orta 
əsrlərdə çox azalır. Görünür, bu da dulusçuluqda əmələ gəlmiş düşkünlüklə 
əlaqədardır. Tədqiqatçılar ilk orta əsrlərdə müxtəlif formalı gildən hazırlanmış 
zoomorf qabların da mövcud olduğunu qeyd edirlər. Ancaq bu formalar artıq gil 
qablarda deyil, torevtikada təkrar olunur 442, 9-10. Lakin bu heç də zoomorf 
qabların tamamilə aradan çıxdığını göstərmir. Azərbaycanın ilk orta əsr 
abidələrindən əldə edilmiş gil məmulatı içərisində, az da olsa, zoomorf qablar 
vardır. 
Bəhs etdiyimiz dövrə aid zoomorf qablar kiçik, açıq qırmızı rəngdə olub, 
üstu düyməciklərlə və ilan formalı yapma naxışlarla bəzədilmişdir. Onların bir 
hissəsindən uşaq oyuncaqları kimi istifadə edilmişdir (VIII tablo, 1, 3, 4. 6-cı 
şəkillər). İlk orta əsr zoomorf qabları içərisində müəyyən heyvanların əlamətlərini 
əks etdirənlər də vardır (VII tablo, 14-cü şəkil). Onların bəzilərinin ağzı novludur. 
Novun kənarlarına ilan təsviri və yaxud kiçik düyməcik yapışdırılmışdır. İkiboğazlı 
zoomorf qabların gövdəsi isə heyvan bədəninə uyğun surətdə hazırlanmışdır. 
Bəzən qabın ağzı qoyun başı formasında hazırlanırdı.  heyvanın   ağzını  xatırladan 
kiçik novun ətrafı müxtəlif həcmli ilan fiqurları ilə bəzədilmişdir.   Boğazı  eyni 
diametrli   (4-5  sm)   belə  qabların novu müxtəlifdir. Yəqin ki, ondan yuyunmaq 
28 
 
və ya su içmək üçün   istifadə   etmişlər.   Qabın   üzərində  olan   ilan  fiqurlarının   
nə  məqsədlə yapışdırıldığına bu sahədə müəyyən qədər tədqiqat işləri aparmış 
mütəxəsislər bunu  insanların qədim zamanlandan heyvanlara sitayiş etməsilə 
əlaqələndirirlər (138, 216). 
Zoomoorf qabların üzərindəki ilan fiqurları ola bilsin ki, qoruyucu məqsəd 
daşımışdır. Bu tip qabların gili təmiz və narındır. Yaxşı bişirilmiş, üstü cilalanmış 
belə qabların hündürlüyü 15-17, gövdələrin diametri 13-14, oturacağı isə 8 sm-dir 
(VII tablo. 11-ci şəkil). İkiboğazlı qabların ağzının kənarına kiçik qulp 
yapışdırılmışdır. Yastı formada hazırlanmış, 1,5 sm enində və 0.5-1 sm, 
qalınlığında olan qulp hər iki tərəfə yarımdairəvi formada birləşdirilmişdir. Bu cür 
qabların gövdəsindən yuxarı hissəsi yaxşı cilalanmır. Boğaz tərəfə gəldikcə qabın 
forması mürəkkəbləşir. Yəni onun üstünə müxtəlif naxışlar vurulur və qaba 
müəyyən zoomorf oxşarlıq verilir (VIII tablo, 7-ci şəkil). 
Qədim dövrlərə aid qəbir abidələrindən aşkar edilmiş zoomorf qabların ilk 
tədqiqatçılarından K. M. Skalon zoomorf qabların meydana gəlməsini insanların 
heyvanlara sitayiş etmələri ilə əlaqələndirir [138, 216]. 
İnsanların həyatında ovçuluq ən qədim zamanlardan mühüm rol oynamışdır. 
Onun müvəffəqiyyətli keçməsi üçün insanlar hər vasitədən istifadə edirdilər. Belə 
tədbirlərdən biri də ayinlər idi, ova getməzdən əvvəl heyvanın şəklini çəkib, sonra 
isə onu müəyyən yerdən yaralayırdılar. Qobustanda aşkar edilmiş daşlar üzərindəki 
zədələnmiş heyvan fiqurları buna oxşar sübutdur. Heyvanların gil qablarda əks 
olunması dövrün sənətkarlarının təbiətə baxışlarının bədii ifadəsidir. Bunlar 
müxtəlif etiqad və inam nəticəsində meydana gəlmişdir. Sonradan isə insanlar 
sitayiş etdikləri və ovladıqları heyvanları, quşları məişətdə işlədilən qablar 
üzərində əks etdirməyə başlamışlar. 
Zoomorf qablar ümumiyyətlə, Mingəçevirin torpaq və küp qəbirlərindən, 
Xınıslıdan, İsmayıllıdan daha çox tapılmışdır. İlk orta əsrlərə aid zoomorf qablar 
isə Mingəçevirin yaşayış yerlərindən, Xınıslının daş qutu qəbirlərindən və 
Şəhərgah yaşayış yerindən aşkar edilmişdir. Şəhərgahdan tapılmış zoomorf qab 
xarici görünüşünə və hazırlanma texnikasına görə Xınıslı qablarına çox oxşardır. 
Təmiz, narın gildən hazırlanmış qabın oturacağı yastıdır. İkibaşlı, kiçik dairəvi 
qulplu zoomorf qabın gövdəsindən iki toyuq qanadına oxşar eni 1,5, uzunluğu 2,5 
sm olan yastı çıxıntının üzərinə qazıma üsulu ilə naxış vurulmuşdur. Xınıslı qabı 
kimi onun da gövdəsindən yuxarı hissəsi naxışlanmışdır. Bir tərəfi qoç başına 
oxşadılmış həmin qabın hündürlüyü 14 oturacağı isə 9 sm-dir. Gövdədən qalın, uc 
tərəfə getdikcə nazilən buynuzları əvvəlcə xaricə, sonra isə içəriyə qatlanaraq 
dairəyə oxşadılmışdır. Gözləri isə Xınıslı qabından fərqli olaraq yapma üsulu ilə 
vurulmuş gildən hazırlanmış kiçik dairəciklərdən ibarətdir. Oyuqda yerləşmiş 
gözcüklərin ətrafında dairəvi halqa vardır. Onun boğazına yapma qurşaq, altına isə 
kiçik düyməciklər yapışdırılmışdır.   Qabın   o   biri   tərəfi   toyuğa   oxşadılmışdır. 
29 
 
Oyuncaqlar. Onların çoxu heyvan, insan fiqurlarından, şaxşaxlardan və 
balaca qab-qacaqlardan ibarətdir. Uşaqların fiziki, zehni cəhətdən inkişaf 
etməsində və boya-başa çatmasında əhəmiyyəti böyük olan oyuncaqların 
öyrənilməsinə arxeoloji ədəbiyyatda lazımi yer verilməmişdir. Yalnız son 
zamanlarda R. M. Vahidov «Mingəçevir III-VIII əsrlərdə» adlı monoqrafiyasında 
Mingəçevirdən tapılmış uşaq oyuncaqlarının təhlilini vermişdir.  
Tədqiqatçılar gildən və taxtadan hazırlanmış uşaq oyuncaqlarından qədimdə 
əyləncə vəsaiti kimi istifadə olunduğunu göstərirlər. Sinifsiz cəmiyyətdə insanlar 
bu fiqurlara büt kimi sitayiş etmişlər (151, 71; 72, 33). Yeni dinlərin meydana 
çıxması və sürətlə yayılması nəticəsində bu fiqurlar öz əhəmiyyətini itirir 
əyləncəyə çevrilir (130- 128). Lakin M. Orşanski cəmiyyətin bütün inkişaf 
mərhələsində uşaqların bu və ya digər oyuncağı olduğunu göstərir [116, 34]. 
Deməli, ibtidai cəmiyyətdə də dini fiqurlarla yanaşı, uşaq oyuncaqları da olmuşdur 
[117, 71]. Müxtəlif materiallardan ağacdan, gildən, sümükdən, dəridən, sonralar 
metaldan, kağızdan, parçadan hazırlanmış oyuncaqlar həmişə, istər cəmiyyətin 
ibtidai inkişaf pilləsində, istərsə də sonrakı dövrlərdə xalqın yaşayışını və təsərrüfat 
fəaliyyətini əks etdirmişdir [43, 416]. 
Uşaq   oyuncaqlarını   əsasən   iki   qrupa   bölmək   olar. Birinci  qrupa  
antropomorf  və zoomorf  fiqurlu  şaxşaxlar aiddir. Şaxşaxlar müxtəlif ölçülü olub, 
kobud hazırlanmışdır. Antropomorf və zoomorf oyuncaqlar içərisində  qadın, fil,  
qoyun,  keçi, balıq, quş və başqa fiqurlar seçilir  (VIII tablo,  1, 3, 4, 5, 6-cı 
şəkillər). Boş gövdəsinə doldurulmuş kiçik daşlar onların səslənməsini təmin edir. 
Bəzən daşlar xırda olduğundan belə şaxşaxlar boğuq   səslənir.   Belə   fiqurlarda   
yanaşı   qrafin formalı oyuncaq qablar da tapılmışdır  (VIII tablo, 2, 6-8-ci 
şəkillər). Bunların kiçik oturacağı, bir qədər enli gövdəsi və bütöv uzun boğazı 
vardır  (VIII tablo, 6, 7-ci şəkillər). Əksər hallarda qrafin formalı şaxşaxların 
boğazı ilə gövdəsini  birləşdirən  bir  şaquli  qulpu olur. Yastı dabanlı, 
xaşalgövdəli, uzunboğazlı, boruformalı. yarımdairəvi qulpu olan  xoruzaoxşar  belə  
bir    zoomorf    oyuncaq Mingəçevirin ilk orta əsr abidələrindən aşkar edilmişdir. 
Onun yastı oturacağından başlanan divarları gövdəyə kimi yaplara genişlənir. 
Onun nov, yəni boğazından yuxarı   hissəsi   xoruza   oxşadılmışdır.   Oyuncağın  
üstündə və qulpunda gövdəsinə kimi yapma kiçik dairəvi düyməciklər   vardır.   
Boğazının  yuxarısında   xoruzun  qulaqlarını təsvir edən ilbizvarı naxış vardır  
(VIII tablo, 6-cı şəkil). Zoomorf oyuncaqlar içərisində müxtəlif həcmli  kobud  
şəkildə  hazırlanmış  qoyun,  it,  keçi, donuz,  at və s-kimi fiqurlar da mühüm yer 
tutur   (VIII  tablo,   1, 3, 4-cü şəkillər). 
Birinci qrupa aid uşaq oyuncaqları sırasında insan fiqurlu şaxşaxlar da 
vardır. Bu oyuncaqlar qeyd etdiyimiz fiqurlar kimi kobud və çox bəsit 
hazırlanmışdır. Onlar bardaq formasında olub, gövdəsindən yuxarı hissəsi insan 
başına oxşadılmışdır.  Belə  insan fiqurlu uşaq oyuncağı Xınıslının daş qutu 
qəbirlərinin birindən aşkar olunmuşdur. Bu, qadın fiqurudur. O, kiçikhəcmli, 
30 
 
qırmızı rəngli, xaşalgövdəli və yastı oturacaqlıdır. Onun döşündə iki möhmızvarı 
yapma çıxıntı, boğazında kiçik düyməciklər olan boyunbağı, uzunburun, 
antropomorf oyuncağın başında saçları təsvir edilmişdir, baş geyimi kiçik 
düyməciklərlə (VIII tablo, 5-ci şəkil) bəzədilmişdir. İnsan və heyvan fiqurlu 
oyuncaqların hamısının üstündəki naxışlar yapma üsulu ilə vurulmuşdur. Qadın 
fiqurlu oyuncaqların burnu uzun quş dimdiyini xatırladır. Bu, qədim dövrlərə aid 
abidələrdən tapılmış qadın fiqurlarına da xasdır [135. 35]. 
İkinci qrup oyuncaqların əksər qismini müxtəlif formalı qabqacaq təşkil 
edir. Onların da əksəriyyəti kiçik və kobuddur. Üzəri şüyrələnmiş və açıq qırmızı 
rəngdədir. Oyuncaq üçün hazırlanmış belə qabların üstündə barmaq izləri də 
qalmışdır. Qabların üstü və içərisi hamarlanmamışdır. Qab-qacaqların əksəriyyəti 
isə ilk orta əsrlərdə məişətdə işlənən gil qablara oxşadılmışdır (VIII tablo, 2, 8, 9-
cu şəkillər). 
  
31 
 
III Fəsil 
 
GİL    QABLARIN    HAZIRLANMASI   TEXNOLOGİYASINDAN 
 
Azərbaycanda ilk orta əsr dulusçuluq sənətinin texnologiyası haqqında ayrı-
ayrı əsərlərdə [7, 32-54; 146, 210-217; 75,  15-18; 21, 100-108] bəzi fikirlər 
söylənilmişdirdə də, hələ bu sahədə tədqiqat işlərinə ehtiyac çoxdur Arxeoloji 
qazıntılar zamanı tapılan müxtəlif formalı gil məmulatının necə və hansı əmək 
alətləri ilə hazırlandığını  müəyyənləşdirmək dulusçuluq sənətinin  öyrənilməsində 
mühüm məsələlərdən biridir. 
Gil   qabların   hazırlanması   texnologiyası,   dulusçuluq sənətinin təşkili  
və  iş prosesində  istifadə olunan əmək alətləri haqqında yazılı məlumatlar yox 
dərəcəsindədir.  Arxeoloji  qazıntılar zamanı texnoloji  prosesin öyrənilməsində 
bizə  kömək edə bilən əsas abidələr dulus kürələridir [154, 88].  Bu sahədə 
bilavasitə gil qabların özlərinin  də əhəmiyyəti  az  deyildir.  Məsələn,  qabın  
üzərində konsentrik dairələr şəklində qalmış dulus çarxının izləri həmin dövrdə 
dulus dəzgahından [45, 141], onların üzərindəki qazıma, basma, yapma, 
möhürləmə üsulu ilə, vurulmuş  naxışlar,  ustaların  müxtəlif  növ  bəzək  
alətlərindən istifadə etdiklərini səyləməyə imkan verir. Texnoloji prosesin 
öyrənilməsində bunlarla yanaşı ustaların gili gecə  seçdiklərinin,  onun 
yoğrulmasının  hazır qabların qurudulması qaydalarının, hansı alətlərlə naxışların 
vurulmasının və necə bişirilməsinin müəyyənləşdirilməsi mühüm əhəmiyyətə 
malikdir. 
Arxeoloji qazıntılar zamanı dulus kürələrinin qalıqları kifayət qədər aşkar 
edilmişdir. Dulus kürələrinin ancaq aşağı hissəsi yaxşı qalmışdır. Dövründən asılı 
olmayaraq aşkar edilmiş bütün kürələrin qab yığılan hissəsi dağılmışdır [68, 33; 
51, 101-106; 77, 156; 101, 174; 81]. Odur ki, ilk orta əsr gil məmulatının 
istehsalını tədqiq etmək, bu dövrdə dulusçuluğun texnologiyası haqqında tam 
təsəvvür yaratmaq üçün təkcə arxeoloji materiallar kifayət deyildir [10, 102, 174]. 
Bu sahədə etnoqrafik materiallar da böyüx yardım göstərə bilər [105, 5-95]. 
Azərbaycanın bəzi kəndlərində hələ də davam etməkdə olan kustar gil qab 
istehsalında bəzi texnoloji proseslər indi də davam edir. 
Xammalın hazırlanması. Dulusçuluq elə bir sənət sahəsidir  ki,  minilliklər  
ərzində onun məhsulu olan gil  
qədər mürəkkəbdir. Usta hazırladığı qulpun uclarını yastılaşdıraraq iki hissəyə 
ayırır  (X tablo, 8-ci şəkil a). 
Usta qulpun əvvəlcə yuxarı, sonra isə aşağı ucunu qaba yapışdırır. İki 
hissəyə şaxələnmiş ucların arasında yarımdairəvi  boşluq əmələ gəlir (X tablo, 8-ci 
şəkil b). Belə qulplar birinciyə nisbətən daha möhkəm olur. Qulpların bu cür 
yapışdırılması ilk orta əsr qablarında da müşahidə olunur. 
32 
 
Naxışlanma. Gil qab istehsalında tətbiq olunan başlıca mərhələlərdən biri    
də onların naxışlanmasıdır. İnsanlar hələ öz inkişaflarının ilk mərhələlərindən 
yaşadığı mühitə, istifadə etdikləri alətlərə gözəllik verməyə çalışmışlar. Gözəllik 
nümunəsi kimi isə bəzəkdən çox sonralar istifadə edilmişdir [132, 15-25]. İnsanın 
istifadə etdiyi əşyalar içərisində gildən hazırlanmış məmulatlar xüsusi yer tutur. 
Etnoqrafik müşahidələr göstərir ki, gil qabların naxışlanması iki mərhələdə -
birincisi, qab formalaşdırıldıqdan və qabın yalnız naxışlanacaq hissəsi 
hazırlandıqdan sonra; ikincisi, basma üsulu ilə aparılır. 
Azərbaycan   ərazisində   naxışlı   gil   qablar   hələ   qədim  dövrlərdən [71,  
36] özünün yüksək inkişaf  pilləsinə qalxmışdı. Sonrakı dövrlərdə də bu ənənə 
davam etmişdir. İlk orta əsrlərdə isə bir sıra iqtisadi, ictimai məsələlərlə əlaqədar 
olaraq [141, 198; 112, 307] dulusçuluqda yaranmış durğunluq qabların üzərində 
naxışların kobudlaşmasına səbəb olmuşdur. Əgər Tunc və Dəmir dövrləri gil 
məmulatının naxışlanmasında müəyyən qanunauyğunluqlar müşahidə olunursa, ilk 
orta əsr qablarında bu, müşahidə olunmur. 
Azərbaycanın ilk orta əsr gil qablarını, üzərindəki naxış üsullarına görə dörd 
qrupa bölmək olar: qazıma, yapma, basma və möhürləmə. 
Bunlardanən geniş yayılanı qazıma naxışlardır [129, 80]. Qazıma naxışlarla 
ilk orta əsr qablarının əsasən gövdə, boğaz, qismən də ağız və qulpları 
bəzədilmişdir (VIII tablo, 10, 11, 13, 15-ci şəkillər). Bu naxışların hamısı eyni 
formalı və məzmunlu deyildir. Bu üsulla qablara naxış vurarkən, usta ilk növbədə 
onları tərkibində qalmış qatışıqlardan təmizləyir və üstünü cilalayır sonra ucu iti 
alətlə onun üzərinə istədiyi naxışı vurur. 
Qabların boğaz və qulplarında ən sadə dalğavari (VIII tablo, 15-ci şəkil) düz 
xətt (VIII tablo,  12, 15,  16-cı şəkillər)   və  nöqtələrdən   (VIII  tablo,   10,   14-cü  
şəkillər), novdan aşağıda və qabın çiynində isə nöqtələrdən ibarət naxışlara tez-tez 
təsadüf edilir. Belə qablara misal bozumtul rəngli, yaxşı bişirilmiş, boğazı 
dalğavari naxışlı, dirsəkvari qulpu olan süddanbiçimli qabı göstərmək olar (VIII 
tablo, 14-cü şəkil). Onun boğazı dalğavari xətlə bəzədilmişdir. 
Qabların gövdəsi boğazından fərqli olaraq müxtəlif formalı naxışlarla 
bəzədilirdi. Bunlar ziqzaq (VIII tablo, 14-cü şəkil) quş ləpiri (VIII tablo, 11-ci 
şəkil) və bir-birinə paralel qırıq  xətlərdən   (XI   tablo,   4-cü  şəkil) ibarətdir. 
Gövdəsi quş ləpiri formasında qazıma üsulu ilə naxışlanmış uzun boğazlı, 
açıq qırmızı rəngli, iki tutacaqlı, tək qulplu, süddanbiçimli qabın (VIII tablo, 11-ci 
şəkil) üzərindəki naxışlar, görünür, usta tərəfindən küt uclu alətlə qazılmışdır. 
Bunu qabın üzərinə vurulmuş naxışların arasındakı məsafənin naxışa nisbətən 
dayazda olmasından və naxışlanan yerin yayılmasından görmək olar. 
Gövdəsi qazıma naxışlı qablar Xınıslı daş qutu qəbirlərindən də tapılmışdır. 
Dulus çarxında hazırlanmış bozumtul, rəngli, təkqulplu, süddanbiçimli bir qabı 
buna misal göstərmək olar. Qabın üzərində 6 batıq qırıq, 4 paralel xətt və 2 ağac 
33 
 
təsviri vardır (XI tablo, 15-ci şəkil). Naxışlar itiuclu, daraq formalı alətlə 
qazılmışdır. 
Bunlardan biri açıqqırmızı rəngli, darboğazlı, armudvarı, təkqulplu, 
süddanbiçimli qabdır. Onun novunun altında gövdəsində üç budaqlı ağac və 
üzərində 2 quş təsvir olunmuşdur (VIII tablo, 15-ci şəkil). Ağacın iki yana açılmış 
budaqlarında üz-üzə durmuş iki quş təsviri qazılmışdır. İkinci qab da çəhrayı 
rəngli, ağzı novlu bardaqdır. Nov qulpun əks istiqamətində yerləşir (VIII tablo, 13-
cü şəkil). Qabın boğazı qoşa batıq xətlərlə bəzədilmiş, nov tərəfdən gövdəsində eni 
yarpaq ağac təsvir edilmişdir. Uzun müddət Azərbaycanda quşlar, ağaclar, günəş 
ilahi qüvvə hesab edilərək sitayiş obyekti olmuşdur [129, 109; 141, 320). Ona görə 
də ustalar düzəltdikləri qabların üzərində sitayiş etdikləri heyvan, ağac, quş 
fiqurları təsvir etmişlər. Qabları belə təsvirlərlə bəzəmək uzun illər boyu davam 
etmiş və ilk orta əsr qablarınla da öz əksini tapmışdır. Dağıstanın ilk orta əsrlərə 
aid qazıntılarından aşkar edilmiş küplərin əksəriyyəti dalğavari qazıma naxışlarla 
bəzədilmişdir [90, 23]. Gil qabların üzərini bəzəyən naxışlardan ən sadəsi yapma 
naxışlar [123, 85; 133, 80] hesab olunur. 
Azərbaycanın ilk orta əsr abidələrindən tapılmış gil məmulatının 
əksəriyyətində bu üsulla vurulmuş naxışlara təsadüf edilir [33, 89]. Ustalar qabların 
üstünə yapma düyməciklərlə, heyvan fiqurları ilə bəzəmişlər. Belə naxışlar qab 
qurumamış yaş ikən vurulur. Çünki qurumuş qaba vurulmuş yaş gildən hazırlanmış 
bəzək müəyyən vaxtdan sonra ya qopub düşür, ya da qabın həmin hissəsində çat 
əmələ gətirir [100, 125]. 
Süddanbiçimli   qabların   novunun   batıq tərəflərinə bir qayda olaraq 
düyməciklər yapışdırılır. Daima  naxışlara  Azərbaycanın  ilk orta əsr gil  
qablarının qulpunun üstündə, novun kənarlarında, çiynində (XI tablo, 5-7-ci 
şəkillər)  və gövdəsində  (XI tablo,  1, 3, 4-cü şəkillər) təsadüf oluur. Bu naxışa ilk 
orta əsr qablarının boğazında və novun kənarlarında rast gəldiyimiz halda (XI 
tablo, 5-7-ci şəkillər), bu dövr Xərəzm qablarının ən çox qulpunda [14 256], 
Xunzax [35, 34, IV tablo, 14,  15-ci şəkillər; 32, 30-40] və Qusar rayonunun Ənix 
[148, 178] kəndindən aşkar edilmiş qabların ancaq novunda təsadüf olunur. 
Azərbaycanın ilk orta əsr qablarının üzərində olan ən sadə naxışlardan biri novların 
kənarlarına yapışdırılmış düyməciklərdir. Düyməcikləri usta qabın üzərinə 
yapışdırarkən  onun  forma  və  böyüklüyünü nəzərə almışdır. Kiçik qabların 
üzərində kiçik, ortahəcmli qabların üzərində isə iri yastı düyməciklər 
yapışdırmışlar. 
Yapma naxışlı gil qabların boğazında olan naxışlar əsasən düyməciklərdən, 
ilan fiquru və dalğavari yapma xətlərdən  ibarətdir. İlan fiquru və düyməciyə qabın 
boğazının hər iki tərəfində rast gəlirik.  Belə qablara  misal Xınıslıdan tanınmış 
qırmızı boyalı, ağzı oval formalı, diklüləli bardağı göstərmək olar. Onun boğazının 
hər iki tərəfinə düyməcik və üç ilan fiquru yapışdırılmışdır. İlan fiqurlarına əksər 
hallarda su qablarının üzərində təsadüf edilir, yuyunmaq və su içmək üçün istifadə 
34 
 
olunan müasir Orta  Asiya gil qablarının boğazında da  yapma ilan fiqurlarına 
təsadüf edilir (123, 101-102]. 
Bəzi tədqiqatçılar üzərində ilan fiquru olan gil qablarda ancaq dərman 
saxlandığını göstərirlər. Trialetidə və   Samtavrda   aparılmış   arxeoloji   qazıntı   
işləri  zamanı əldə edilmiş, üzərində ilan fiquru olan iri qabları tədqiq etmiş P. M- 
Pirpilaşvili  belə qablardan dərman və  ya  dərman üçün xammal sallamaq     
məqsədilə  istifadə edildiyini göstərir [125, 377]. Müəllif öz fikrinin antik və 
sonrakı dövrlərdə mövcud xüsusi dərman qablarının həmin dövrdə olmaması ilə 
təsdiq edir. Bizə belə gəlir ki, dərman və dərman üçün xammal  incə və kiçik gil   
(əsasən şüşə) qablarda saxlanmışdır.  Çünki müəllifin  göstərdiyi günlər nadir və 
aztapılan bitkilərdən hazırlanmış dərmanın saxlanması üçün çox iridir. 
Qabların və hətta evlərin divarlarına ilan fiqurları yapışdırmaq adətinə Orta 
Asiyada taciklər arasında daha çox təsadüf olunur [39, 22]. E. M. Peşşereva ilan 
fiqurları olan Orta Asiya qablarından əsasən su və ağartı saxlamaq üçün istifadə 
edildiyini göstərir [123, 108]. 
Qabların ağzında və qulpunda yapma ilan fiqurlarının olması insanların 
qədim zamanlardan heyvanlara sitayiş etdiyinə sübutdur. K. M. Skalon köstərir ki, 
qablara yapışdırılmış ilan təsviri həmin qablardakı mayeni mühafizə etməkdən 
ötrüdür [138, 182]. Ola bilsin ki, o dövrün əhalisi bir sıra heyvanlarla yanaşı ilanı 
da müqəddəs saymış və onu qablardakı mayenin qoruyucusu kimi təsvir etmişlər. 
Bu fikri qabların üzərinə yapışdırılmış ilan fiqurlarının ağıza doğru hərəkət etməsi 
də təsdiq edir [129, 105]. 
Azərbaycanın ilk orta əsr gil qablarının bir qrupunun gövdə və qulpları 
çıxıntılarla bəzədilmişdir (XI tablo, 2-ci şəkil). Belə qabların bəzilərinin üzərində 
gövdə ilə boğaz arasında qazıma və sadə naxışlara rast gəlirik. Onu da qeyd etmək 
lazımdır ki, novun altında ay formalı qazıma oyuqlara təsadüf olunur. Xınıslıdan 
tapılmış iri, qulplu, əl ilə formalaşdırılmış açıq qırmızı rəngli qabın gövdəsində 
yapma çıxıntı və ondan aşağıda isə ay formalı üç qazıma naxış vardır. 
Belə çıxıntılara Orta Asiya qablarıida da rast kə-lirik. Çıxıntılar əsasən 
qabların gövdə ilə qulpu arasında olur. E. M. Peşşereva belə qabların yağ, süd və 
su saxlamaq üçün istifadə edildiyini göstərir. 
Qazıma və yapma naxışlardan fərqli olaraq, basma naxışla ilk orta əsr 
qablarının ancaq gövdəsi naxışlanmışdır. Qabların üzərindəki bu naxışları içəridən 
və ya çöldən basma üsulu ilə vurmuşlar. 
Basma üsulu ilə vurulmuş naxışlar qabın gövdəsini əhatə edən 
qabırğayabənzər xətlərdən (XI tablo. 8, 11, 16-m 1,1 şəkillər) və dairəvi 
nöqtələrdən ibarətdir. Onu da qeyd etmək lazımdır ki, qazıma, yapma naxışlardan 
fərqli olaraq basma naxışlar qabın gövdəsi hazırlandıqdan sonra vurulmuşdur. 
Çünki bu naxışlarla bəzədilən qabın gövdəsi bir neçə dəfə içəri və ya çölə basılır. 
Usta qabın mütənasibliyini saxlamaq üçün naxışlanma zamanı bir əlini naxışlanan 
yerin üstünə qoyur. Əks halda hazırlanan qabın gövdəsi öz əvvəlki formasını itirər. 
35 
 
Ona görə də üzərində basma naxış vurulacaq qabların boğazı formalaşdırılmır. 
Qabın üzərində basma naxışlar başa çatdırıldıqdan sonra boğazı yapışdırılır. 
İçəridən basma üsulu ilə naxışlanmış qabların gövdəsində qabırğavari, bir-
birinə paralel naxışlar olur (XI tablo, 12, 13-cü şəkil). Bəzi qabların üzərində 
qabırğavari xətlərlə yanaşı mahmızvari çıxıqlar da olur. 
Üzəri qazıma, yapma, basma naxışlı qablarla bərabər möhürləmə üsulu ilə 
bəzədilmiş qablar da vardır. Üzəri möhürləmə üsulu ilə naxışlanmış qablar qeyd 
etdiyimi, naxışlı qablara nisbətən azdır. Onlara naxış dulus dəzgahın üstündə 
vurulur. İlk növbədə usta ağacdan, sümükdən daşdan və s. materiallardan qabın 
üzərinə vurulacaq n naxışın möhür formasını hazırlayır (99, 256]. Gil qab ustaları 
onun yumşaq yapışmaması və naxışların aydınlığı üçün müxtəlif yağlardan istifadə 
etmişlər. 
Möhürləmə üsulu ilə vurulmuş naxışlar müxtəlifdir. Bu üsul orta əsrlədə 
daha çox yayılmışdı.  Belə qablardan ilk orta əsrlərə aid bir nümunəsi Xınıslıda daş 
qutu qəbirlərinin birindən tapılmışdır. O, iri, açıq çəhrayı rəngli, ikiqulplu, 
üzərində müxtəlif istiqamətdə kiçik üçbucaqlardan ibarət basma naxışı olan 
süddanbiçimli qabdır (VII tablo, 1-ci şəkil). Həmin qabın nov tərəfindən bir qədər 
aşağısında çıxıntı və ağac təsvir olunmuşdur. 
Bir sıra qabların üzərində bütün üsullarla (yapma, qazıma və basma) 
vurulmuş naxışlara təsadüf olunur (XI tablo, 8, 9, 10, 14-cü şəkillər). Belə qarışıq 
naxışlar əsasən kiçik və ortaölçülü süddanbiçimli qabların üzərində daha çoxdur. 
Bu qablarda qazıma naxışlara gövdədə, bəzən də qulpunda, yapma naxışlara isə 
novun kənarlarında rast gəlirik [21, 105]. 
Üzəri qatışıq naxışlı qablardan biri qonur rəngli, üzəri cilalanmış eşmə 
qulplu, gövdəsi az xaşal süddanbiçimli qabdır. Onun qulpunda, boğazında və 
novunda quş ləpiri formasında qazıma, gövdə ilə boğaz arasında isə şiş çıxıntılar 
və gövdəsində içəriyə doğru basma yarımdairəvi xətlərdən ibarət naxışlar (XI 
tablo, 8-ci şəkil) vardır. 
Belə qablar dulus ustaları tərəfindən xüsusi diqqətlə hazırlanmışdır. Qarışıq 
naxışlı qabları hazırlayarkən ustalar onun yaxşı və yığcam olmasına xüsusi fikir 
vermişlər. 
Əmək alətləri. Dulusçuluqda qabların naxışlanmasında əmək alətləri 
əsasdır. Usta əmək alətlərinin köməyi ilə hazırladığı qabın üzərini müəyyən 
mənada, müxtəlif formalı naxışlarla bəzəyir. Qabın üzərində olan naxışların incə, 
səliqəli və müəyyən məzmunlu olması ustanın istifadə etdiyi naxışlama alətlərinin 
mükəmməlliyindən çox asılıdır. Qabların naxışlanmasında istifadə olunan alətlər 
əsasən ağacdan olmuşdur və bizə qədər gəlib çatmamışdır. 
İlk orta əsr qablarının naxışlanmasında istifadə olunan əmək alətləri müasir 
kustar dulusçuluq alətlərinə yaxın olmuşdur. Müasir kustar dulus ustalarının 
hazırladıqları qabların üzərini bəzəyən naxışlarla ilk orta əsr naxışlarının qazılma 
36 
 
formasına diqqət yetirdikdə onların bir-birinə oxşar alətlərlə sızıldığını görmək 
çətin deyildir. 
Qabların üzərinə çəkilmiş naxışlar sırf bəzək mahiyyəti daşımamışdır. 
Əlbəttə, əvvəlki dövrlərdə olduğu kimi,  ilk orta əsr ustaları da  bu naxışlarla 
qabların bədii mənasını və ümumi forma    gözəlliyini verməklə, də müəyyən adəti-
məzmun ifadə etməyə çalışmışlar. 
 
İlk orta əsr dulus kürələri və onların quruluşu 
 
Azərbaycanın ilk orta əsrlərə aid gil qablarının hamısı dulus kürələrində 
bişirilmişdir [76, 37; 147, 154-162; 68, 55-59]. Belə küpələrin qalıqları qazıntılar 
zamanı aşkar edilmişdir. Bunların ən yaxşı nümunələri Mingəçevirin 2 və 3 
nömrəli yaşayış yerlərindən məlumdur. Mingəçevirdən başqa bu nümunələr Quba 
rayonunun Xucbala, Qax rayonunun Torpaqqala yaşayış yerlərindən və 
Bolqarıstanın Troyan [50, 521]  abidəsindən də tapılmışdır. 
Bu kürələrin hamısı ikimərtəbəli olub, dördbucaqlı və yaxud ellips 
şəklindədir. Kürələr bir-birindən ölçüləri ilə fərqlənir. Tədqiq olunmuş bütün 
kürələrin əksər hallarda odluğu mühafizə olunmuşdur. Küpələrin alt mərtəbəsi 
üstdən fərqli olaraq yastı və qalın divarlıdır. Qab yığılan üst qatın döşəməsi tağ 
örtüklə tamamlanır. Üst  gözün   divarları   birinci mərtəbəyə nisbətən nazik olur. 
Azərbaycanın ilk orta əsr abidələrindən aşkar edilmiş dulus kürələri 
formaca bir-birinə oxşasalar da, daxili quruluşlarına görə bir qədər fərqlənir. Bunu 
Mingəçevirin bir-birinə çox yaxın iki yaşayış yerindan tapılmış kürələrinin 
müqayisəsində daha yaxşı görmək olar. 
Sol sahil kürələri sağ sahil kürələrindən fərqli olaraq quruluşca sadə və bəsit 
texniki üslubda tikilmişdir [78, 45]. 
Sol sahil kürələrinin odluğunda bir neçə cərgə dayaq əvəzinə, küpənin 
mərkəzi oxu boyunca yerləşən bir divar vardır. Həmin divar olduğu uzununa iki 
bərabər hissəyə bölür və kürənin divarları ilə birlikdə istilik keçirən iki şırım əmələ 
gətirir. 
Kürələrin odluğu xam torpaqda qazılmış quyuda, çiy kərpiclə və yaxud 
camın qarışıq gillə tikilmişdir [76. 41]. Dulus kürələrinin ikinci mərtəbəsi birinciyə 
nisbətən çox sadədir. Birinci mərtəbəsi odluq isə mürəkkəb quruluşa malikdir. 
Odluq, qab bişirilən zaman kürədəki odun tənzimedicisi olmaqla bərabər üst 
kameranı saxlayan əsas dayaqdır. Ustalar bunu nəzərə alaraq odluğun divarlarını 
çox enli tikirdilər. Məsələn, Mingəçevir kürələrinin divarlarının eni 0,75-1 m-ə 
çatır. Üst gözə nisbətən alçaq olmasına baxmayaraq, odluq çox möhkəmdir.  
Kürənin ust kamerasının ağırlığı odluqla yanaşı tağşəkilli kərpic sütunlarının 
üstünə də düşür. Ellips və ya dördbucaq formalı üst gözün döşəməsinin qalın 
olması da buna sübutdur.  İlk orta  əsr  kürələrinin  qab  bişirilən  gözünün 
döşəməsinin  qalınlığı  0,25-0,35  m  olub,   arasına  suvaq qoyularaq yapışdırılmış 
37 
 
müxtəlif ölçülü saman qarışdırılmış kərpiclərlə hörülmüşdür. Kürənin döşəməsində 
və odluğun tağında  isə alovun qab bişirilən  gözə daxil olması üçün  bir-birindən  
eyni  məsafədə diametri  0,20- 0,25 m ölçüdə dairəvi kiçik bacalar vardır. İlk orta 
əsr kürələri odluğunun müxtəlif olmasına baxmayaraq, üst  qatı  eynidir  [50, 107].  
Müxtəlif formalı kürələrin odluğu əsasən ikinci qatın döşəməsindəki bacaların 
quruluşuna görə fərqlənir. Mingəçevirin ellipsformalı kürələrində olan bacalar 
maili oyuq şəklində olub iki cərgəlidir (X tablo, 9-cu şəkil). Mingəçevirdən [76, 
63] və Quba rayonunun Xucbala [147, 158] kəndindən aşkar edilmiş düzbucaqlı 
kürələrin bacaları isə kiçik ölçülü və üç cərgəlidir. 
Bu bacaların vasitəsilə odluqdan çıxan alov qabların yaxşı bişirilməsini 
təmin edir. Üst kameranın oval və ya tağ formasında tikilməsi alovun bişən qablara 
eyni dərəcədə təsirini tənzimləyir. Dördbucaqlı kürplər Mingəçevirdən, Quba 
rayonunun Xucbala kəndindən, Torpaqqala yaşayış yerindən aşkar edilmişdir. 
Bunlar birinci qrup kürələrdən ancaq odluğun quruluşuna görə fərqlənir. 
Belə kürələrdən biri Quba  rayonunun Xucbala kəndində  ilk  orta  əsr  
yaşayış yerindən  aşkar  edilmişdir (X tablo, 10-cu şəkil).  Başqa  kürələrə nisbətən 
daha yaxşı mühafizə olunmuş bu  kürə C. Ə Xəlilov tərəfindən tədqiq olunmuşdur. 
Kürənin odluğu ilə bərabər qab bişirilən gözün döşəməsi və 10-15 sm 
hündürlüyündə, 20 sm qalınlığında olan divar qalığının salamat qalması bu kürənin 
üst gözünün tikilişi haqqında müəyyən təsəvvür yaratmağa imkan verir. Güman ki, 
qab bişirilən gözün divarı yuxarı qalxdıqca nazik olmuşdur. Qab bişirilən gözün 
ümumi sahəsi 1,6 m
2
 kürənin salamat hissəsinin hündürlüyü 1,15 m-dir. Kürənin 
odluğunun divarları 42x35x9 sm ölçülərində çiy  kərpicdən tikilmiş və üzərinə 
saman qarışıq suvaq vurulmuşdur. Başqa kürələr kimi, o da dördbucaqlı formada   
qazılmış xüsusi çalada tikilmişdir. Uzunluğu 1,52, eni 0,6 m olan odluq 
uzunsovdur. İçərisində bir-birindən 20 sm, aralı iki cüt dayaq vardır. Qab bişirilən 
yerin döşəməsinin möhkəmliyi üçün düzəldilmiş bu dayaqlar divara yaxın iri çiy 
kərpiclərdən hörülmüş təməl üzərində qurulmuşdur (X tablo, 10-cu şəkil). 
Dayaqların aşağısındakı kərpiclər üfüqi, yuxarısındakılar isə maili iki cərgədə 
yerləşdirilmişdir. Nəticədə odluğun yuxarı hissəsində 1 m hündürlüyündə tağşəkilli  
qübbə əmələ gəlmişdir. Çox möhkəm tikilmiş tağşəkilli qübbənin üstündə isə qab 
bişirilən tağın döşəməsi yerləşir. Qübbənin tağşəkilli olmasının əsas səbəbi 
döşəmənin möhkəmliyi üçündür. Yanacaq kamerasının döşəməsində  15 sm 
yuxarıda ikiqat çiy kərpicdən tikilmiş tağşəkilli dayaqların arasında eni 20, 
dərinliyi isə 25 sm olan istilik keçirən uzun şırımlar vardır. Dayaqların arası, 
yanacaq kamerasının şaquli divarları və qab bişirilən gözə alovun daha sürətlə 
daxil olması üçün onun döşəməsi saman qarışıq   qalın  palçıqla   suvanmışdır.   
Dayaqların arasında əmələ gəlmiş dərin şırımlar kürənin qab bişirilən gözünün 
döşəməsində bir neçə cərgə ellips və dairəvi formalı alov keçirən deşiklər 
açılmışdır. Bunlara oxşarları [86, 46], ilk orta [77, 32] və orta əsrlərə [16, 86, 58, 
156], hətta müasir kustar dulusçuların istifadə etdikləri kürələrdə də vardır. Onlar 
38 
 
say və ölçülərinə görə fərqlənir. Xucbala yaşayış yerindən aşkar edilmiş kürənin 
oyuqlarının diametri isə 7-8 sm-dir. Onlar istilik keçirən şırımlara müvafiq olaraq 
üç cərgədə yerləşmişdir (X tablo, 9-cu şəkil)  [147,  159]. Azərbaycanın ilk orta əsr 
yaşayış yerlərindən tapılan ikimərtəbəli və dördbucaqlı küpələrin oxşarları 
Olviyanın eramızın I əsrinə aid [86, 46]. Fanaqoriyadan  [157, 44] və Dağıstanın  
Çiryurt yaşayın! yerindən [50, 3] məlumdur. Azərbaycanın ilk orta əsr kürələrindən 
fərqli olaraq Çiryurt kürələrinin odluğundan qab bişirilən gözə diametri 0,16-0,25 
və uzunluğu 0,25-0,40 m ölçülərindən olan 5 istilik keçirən şırım gedir. Çiryurt 
kürələrinin qab bişirilən gözünün döşəməsi dağılmış və pis mühafizə olunmuşdur 
[38. 136]. Odluğun üstündə qalmış yanmış suvağın qalıqlarına əsasən onun üst 
mərtəbəsinin formasını müəyyənləşdirmək mümkün olmuşdur. Qab bişirilən gözün 
döşəməsi dairəvi olub. divarları tağşəkillidir. D. Breda belə kürələrdə çox az, 
təxminən 20-22 qab bişirildiyini qeyd edir [51, 116]. 
Gil qabların bişirilməsi. Gil qab istehsalında mühüm mərhələlərdən biri də 
qabların bişirilməsidir. Gil qabların texnologiyasına aid ədəbiyyatda qabların 
bişiməsinin üç mərhələsi göstərilir [100, 254]. Birincisi müasir ustalar tərəfindən 
tətbiq olunan tüstüləndirmədir. Bu zaman məhsuldan nəmlik çıxır. Burada gözə 
çarpan əsas texnoloji proses tüstüləndirmənin yavaş aparılmasıdır [82, 85]. 
İkinci mərhələ isə məhsulun möhkəmlənməsi və ya da bərkiməsidir [69, 
62]. Bu mərhələ tüstüləndirmədən sonra başlanır və məhsulun tərkibi əsasən 
nəmlikdən  azad olmaqla  yanaşı gilin öz tərkibindən  fiziki-kimyəvi dəyişikliklər 
əmələ gəlir [89, 86; 117, 52]. 
Üçüncü mərhələdə kürədə olan məhsul tam bişir [10, 86]. 
İlk orta əsr kürələrnin müasir kustar kürələrlə müqayisəsi göstərir ki, bu 
dövr ustaları da qabların bişirilməsinə, müasir dulusçular kimi, ya üst kameranın 
yanlarında olan deşiklərdən, ya da odluqdakı gözdən nəzarət etmişlər. 
Azərbaycanın ilk orta əsr abidələrindən əldə edilmiş qara rəngli qabların 
bişirilmə texnologiyası başqa yerlərdən bir qədər fərqlidir [113, 70]. Azərbaycanın 
[67, 3-10], Gürcüstanın [125, 577] qədim dövr abidələrindən aşkar olunmuş belə 
qablar ilk orta əsrlərə qədər gəlib çıxmışdır. Təmiz və yaxşı həll olunan gildən 
hazırlanmış belə qabların üzərində müxtəlif üsullarla vurulmuş bəzəklər vardır. 
Kiçik və ortaölçülü qara rəngli qabların divarı nazikdir. 
Müasir kustar dulusçular belə qabların qara rəng almasını bişmə zamanı 
tüstüləmə ilə izah edirlər. 
F. Eqerə [162, 456] R. Vixrova (164, 111] və Uvarova [145, 74] görə 
qabların qara rəngli olması təsadüfi haldır. Yəni bu cür qablar pis bişirilmə 
nəticəsində meydana gəlmişdir. Onlar özlərinin bu fikrini qədimdə qab bişirilən 
kürələrin olmaması ilə əlaqələndirirlər. Belə kürələrin olmaması nəticəsində qablar 
tonqalda bişirildiyindən tam bişmə prosesi keçirməmiş, onların üstü ancaq 
tüstüləndirilmişdir [163, 455; 164, 110]. 
39 
 
Onların bu fikri ilə razılaşmaq olmaz. Ona görə ki tonqal nə qədər iri olsa 
da onun üstündə keyfiyyətli qab bişirmək mümkün deyildir. Çünki alov qabın 
bütün hissələrinə eyni miqdarda düşmür və bişmə zamanı soyuq havanın təsiri 
nəticəsində onda çatlar əmələ gələr. 
Qara rəngli qabların tədqiqi ilə məşğul olmuş Q. K Nioradze [110, 215-218] 
və V. A. Skinder [140, 21-82] də bu haqda müəyyən fikir söyləmişlər. Onlar qara 
rəngli qabların alınmasını qab hazırlanan gilin tərkibi ilə əlaqələndirirlər. V. A. 
Skinder ilk Tunc dövrünə aid qabların üzərində apardığı kimyəvi analizə 
əsaslanaraq qara rəngin alınmasını gilin tərkibində dəmir oksidinin olması ilə 
əlaqələndirir. Q. K. Nioradze isə bunun səbəbini qara rəngli qab hazırlanan gilin 
tərkibində olan üzvi, qeyri-üzvi maddələrdə və dəmir oksidində görür [110, 216]. 
Bu, prosesdə birinci növbədə qara rəng verən boyayıcı maddələri qeyd edir. Bəzi 
təcrübələr bu fikrin düzgün olmadığını göstərir [100, 253]. Digər tərəfdən, biz 
təbiətdə üzvi və qeyri-üzvi maddələr olan müxtəlif rəngli: ağ, qara, sarı, qırmızı, 
göy, qəhvəyi və s. gillərə rast gəlirik. Bişmiş gilin rəngi əsasən onun tərkibində 
olan müxtəlif faizli dəmir duzları qatışıqlarından asılıdır [83, 281]. Bişmə zamanı 
gilin tərkibində olan həmin qatışıqlar qaba rəng verən dəmir oksidinə çevrilir. 
Samtavrın Tunc dövrünə aid qara rəngli qablarını tədqiq etmiş Z. P. 
Maysuradze apardığı təcrübəyə əsaslanaraq dəmir oksidinin qaba qara rəng 
vermədiyini göstərir [100, 256]. Tədqiqatçının bu təcrübəsi Q. Nioradzenin 
qabların qara rəngli olmasını dəmir oksidində görməsi fikrinin düzgün olmadığını 
sübut edir. Bu sahədə xüsusi tədqiqat işləri aparmış M. O. Yuşkeviç də bişmə 
zamanı qabların müxtəlif, rəngli olmasını gilin tərkibində olan dəmir oksidinin 
miqdarından asılı olduğunu göstərir. Lakin gilin tərkibindəki dəmir oksidinin 
artması və azalması ilə qablar qara deyil, əksinə, müxtəlif rəngli olur [156, 25]. 
Aşağıdakı cədvəl müəllifin fikrini bir daha təsdiq edir. 
 
Gilin tərkibindəki dəmir oksidinin (FeO2) miqdarı, faizlə Rəngi 
0,8  Ağ  
1,3  Açıq ağ 
2,7 Açıq sarı 
4,2 Sarı 
5,5 Açıq qırmızı 
8,5 Qırmızı 
10,0 Tünd qırmızı 
 
Türk tədqiqatçısı Nuru Paşanın [129, 150], Z. P. Maysuradzenin [100, 256] 
N. İ. Rzayevin [129, 205] və Q. K. Nioradzenin [109, 217] qara rəngli qabların 
hazırlanması haqqında söylədikləri fikir həqiqətə daha yaxındır və inandırıcıdır. 
Adlarını qeyd etdiyimiz tədqiqatçılardan Z. M. Maysuradzenin bu sahədə gördüyü 
təcrübi işlər xüsusilə diqqətə layiqdir. 
40 
 
Bu məsələ ilə uzun müddət məşğul olmuş Nuru Paşa qədimdə qara rəngin 
alınmasını qabların kürədə bişirildiyi zaman odun və tüstünün nizamlanması ilə 
mümkün olduğunu göstərir [129, 15]. Onun bu fikri Z. P. Maysuradze tərəfindən 
təcrübədə sübut olunmuşdur. Qafqaz Albaniyasının bədii keramikasını tədqiq etmiş 
N. İ. Rzayev qara rəngli qabların alınmasını kürədə onların xüsusi şəraitdə 
bişirilməsi ilə izah edir. Q. K. Nioradze tüstünün qabların rənginə təsiretmə 
qabiliyyətinə malik olduğunu göstərir [110, 218]. 
Müasir dulus ustalarının verdiyi məlumata görə qara rəngli qabları ancaq 
kürədə yenidən bişmə zamanı tüstüləndirmə vasitəsilə almaq mümkündür. Bu 
sahədə Çilinin Kinçamali və Pomayre dulusçularının qara rəngli zoomorf qabların 
hazırlanması prosesi də maraqlıdır [104, 23-26]. Bunu müşahidə etmiş Fernan 
Mesa həmin prosesi təsvir edərək göstərirdi ki, ustalar qabları quruduqdan sonra 
kürədə bişirirdilər. Bişmə sona çatdıqdan sonra kürəni soyudurdular, kürə hələ tam 
soyumamış qara his almaq məqsədilə qabların aralarına peyin və isladılmış saman 
qoyub, bir-birindən az aralı yerdə qazılmış kiçik çala formalı kürələrə yığırdılar. 
Güclü tüstüləndirmə və az istilikvermə nəticəsində qablar qara rəng alırdı [104, 
25]. Çili ustalarının işi Z. P. Maysuradzenin bu sahədə apardığı təcrübəyə çox 
yaxındır. 
Qara rəngli qabların alınmasına aid yuxarıda söylənilmiş fikirləri 
yekunlaşdıraraq belə qabların hazırlanmasında gedən texnoloji proseslə yaxından 
tanış olmaq üçün Z. P. Maysuradzenin Mtsxet gil qabları üzərində apardığı 
tədqiqat işləri son dərəcə əhəmiyyətlidir. 
Tədqiqatçı qara rəngli qabların texnologiyası haqqında iki cür təcrübə 
aparmışdır. Birinci növbədə o, müasir dulus ustalarının istifadə etdikləri gildən 
hazırlanmış qabların qara rəng almasını laboratoriya şəraitində öyrənmişdir. Bu 
məqsədlə Mtsxeti gilindən hazırlanmış bir neçə qabı tam bişirmiş və sonra 
tüstüvermə yolu ilə onların qara rəng aldığını tədqiq etmişdir. Qablar kürədo bitiəi 
zaman əmolə kəlmiş yüksək hərarətdə (700-800°) onlara tüstü vermək mümkün 
deyildir. Çünki belə temperaturda tüstü tam yanar [100. 255] və qara rəng alınmaz. 
Bunun üçün kürədəki istiliyin 400°-dək aşağı düşməsini gözləmək lazımdır. İstilik 
400°-yə çatan kimi kürənin ağzı qapaqla örtülür, yanacaq kamerasından üst gözə 
tüstü buraxılır. Qabbişən bağlı kameraya daxil olmuş tüstü qabların divarları 
arasındakı kiçik məsamələrə daxil olur və onları hər iki tərəfdən hislə örtür. Kürəni 
tam soyutduqdan sonra qabları çıxarıb təmizləyir, üstünə mum çəkir, nəhayət, 
yumşaq parça və ya dəri ilə pardaqlayırlar. 
Z. P. Maysuradze qara rəngli qabların hazırlanması zamanı tüstünün 
alınmasında istifadə olunmuş materialları qeyd etməmişdir. Bizə görə kürəyə 
yenicə qoyulmuş qablara verilən tüstü ilə qara rəngin alınması üçün verilmiş tüstü 
eyni deyildir. Çünki birinci mərhələdə verilən tüstü qabların tərkibində olan 
nəmliyin yox edilməsi üçündürsə qablar bişəndən sonra 400°-də verilən tüstü 
onların qara rəngli olması üçündür. Onun qara rəngli qabların alınması sahəsində 
41 
 
apardığı təcrübəsi bu tip qabların hazırlanması haqqında söylənilmiş fikirlərdə 
aydınlıq yaradır. Məsələn, qara rəngli qabın bir neçə parçasını laboratoriya 
şəraitində xüsusi kürələrdə yenidən 800-900°-dək bişirir [100, 2500]. Nəticədə 
bişmə prosesindən sonra qara rəngli qab qırıqlarında parıltının zəiflədiyi müşahidə 
olunmuşdur. Müəllif bunu qabın üstünə çəkilmiş mumun əriməsi ilə izah edir. 
Bununla yanaşı, qabların qara rəng alması heç bir üzvi və ya qeyri-üzvi 
maddədən istifadə olunmadığını göstərir. Çünki qırıqlar kürədə yenidən bişirilən 
zaman onların üstündə rəng verən maddələrin izi müşahidə olunmamışdır. 
Beləliklə, qara rəngli qabları ikinci dəfə uzunmüddətli tüstüvermə yolu ilə 
bişirmişlər. Azərbaycanın ilk orta əsr dulus ustaları da ola bilsin ki, tam qara rəngli 
qabları yenidən güclü tüstüləndirmə və az istilikvermə yolu ilə hazırlamışlar. 
  
42 
 
NƏTİCƏ 
 
Azərbaycan tarixində ilk orta əsrlər dövrü cəmiyyətdə yeni ictimai 
formasiyanın, feodal münasibətlərinin yaranması, onun inkişafı və onunla əlaqədar 
ölkənin iqtisadi, siyasi, mədəni həyatında baş vermiş böyük dəyişikliklərlə 
xarakterizə olunur. 
Feodal münasibətlərinin inkişafı Azərbaycanda V-VI əsrlərdə məhsuldar 
qüvvələrin yüksəlməsinə, əkinçiliyin, maldarlığın, sənətkarlığın və ticarət 
əlaqələrinin əvvəlki dövrlərə nisbətən inkişafına zəmin yaratmışdı. Bunu 
Azərbaycan ərazisində aparılan arxeoloji tədqiqat işləri zamanı tapılan əmək 
alətləri və başqa müxtəlif maddi-mədəniyyət nümunələri təsdiq edir. 
İlk orta əsr Azərbaycan əhalisinin əsas istehsal sahələrindən biri də 
sənətkarlıq olmuşdur. Arxeoloji materialların tədqiqi göstərir ki, ilk orta əsrlərdə 
yerli əhali sənətkarlığın bir çox sahələri ilə, o cümlədən metallurgiya və 
metalişləmə, toxuculuq, şüşə, zərgərlik, sümük məmulatı istehsalı, dulusçuluq və s. 
ilə məşğul olmuş və bu sənətlər sonrakı dövrlərdə də inkişaf edərək daha da 
təkmilləşmişdi. Belə sahələrdən biri də əhalinin məişət və təsərrüfatında mühüm 
rol oynamış dulusçuluq idi. 
Azərbaycan ərazisi qədim zamanlardan dulusçuluğun inkişafı üçün yaxşı 
gilə, yüksək hərarət verən oduna malik olmuşdur. Dulus məmulatı istehsalının 
başlıca hissəsini məişətdə və təsərrüfatda geniş miqyasda işlənən müxtəlif formalı 
və görünüşlü qablar təşkil edir. Çıxarların və dulus kürələrinin tapılması tədqiq 
olunan dövrdə dulusçuluq məmulatının müvafiq yaşayış yerlərində istehsal 
olunduğunu göstərir. 
Bəhs etdiyimiz dövrə aid abidələrdən əldə edilmiş dulus məmulatının 
tədqiqi göstərir ki, qabların tip etibarilə çoxalmasına baxmayaraq, onların 
formaları, hazırlanma üsulları, bişmə keyfiyyəti pisləşir və ümumiyyətlə, 
dulusçuluq sahəsində kəskin geriləmə müşahidə olunur. 
Dulusçuluqda əmələ gəlmiş düşkünlük əksər hallarda müharibələrlə, 
köçərilərin hücumları ilə əlaqələndirilir ki, təkcə bu amillərlə kifayətlənmək olmaz. 
Düşkünlüyün əsas səbəblərindən biri də cəmiyyətdə baş vermiş yeni ictimai-
iqtisadi dəyişikliklər olmuşdur. Ölkədə feodal istehsal münasibətlərinin inkişafı 
onun ilk mərhələlərində təsərrüfatın müəyyən sahələrinə öz təsirini göstərmişdi. 
Belə bir təsir sənətkarlıqda və onun kütləvi sahələrindən biri olan dulusçuluqda da 
öz təsirini göstərməyə bilməzdi. 
Azərbaycanın ilk orta əsr dulus məmulatı içərisində kobud və əl ilə 
hazırlanmış qablarla yanaşı üstü yaxşı, çox hamar şüyrələnmiş mütənasib formalı 
əl və ayaq dulus dəzgahında formalaşdırılmış nümunələr də vardır. Az da olsa, 
ayaq dulus dəzgahında formalaşdırılmış qabların əldə edilməsi bu dövrdə ayaq 
dulus dəzgahının tamamilə sıradan çıxmadığını göstərir. 
43 
 
Azərbaycanın ilk orta əsrlərdə məişətdə və təsərrüfatda işlənən dulus 
məmulatının müxtəlif növ bardaqların, çıraqların, küplərin, sərniclərin, dolçaların, 
dopuların, qapaqların, oyuncaqların, camların, zoomorf qabların və s. tədqiqi və 
etnoqrafik materiallarla müqayisəsi təsdiq edir ki, bu dövr dulus məmulatının əsas 
hissəsini çarxsız, əl ilə hazırlanmış qablar təşkil etmişdir. 
İlk orta əsrlərdə əhalinin məişətində və təsərrüfatında işlənən dulus 
məmulatı içərisində miqdarca əksəriyyət təşkil edən müxtəlif həcmli və rəngli 
qablardır. Bu dövrə aid qablara xas xüsusiyyətlərdən biri də onların qara rəngli 
olması, müxtəlif üsullarla vurulmuş naxışlarla bəzədilməsidir. Dulus məmulatının 
üzərindəki naxışlar ağıza tərəf hərəkət edən yapma ilan fiquru və dairəvi 
düyməciklərdən və s. ibarətdir. 
Bu dövr üçün xas xüsusiyyətlərdən biri də üzərində bütün üsullarla  (yapma,  
qazıma və basma)  vurulmuş naxışlara təsadüf edilməsidir. Üzərinə qarışıq 
üsullarla naxış vurulmuş qablar başqalarına nisbətən yaxşı və yığcam 
hazırlanmışdır. 
Bəhs etdiyimiz dövrə aid dulus məmulatı içərisində olan üstü kapelyur 
naxışlı qablar əla keyfiyyəti, mütənasibliyi və yaxşı bişirilməsi ilə başqa məişət 
qablarından fərqlənir. 
Tədqiq edilmiş arxeoloji materiallar və onların müasir kustar dulusçuluq 
sənəti ilə müqayisəsi göstərir ki, Azərbaycanda ilk orta əsrlərdə bu sahədə baş 
vermiş düşkünlüyə baxmayaraq gil məmulatı əhalinin təsərrüfatında və məişətində 
olduqca geniş yer tutmuşdur. Bu sənət sahəsinin tədqiqi tariximizin və 
mədəniyyətimizin bir sıra sahələrinin öyrənilməsi ilə yanaşı, müasir dövrdə 
keramika ustalarımıza, gil qab istehsalı ilə əlaqədar istehsalat müəssisələrinin 
yerləşdirilməsinə köməklik göstərə bilər. 
 
  
44 
 
QƏBUL EDİLMİŞ ƏDƏBİYYAT İXTİSARLARININ 
 
SİYAHISI 
 
Azərb. SSR EA Xəbərləri   - Azərbaycan SSR Elmlər Akademiyasının Xəbərləri. 
Azərb. SSR EA Məruzələri - Azərbaycan SSR Elmlər Akademiyasının Məruzələri. 
AMM – Azərbaycanın maddi mədəniyyəti. 
ADUEƏ – Azərbaycan Dövlət Universitetinin elmi əsərləri. 
ATMƏ – Azərbaycan Tarixi Muzeyinin əsərləri. 
ВДИ – Вестник древней истории. 
ДА - Дагестанская археологическая экспедиция. 
ИИЯЛ - Институт Истории, Языка и Литературы им. Г. Цадаси. 
КСИИМК - Краткие сообщения  института истории материальной культуры. 
КСИА - Краткие    сообщения   Института   Археологии. 
МИА СССР - Материалы исследования но археологии СССР. 
МКА - Материальная Культура Азербайджана. 
МА и Узб. - Материалы по археологии и этнографии Узбекистана. 
МА К -  Материалы по археологии Кавказа. 
СА - Советская Археология. 
С - Советская Этнография. 
ТИИА И АНН Казахской ССР - Труды   Института   Истории  Археологии и     
Этнографии  Академии  Наук  Казахской ССР. 
ТОИПК - Труды отдела истории первобытной культуры. 
ТХА - Труды Хорезмской археолого-этнографической экспедиции. 
ТА (Оренкалинской) А - Труды Азербайджанской (Оренкалинской) 
археологической экспедиции. 
ТАПИ - Труды Азербайджанского Политехнического Института. 
ТТАК - Труды Южно-Туркменской археологической комплексной 
экспедиции.  
ТИИ и А - Труды  Института    истории  и   археологии. 
ТГИМ - Труды Государственного исторического музея. 
  
45 
 
ƏDƏBİYYAT 
 
1. Себеос  Еписком.   История   Епископа   Армении.   Ереван,   1939. 
2. Каганкатваци Моисей. История Агван, пер. К. Патканова, СПб., 1861. 
3. Т. И. Тeр-Григорьян. Азербайджан в период III-VII вв. (разложение 
родового строя  в  Албании    и  возникновение    раннего  феодализма) Azərb. 
SSR EA Tarix İnstitutunun elmi arxivi, iş № 1299. 
4. Aslanov Q. M. Torpaqqalada arxeoloji qazıntılar. “Azərb. SSR EA Xəbərləri”, 
1961, № 8. 
5. Azərbaycan tarixi, I cild, Bakı. 1958. 
6. Atakişiyev M. A. Mingəçevir şəhərinin ətraf kəndlərində ev avadanlığı. AMM, 
II cild, Bakı,  1951. 
7. Vahidov R. M. Mingəçevir III-VIII əsrlərdə, Bakı, 1961. 
8. Vahidov R. M. Torpaqqalada arxeoloji qazıntı işlərinin ilk yekunları. AMM, 
BAkı, 1965. 
9. Vahidov R. M. Torpaqqalada arxeoloji tədqiqatın yekunları, 1963-cü ilin 
arxeoloji qazıntılarının yekunlarına həsr olunmuş sessiyanın tezisləri, Bakı, 1964. 
10. Vahidov R. M. Torpaqqalada (Qax rayonu) 1962-ci ildə aparılan arxeoloji 
qazıntıların hesabatı, Azırb. SSR EA Tarix İnstitutunun elmi axrivi, № 5288. 
11. Qazıyev S. M. Qəbələdə aparılmış arxeoloji tədqiqat və qazıntılarının ilk 
yekunları, AMM, VI cild, Bakı. 1962. 
12. Əhmədov Q. M. Örənqala. Bakı, 1962. 
13. Əhmədov Q. M. Azərbaycanın şirsiz saxsı məmulatı. Бакы, 1959. 
14. Керамика Хорезма. М,  1959. 
15. Əhmədov Q. M. Azərbaycanda kustar saxsı məmulatı (Güsnət və Şəfili 
materialları üzrə). “Azərb. SSR EA Xəbərləri” 1956. № 6. 
16.  İbrahimov F. Ə. Örənqalada yeni quruluşlu dulus kürəsi. AMM, VI cild, Bakı, 
1965. 
17. Göyüşov R. B. I-X əsrlərdə Qəbələ şəhərinin dulus məmulatının inkişaf 
mərhələləri “Azərb. SSR EA Məruzələri”, Bakı, 1963, № 12, XIX cild. 
18. Göyüşov R. B. Qəbələ şəhəri gil qablarının hazırlanması üsulları “Azərb. SSR 
EA Xəbərləri”, Bakı, 1963,1965. № 2. 
19. Труды Института истории, археологии и этнографии АН Казах. 
ССР, т. 5. Алма-Ата, 1958. 
20. Nuriyev A. B. Şəhərgah və Şargah adlı alban dövrü abidələrinin əlaqəsi 
haqqında. Gənc alimlərin elmi-nəzəri konfransının materialları. Bakı, 1967, с. 31. 
21. Orucov A. Ş. Xınıslının ilk orta əsr gil qablarının naxışlanması üsulları. S. M. 
Kirov adına ADU Elmi əsərləri (tarix və fəlsəfə seriyası), Bakı,  1967. 
22. Rzayev N. İ. Qafqaz Albaniyası incəsənətinin bəzi məsələləri. «Azərb. SSR EA 
Xəbərləri» (ictimai elmlər seriyası), Bakı, 1961. № 3. 
46 
 
23. Xəlilov X. Ə. Xınıslıda arxeoloji qazıntıların ilk nəticələri haqqında, AMM, VI 
cild, Bakı, 1965. 
24. Xəlilov C. Ə. Раскопки античной Шемахи,. 1963-cü ilin arxeoloji 
qazıntılarının yekunlarına həsr olunmuş sessiya (tezislər). Bakı, 1964. 
25. Xəlilov  C. Ə. Xınıslı qədim yaşayış yeri. «Azərbaycan SSR EA Xəbərləri»  
(ictimai elmlər seriyası), 1963, № 3. 
26. Xəlilov C. Ə. Qazıməmməd rayonunun bəzi arxeoloji abidələri haqqında, 
«Azərb. SSR EA Məruzələri», 1958, № 11. 
27. Xəlilov C. Ə. Ənix qalası. «Azərb. SSR EA Məruzələri». 1962, № 4, XVIII 
cild. 
28. Xəlilov C. Ə. Xınıslıda 1963-cü ildə aparılan arxeoloji tədqiqat işlərinin 
hesabatı; Azərb. SSR EA Tarix İnstitutunun elmi arxivi; iş № 5642. 
29. Асланов Г. М. Материальная культура Мингечаура. Автореф. 
канд. дис. Баку, 1963. 
30. Асланов Г. М. К изучению раннесредпевековых памятников Мин 
гсчаура. КСИИМК, вып. 60, 1955. 
31. Асланов Г. М., Ваидов Р. М., Ионе Г. М. Древний Мпнгечаур. Баку, 1959. 
32. Алиханов Р. Кубачинский орнамент. М., 1963. 
33. Оруджев А. Ш. Об орнаментации глиняных сосудов раннссредневековых 
памятников Азербайджана. Материалы всесоюзной сессии, посвящ. итогам 
полевых археологических и этнографических исследований 1971 г. в СССР. 
Баку, 1972. 
34. Агаева Е. И. Из истории оседлых поселений и городов Южного 
Казахстана ТИИА и ЗАН Казах. СССР. Алма-Ата, 1958. 
35. Атаев Д. М. Нагорный Дагестан в раинесредневековьс. Махачкала, 1963. 
36. Атаев Д. М. Таллинский могильник-памятник средневековой Аварии 
(серир). Уч.   зап. ИИЯЛ, т. VI. Махачкала, 1959. 
37. Амальрик А. С, Монгийт А. Л. В поисках исчезнувших цивилизаций. М., 
1966. 
38. Агаширинова С. С. Очерки материальной культуры лезгин в конце 
XIX в., начале XX веков.  Уч.  зап.  ИИЯЛ, т.   IV.  Махачкала,   1958. 
39. Андреев М. С. Орнамент горных таджиков и  киргизов Памира, Ташкент, 
1928. 
40. Буниятов 3. М. Азербайджан в VII-IX вв. Баку, 1965. 
41. Буниятов 3. М. О пребывании хазар в Албании. «Азэрб. ССР ЕА 
Хəбəрлəри»,  1961, №.1. 
42. Бурнашева С. К. Раскопки на Шортепе близ Карши, ИМК Узбекистана, 
вып. V, Ташкент, 1964. 
43. Большая Советская Энциклопедия, 1 изд. 
44. Бернштам А. Н. Труды Семиреченской археологической экспедиции. 
МИА, 1950, № 14. 
47 
 
45. Бобринский А. А. К истории гончарного ремесла в Полесье. СА, 1966, № 
4. 
46. Бобринский А. А. Гончарные круги Восточной Европы IX- XII вв. СА, 
1962, № 4. 
47. Бобринский А. А. Гончарный круг с мраморным диском из городища 
Роксоланы, СА, 1966, № 3. 
48. Бобринский А. А. и Мунчаев Р. М. Из древнейшей истории гончарного 
круга на Северном  Кавказе. КСИА, 1966, вып.  108. 
49. Бобринский А. А. К изучению гончарного круга на территории 
СССР, С А  1961, № 2. 
50. Бреда К. А. Отчет о раскопках в 1956 году археологических па 
мятников на Сигитме. Рукописный фонд ИИЯЛ, № 2412. 
51. Бреда К. А. Гончарные печи в Чирюрте. Рукописный фонд ИИЯЛ, 
№ 2412. 
52. Бриндли Дж. У. Ионный обмен в минералах глин. Процессы 
керамического производства. М., 1960. 
53. Белянкин Д. С., Ланин В. В., Торонов И. А. Физико-химические 
системы силикатной технологии. М., 1954. 
54. Будников П. П. Химия и технология силикатов. Киев,  1964. 
55. Будников П. П.  Керамическая технология, ч.  1, ОНТИ,  1937. 
56. Будников П.  П. Процессы  керамического производства, М.,   1960. 
57. Базилевич О. Е. Производство гончарной посуды, ГИЗ, Местпром, 
РСФСР, 1924. 
58. Бабенчиков В. П. Средневековая гончарная печь в Мисхоре, КСИА, 
УССР, изд-во АПУ ССР. Киев, 1957. 
59. Ваидов Р. М., Фоменко В. II, Средневековый храм в Мингечауре, 
МКА, т. II, Баку, 1951. 
60. Orucov A. Ş. Salmantəpə ilk orta əsr yaşayış yeri. АММ; VIII cild; Бакы;   
1976. 
61. Ваидов Р. М. Ранпесрсдневсковое городище Судагылан, КСИИМК, 
вып. 54, 1954. 
62. Воеводский М. В. К истории гончарной техники народов СССР. 
Этнография. М., 1934, № 4. 
63. Воеводский М. В. К изучению гончарной  техники.  СА,   1936. 
64. Геюшев Р. Б. Археологическое обследование городища Анашехер 
и крепости Чараберд. Мат-лы сессии посвящ. итогам археологии, и этно 
графии, исследовании   1964 г. в СССР   (тезисы докл.). Б.,   1965. 
65. Геюшев Р. Б. Керамика города Кабалы I-X вв. Автореф. канд. 
дис, Б., 1962. 
66. Голубкина. Т. И. Марки на Мннгсчаурской керамике. Докл. АН 
Азерб. ССР, 1949, т. V, М- 6. 
48 
 
67. Гайдукевич В. Ф. Античные керамические обжигательные печи. М.-Л., 
1934. 
68. Гайдукевич В. Ф. Керамические обжигательные печи Муичактепе, 
КСИИМК, XXVIII, 1949. 
69. Галабутская  Е. А.  Система   глина-вода.   Львов,   1962. 
70. Герман Зальманг.  Физико-химические основы  керамики.  М.,  1959. 
71. Гольмстен В. В. Орнаментация керамики родового общества, ТОИИК, т. 
1, Л., 1941. 
72. Динцес Л. Л. Русская глиняная игрушка. М., 1916. 
73. Материалы по археологии Кавказа, VI, 1911. 
74. И тина М.  И.  Первобытная   керамика Хорезма,  ТХАЗЗ,   т.   IV,  М, 
1959. 
75. Ионе Г. И. Керамическое производство древнего и средневекового 
Азербайджана. Автореф. канд. дис. Л., 1958. 
76. Ионе Г.  И. О гончарных обжигательных  печах Мингечаура,  V т. II, В., 
1951.  
77. Ионе Г. И. Гончарные печи древнего Мингечаура. КСИИМК, XXIV, № 9. 
78. Ионе Г. И. Об обжигательных печах Мингечаура. ВДИ, 1948, № 3. 
79. Иессен А. И. Азербайджанская археологическая экспедиция в 1956-1960 
гг. ТА, О: АЗ, т. 11, М.-Л., 1965. 
80. Иессен А. И. Из исторического прошлого Мнльско-Карабахской 
степи. Труды Азербайджанской  экспедиции, т.   II. М.    Л..   1965,  №   125. 
81. Исмизаде О. III. О гончарных обжигательных печах, открытых в Кабале 
в., 1961 г. Azərb. EA Tarix İnstitutunun elmi arxivi, iş № 5044. 
82. Исмайлова М. А. Зависимость между набуханием и отношение глин к 
сушке, ТАПИ, Баку, 1955. 
83. Кингери У. Д. Введение в керамику. М., 1967. 
84. Керамика и стекло древней Тмутаракани. Изд-во АН СССР, М., 
1963. 
85. Керамика Мерва IV-VI вв., и. э. ТЮТАКЭ, т.  11, Ашхабад,  1962. 
86. Керамическое производство и античные керамические строительные 
материалы. Археология СССР, вып. 1-20, М., 1966. 
87. Кабанов С. К. Археологическая рекогносцировка низовья р. Кашка-Дарьи, 
МА и Э Узб. том II. Ташкент, 1950. 
88. Кабанов С. К. Согдитское здание V в. в долине в. Катка-Дарьи, 
С А, 1958, № 3. 
89. Кудирка. Гончарство в Литве. Лвтореф. канд. дис.  Вильнюс,  1969. 
90. Кильчсвская 3. В. и Иванов А. С. Художественные промыслы Дагестана, 
М., 1959. 
91. Кафадарян К. Г. Город Двип и его раскопки в 1937 1950, г. Ереван, 1952. 
92. Клейн Лев.   Глазами   Шерлока   Холмса,   ж.  «Знание  и сила»,   1966. 
49 
 
93. Левиатов В. И. Две марки керамических мастерских Шаберана. Докл. АН 
Азерб. ССР. т. II, 1946, № 2. 
94. Левиатов В.  И.   Керамика  эпохи   Низами, сб.   IV.   Баку,   1947. 
95. Ломтатидзе Г. А. Важнейшие результаты археологических раскопок в 
Рустави. МАГ и К, т. 1, Тбилиси, 1955. 
96. Лаптев В. В. Раннефеодальные государства Закавказья и Среднем Азии 
IV-IX вв., 1963. 
97. Лавров Л. И. Раннесредневековий могильник в нагорном Дагестане. МЛЭ, 
XIII, 1951. 
98. Маршак Б. И. Керамика Мервп IV VI вв. п. э. ТКТАКЭ, т. 11, 1962. 
99. Маисурадзе З. П. Грузинская художественная керамика XI-XIII вв. 
Тбилиси, 1954. 
100. Майсурадзе З. П. Технические способы художественного украшения 
черных и серых лощенных сосудов грунтовых погребении Самтаврского 
некрополя в Мнхета. Сообщ. АН  Груз. СССР, т. XVIII,  1957. ,\с I. 
101. Минкевич-Мустафаева Н. В. Раскопки гончарных обжнгат^льмых 
иски из городища Орснкала ТА (О): АЗ, МИА СССР, № 67. 
102. Минкевич-Мустафаева И. В. К изучению ремесленного кварталагор. 
Байлакана. Изв. АН Азерб. ССР, сер. общ. наук, 1959. № 3. 
103. Мануилов Л. А., Клюковский Г. И. и Гезбург А. А. Лабораторный 
практикум по технологии силикатом, Промстройнздат.   1955. 
104. Фермам Меса. Чилийские гончары. Жури. Вокруг света, 1956, 
№ 7. 
105. Мещанинов И. И. О пользовании этнографическим материалом 
при археологических работах, Баку, 1928. 
106. Нуриев А. В. Новые данные о датировке культуры кувшинных 
погребений Азербайджана. Мат-лы сессии, посвящ. итогам ареолог. и 
этнограф, исследований 1964 г. в СССР. Тезисы докл. Изд-во АН Азерб. 
ССР, Баку, 1965. 
107. Нуриев А. В. Стеклянные изделия и их производство в Кавказской 
Албании. Авторсф. канд. дис. Баку, 1966. 
108. Неразик Е. Е. Керамика Хорезма Афригидского периода, ТХВЗЗ, т. IV, 
М., 1959. 
109. Ниорадзс Г. К. Раскопки в Алазанской долине. Груз. ФАН СССР. 1940. 
110. Ниорадзс Г. К. Земо-Авчальскос погребение, ВМГ, т. IV, Тбилиси, 1931. 
111. Нильсен В. А. Материалы из раскопок па Талли-Гуза, ТИИИ и А, вып. 
VIII, Ташкент, 1956. 
112. Очерки истории, том 1, III-IX вв. М., 1951. 
113. Orucov A. Ş. Qara rəngli gil qabların hazırlanması texnologiyasına dair. 
ADU-nun Elmi Əsərləri. № 3, 1977. 
50 
 
114. Османов Ф. Л. Материальная культура Кавказской Албании III в. до н. э. 
- III в. н. э. Aвтореф. канд. дне» Баку, 1968. 
115. Очерки истории Дагестана, т. I, Махачкала, 1957. 
116. Оршанский А. Г. Художественная и культурная промышленность 
СССР. Л.   1928. 
117. Оршанский М. Исторический очерк развития игрушек и игрушечного 
производства па западе и в России, 1912. 
118. Обермайер Г. Доисторический человек. СПб., 1913. 
119. Пигулевская Н. В. Византия и Иран на рубеже VI-VII веков. М-Л., 1946. 
120. Пигцлсвская И. В. К вопросу о податной реформе Хосрова 
Ануширована. ВДИ, 1937. № 1. 
121. Плетнева С. А. Средневековая керамика Таманского городища. 
Керамика и стекло древней. Тмутаракани, М., 1963. 
122. Плетнева С. А. Керамика Саркела-Белой Вежи. МИА СССР, 1959. 
123. Пешерева Һ. М. Гончарное производство Средней Азии. М.-Л., 1959. 
124. Писсек  Т.  С.  Джафархапекий  могильник, ВДИ,   1946, № 2. 
125. Пирпилашвили П. М. О назначении сосудов с изображением змей, 
найденных во время триалетских и самтавриских археологических раcкопок.   
Сообщения   АН   Груз.   СССР,  Тбилиси,   1957,   т.   XVIII,  № 3. 
126. Xəlilov  C.Ə. Orucov A.Ş. Qusar rayonunun Hil kəndi ərazisindəki bəzi 
arxeoloji abidələr haqqında. “Azərb. SSR EA Xəbərləri”, Bakı, 1977. 
127. Пиралов А. С. Краткий очерк кустарных иромыспов Кавказа. Тифлис, 
1900. 
128. Пиралов А. С.   Производство   глиняных   изделий.  СПб., 1900. 
129. Рэаей Н И. Художественная керамика Кавказской Албании, ЙЗД. АН 
Азерб. ССР,  1904. 
130. Рейисон А. П.  Правдпи, игра  п  игрушка  народов обского Севера, С А, 
№ 3. 1949. 
131. Рутковская Д. М. Античная и раннссредневсковая керамика Мерва. 
Автореф. канд. дис. Л., 1905. 
132. Разумовский С. П. Украшение гончарных изделий рельефами. М. 1950. 
133. Сайко. В. История технологии керамического ремесла Средней Азии. 
VIII    XII вв. Душанбе, 1966. 
134. Смирнов А. П. Волжские булгары, ТГИМ, вып. XIX, Изд-во го 
сударственного Музея, М.. 1951 
135. Сарианиди В.  И.  Тайны   исчезнувшего искусства  Каракумов.  М.. 
1967. 
136. Сарианиди В. И. Керамическое искусство коврового стиля. Тайны 
исчезнувшего искусства Каракумов. Изд-во Наука, М., 1967. 
137. Сенигова Т. И. Осветительные приборы Тараза и их связь с культом 
огня, С А, 1968, № 1. 
51 
 
138. Скалой К. М. Изображение животных на керамике сарматского 
периода. Труды отдела истории первобытной культуры, т. I. Госэрмитаж, 
М., 1961. 
139. Сорокин В. С. Раскопки древнего поселения. Археологические раскопки 
в Армении, Кармир-Блур, II, Ереван, 1952, № 2. 
140. Скиндер В. А.  Опыт археологической   разведки,  Пятигорск,   1906. 
141. Тревер К. М. Очерки по истории и культуре Кавказской Албании. М.-Л., 
1959. 
142. Тревер К. М. К вопросу о культуре Кавказской Албании. М., 1960. 
143. Толстое С. И. Древний Хорезм (опыт нсторнко-археологнческого 
исследования). Изд. МГУ, М., 1948. 
144. Унанова М. X. Раскопки на нейтральном - бугре городища Варахша, 
ТИИи, Л., вып. VII, Ташкент, 1956. 
145. Уварова П. С Могильники Северного Кавказа. МАК, вып. VIII, М„ 1960. 
146. Халилов Дж. А. Раскопки на городище Хыныслы, памятнике древней 
Кавказской Албании. СА, 1962, Л» 1. 
147. Халилов Дж. А. Археологические памятники I тысячелетия. У с. 
Худжбала Азербайджанской ССР, СА, 1965, № 3. 
148. Халилов Дж. А. О ранпссрсдневековом могильнике у села Эных 
Кусарского района. Археологические исследования в Азербайджане. Баку, 
1965. 
149. Хынку И. Г. Гончарное производство славян Молдавии VI - начала 
IX веков. Известия Молдавского филиала АН СССР,  1960, № 4, (70). 
150. Хаджиев Петьер. Гопчарството в Троянско.  София,   1954. 
151. Церетели И. Русская крестьянская игрушка, 1963. 
152. Чертков Ж. Повесть о глине. М., 1968. 
153. Чилд Гордон. Прогресс и археология, ГИЛ, М., 1949. 
154. Шиллинг Е. М. Кубачинцы и их культура; историко-этнографические 
этюды. М.-Л., 1949. 
155. Экономос Дж. Влияние микроструктуры на электрические и магнитные 
свойства керамики. Процессы керамического производства. М., 1960. 
156. Юшкевич М. О. Технология керамики. Промстройпздат, М.,  1955. 
157. Якобсон А. Раннесредневскокые гончарные печи в Восточном Крыму, 
КСЙИМК, 51, 1954. 
158. Ахмедхан Абу-Бакар. Дагестанские новеллы. Известия, 4 октября 1966. 
159. Орунов А. III. Шамилтэпэ илк орта əср јашајыш јери. «Азəрб. 
ССР ЕА Хəбəрлəри», № 2,  1985: 
160. Əhmədov Q. M. Muğan düzünün bəzi ilk orta əsr abidələri haqqında. «Аzərb. 
SSR EA Хəbərlərи» № 3.  1972. 
161. E. M. Yope. Ceramics. Mediaval a History of Technology, II, Oxford, 1958. 
52 
 
162. V Gordon Child Botory motion and History of Technology Ed. by   Chasles   
Singler.   E.  J.   Iloldmyard   a n d    R.   Hall,   t.   1.   Oxford,   1954. 
163. J. Lager. Verhandlungen der Bcrlinischen geselschaft fur Anthhopologie 
Ethnographic, und   Urgeschichte.  Berlin,   1982. 
164. R. Virchow. Das Cgaherfeld von Rohan in Lande der ossefne. Berlin,   1983. 
165. Göyüşov R. B. Qəbələnin gil çıraqları, “Azərb. SSR EA Məruzələri”, XVII cild 
№ 10, 1961. 
166. Nərimanov İ. Gəncəçay rayonunun arxeoloji abidələri, Bakı, 1958. 
167. Кесаманлы Г. П. Культура племен северо-восточных склонов Малого 
Кавказа эпохи бронзы и раннего железа. Автореф. канд. дис. Баку, 
1968. 
168. Göyüşov R. B. Dulusçuluq sənətində gil qabların anqoblanması üsulu haqqında. 
AMM. VI, 1965. 
169. Августник А. И. Керамика. М., 1957. 
170. Гумилев Л. И. Открытие Хазарин. М., 1966. 
171. Кверфельдт З.  К.  Керамика  Ближнего  Востока.  Л„   1947. 
172. Нортон Ф. Водоглинистыс пасты. Процессы керамического 
производства. М., 1960. 
173. Райе Г. Глины. М., 1932. 
174. Göyüşov R. Amaras-Ağoğlan. Bakı, 1975. 
 
  
53 
 
I TABLO 
TABLOLAR  
54 
 
II TABLO 
  
55 
 
III TABLO 
 
 
 
 
 
 
 
 
 
 
 
 
 
 
 
 
 
 
 
  
56 
 
IV  TABLO 
  
57 
 
V  TABLO 
  
58 
 
VI  TABLO 
  
59 
 
VII  TABLO 
  
60 
 
VIII  TABLO 
  
61 
 
IX  TABLO 
 
  
62 
 
X  TABLO 
  
63 
 
XI  TABLO 
  
64 
 
MÜNDƏRİCAT 
 
GİRİŞ ....................................................................................................................... 3 
I FƏSİL ................................................................................................................... 5 
AZƏRBAYCANDA İLK ORTA ƏSR DULUSÇULUQ ........................................ 5 
SƏNƏTİNİN ÖYRƏNİLMƏSİ TARİXİNDƏN ..................................................... 5 
İlk orta əsrlərdə Azərbaycanda dulusçuluq sənətinin ümumi vəziyyəti ................... 9 
II FƏSİL ................................................................................................................ 12 
İLK ORTA ƏSR DULUS MƏMULATININ TƏSNİFATI ................................... 12 
III Fəsil .................................................................................................................. 31 
GİL    QABLARIN    HAZIRLANMASI   TEXNOLOGİYASINDAN ................ 31 
İlk orta əsr dulus kürələri və onların quruluşu ........................................................ 36 
NƏTİCƏ ................................................................................................................. 42 
QƏBUL EDİLMİŞ ƏDƏBİYYAT İXTİSARLARININ SİYAHISI ..................... 44 
ƏDƏBİYYAT ........................................................................................................ 45 
TABLOLAR .......................................................................................................... 53 
 
  
65 
 
Abdulla Şıxkamal oğlu Orucov 
İlk orta əsrlərdə Azərbaycanda dulusçuluq 
(IV-VIII  əsrlər) 
 
Абдулла Шыхкамал оглы Оруджев 
КЕРАМИЧЕСКОЕ ПРОИЗВОДСТВО 
В РАННЕСРЕДНЕВЕКОВОМ АЗЕРБАЙДЖАНЕ 
(IV-VIII вв.) 
 
Nəşriyyat redaktoru: V. Əliyev. 
Bədii redaktor: V. Ustinov. 
Texniki redaktor: T. Həsənova. 
Korrektoru: F. Rzayeva 
İB № 1782 
 
Yığılmağa verilmiş 06.01.89. Çapa imzalanmış 04.05.89. FQ 1267.  
Formatı 60x90 
1/
16. Mətbəə kağızı № 1. Şrifti ədəbi qarnitur.  
Yüksək çap üsulu. Şərti çap vərəqi 4,50. Rəngli şərti ç/v. 4,50.  
Hes.-nəşriyyat vərəqi 4,38. Tirajı 550. Sifariş 12. 
“ELM” nəşriyyatı 370143, Bakı – 143, Nərimanov prospekti, 31. 
Akademiya şəhərciyi. Əsas bina.  
Azərbaycan SSR EA mətbəəsi. Bakı, Nərimanov prospekti, 31. 
 
