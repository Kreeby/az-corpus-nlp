1 
 
 
 
 
 
 
KƏRĠM AĞA FATEH 
 
ġƏKĠ XANLARININ MÜXTƏSƏR TARĠXĠ 
 
 
 
 
 
 
 
 
HACI SEYĠD ƏBDÜLHƏMĠD 
 
ġƏKĠ XANLARINI VƏ ONLARIN NƏSĠLLƏRĠ 
 
 
 
 
 
 
 
 
 
 
 
 
 
“AZƏRBAYCAN   ENSĠKLOPEDĠYASI” 
NƏġRĠYYAT-POLĠQRAFĠYA BĠRLĠYĠ 
BAKI  -  1993  
2 
 
BuraxılıĢına məsul:       Rza Əsgəroğlu. 
Korrektor:                     N.Hüseynova 
 
KƏRĠM  AĞA  FATEH.   “Şəki xanlarının müxtəsər tarixi”. 
 
HACI     SEYĠD      ƏBDÜLHƏMĠD. “Şəki xanları və onların 
nəsilləri”. 
 
2-ci, təkrar nəşri. 
“Azərbaycan  Ensiklopediyası” NPB 
B. 1993, 32 səh. 
 
Şəki xanlığının tarixindən bəhs edən bu kitabçada verilmiş 
əsərlər Azərbaycanın XVIII-XIX əsrlər tarixinə dair mühüm 
mənbələrdən sayılır. Vaxtilə cəmi üç min nüsxə ilə çap olunmuş bu 
kitabçanın təkrar nəşri geniş oxucu kütləsi üçün nəzərdə tutulmuşdur. 
 
 
 
0503000000-77        27-91 
M – 657 (07)- 93 
 
ĠSBN5 – 89600 – 007 – 4 
 
 
 
 
 
Azərbaycan SSR Elmlər Akademiyası Nəşriyyat, 1958. 
© “Azərbaycan Ensiklopediyası” Nəşriyyat – Poliqrafiya Birliyi. 
Bəzi düzəlişlərlə təkrar nəşr, 1993. 
  
3 
 
ÖN SÖZ 
 
Oxuculara təqdim etdiyimiz “Şəki xanlarının müxtəsər tarixi”, “Şəki 
xanları və onların nəsilləri” adlı əsərlər Azərbaycanın XVIII-XIX əsrlər tarixinə 
aid mühüm mənbələrdən hesab olunur. 
“Şəki xanlarının müxtəsər tarixi” elm aləminə hələ 1858-ci ildən 
məlumdur. Həmin ildə akad. B.Dorn Azərbaycan dilində yazılmış bu əsərin əslini 
“Əl-İntixabat-ül-bəhiyyə” adlı külliyatda topladığı tarixi əsərlər sırasında 
Peterburqda nəşr etdirmişdir. Altmış altı il keçdikdən sonra, həmin əsərin əsli  və 
ruscaya tərcüməsi “Azərbaycanı Tədqiq və Tətəbbə cəmiyyəti” tərəfindən nəşr 
etdirilmişdir. Lakin təəssüflə qeyd etmək lazımdır ki, hər iki nəşrdə əsərin həqiqi 
müəllifini müəyyən etməkdə bağışlanılmaz səhvə yol verilmiş və əsəri başqa bir 
şəxsin, bu əsərlə heç bir əlaqəsi olmayan adamın adı ilə nəşr etdirmişlər. 
B.Dorn yuxarıda göstərdiyimiz külliyatın 13-cü səhifəsində əsərin müəllifi 
haqqında belə deyir: “1858-ci ildə bu əsərin müəllifi haqqında Xanıkov  mənə belə 
yazmışdır: “Kiçik Şəki tarixinin müəllifi mənim dostum, nəslənbənəsl Şəki qazısı 
olan Hacı Əbdüssəlim
1
 əfəndinin oğlu Hacı  Əbdüllətif əfəndidən başqa kimsə ola 
bilməz. İndi bu adam altmış yaşındadır. O, ərəbcəni gözəl bilir, fars şerilə də xeyli 
məşğul olmuşdur. 1845 və 1846-cı illərdə o, İstanbula, Misirə və Məkkəyə getmiş, 
oradan Suriya, Bağdad, Kərbəla, Həmədan, Tehran, Təbriz və Şuşa təriqilə 
vətəninə qayıtmışdır. 1848-ci ildə o, Dağıstan səyahətinə çıxmış və həmin vaxtdan 
Nuxada öz ailəsilə birlikdə rahat yaşamaqdadır. Bu xoş sima qoca, türkcə və farsca 
gözəl danışır. Mən 1848 və 1849-cu illərdə, iki dəfə ona qonaq olmuşam”
2
  
Buradan aydındır ki, B.Dornu bu səhvə sövq edən məruf şərqşünas və 
xüsusilə Qafqaz mütəxəssisi olan N.Xanıkovun belə bir qətiyyətlə verdiyi məlumat 
idi. Bizcə, əsərin əlyazması B.Dorn və N.Xanıkov tərəfindən dərindən tədqiq 
edilməmiş və bu da belə bir səhvin meydana çıxmasına səbəb olmuşdur. Bu 
şərqşünasların ardınca kor-koranə gedən prof. N. İ. Aşmarin və əsərin  1926-cı il 
nəşri üçün tərcümə edən A. Dadaşov
3
  eyni səhvi təkrar etmişlər. N. İ. Aşmarin 
kitabın müqəddiməsi əvəzinə yazdığı  24 sətirlik məqalədə N. Xanıkovun  B. 
Dorna yazdığı məlumatdan başqa əsərə heç bir şey əlavə edə bilməmişdir. Bu isə 
əsərin N. İ. Aşmarin tərəfindən nəinki tədqiq edilmədiyinə, bəlkə sadəcə olaraq 
oxunmadığına belə dəlalət edir. 
                                                          
1
 Bax: S.Mümtaz.  “Tənqid və mülahizələr”. “Maarif  işçisi” jurnalı 
N 2-3 (43-44), Bakı,1929. 
2 Əbdüllətif əfəndi haqqında daha müfəssəl məlumat almaq üçün «Колониаьная политика 
Российкого царизма в Азербайджана», II hissə, M.-L.,SSRİ EA  Nəşriyyatı,  1937 , səh. 25, 26, 28, 
29, 32, 344 səhifələrə və S.Mümtazın yuxarıda göstərilən məqaləsinə bax. 
3 Əbdüllətif Əfəndi. “Şəki xanlarının müxtəsər tarixi” 
Azərbaycanı Tədqiq və Tətəbbə cəmiyyiti. Bakı, 1926. 
4 
 
Bu səhv ilk dəfə S.Mümtazın  “Maarif işçisi” jurnalının 1929-cu il  2 və 3-
cü nömrələrində dərc  etdirdiyi “Tənqid və mülahizələr” adlı məqaləsində aşkara 
çıxarılmışdır. S.Mümtaz qənaətləndirici dəlillərlə sübut etmişdir ki, bu kiçik , lakin 
olduqca qiymətli əsərin müəllifi Hacı Çələbi nəslindən olub, Şəkinin son xanı  -  
Fətəli xanın oğlu, Fateh təxəllüsü ilə şer yazan  Kərim ağadır. 
S.Mümtaz həmin əsəri tədqiq  və başqa məxəzlərə müraciət edərək belə 
bir nəticəyə gəlir: “Fətəli xan, məşhur Hacı Çələbi xanın nəticəsi, Həsən ağanın 
nəvəsi və Məhəmmədhüseyn xan Müştaq təxəllüslünün oğludur. 
Məhəmmədhüseyn xanın üç oğlu var idi ki, onlar da Məhəmmədhəsən xan, Fətəli 
xan və Səlim xandan ibarət idi. Məhəmmədhəsən xan ilə Səlim xanın hər birinin üç 
oğlu olduğu halda, Fətəli xanın yalnız  bir oğlu var idi ki, o da türki və farsi şerləri 
ilə məşhur olan Kərim ağa Fatehdir”. 
Bu sözlərin həqiqət olduğunu müəllifin özü tərəfindən tərtib olunan və 
əsərin sonuna əlavə edilən sülalə cədvəli və əsərdə nəzərə çarpan ayrı-ayrı 
cümlələr təsdiq edir. Doğrudur, müəllif Şərq adətinin əksinə olaraq, istər əsərin 
əvvəlində, istərsə də sonunda öz adını çəkmir, lakin o, S.Mümtazın dediyi kimi, 
“əsərin içində bu nöqtəni anlatmaq üçün, bəzi yerdə lazımi dərəcədə məlumat 
vermişdir”. Məsələn, biz 19-cu səhifədə belə cümlələrə rast gəlirik. “Mənim atam 
Fətəli xan, Məhəmmədhəsən xanın qardaşıdır. Onun anası Ərəş sultanının qızıdır. 
Ərəş sultanı Məlik Əlinin oğlanları o vaxtda  Ərəşdə böyük , sikkəli və güclü 
bəylər imiş ki, Fətəli xanın anasının qardaşlarıdır. Məhəmmədhəsən xan Fətəli 
xanın qohumları böyük və çox olmaq və özü də Hüseyn xanın istəkli oğlu olmaq 
səbəbindən ehtiyat edir ki, bəlkə xarab (xəyanət) eləyə, tutub Fətəli xanın gözlərini 
çıxardıb, özü də evində dustaq edər”. 
21-ci səhifədə yazılmışdır: “Şəki əhli, böyük-kiçik yığılıb mənim atam 
Fətəli xanın üstünə cəm olub, andlar içib, bərk ittifaq edib, tarixi islamiyyə min iki 
yüz on doqquzla olanda xan edərlər. İki üç ay xanlıq edər”. 
Yenə orada: “Mustafa xan görər ki, fikri əmələ gətirə bilməz və Fətəli 
xanın yanını adam göndərər və dostluq edər ki, oğlunuda da göndərsin, bir neçə 
vaxt yanında qalsın. Məndə kiçik idim. Atam məni Şirvana göndərdi.” 
Nəhayət, müəllif axırda özü haqqında belə yazır: “Səlim xan bir az dava 
edər, bacarmaz, çıxıb Qızılbaş tərəfinə qaçar. Nebolsin yanaral bu vilayətin 
ixtiyarın yenə Fətəli xana verər. Amma Xoylu  Cəfərqulu xan Şəki vilayətini 
padşahi-aləmpənahdan istəyib, padşah da ona veribdirmiş. Sonra tarixi islamiyyə 
min iki yüz iyirmi birdə olanda Cəfərqulu xan padşahın əmri ilə Şəki vilayətində 
xan oldu. Mən də Cəfərqulu əyyamı Şəkiyə gəldim”. 
5 
 
Yuxarıda göstərilən dəlillər əsərin müəllifinin Kərim ağa Şəkixanov Fateh 
olduğunu və yüz ildən bəri əsərin müəllifi sayılan Hacı Əbdüllətif əfəndinin əsərlə 
heç bir əlaqəsi olmadığını sübut edir.
4
  
Əsərin əhəmiyyətinə gəldikdə, yuxarıda qeyd etdiyimiz kimi, Kərim ağa 
Fatehin yazdığı bu tarixcə XIX əsrdə Azərbaycanın  ayrı-ayrı rayonları haqqında 
yazılmış həcm etibarilə kiçik, lakin olduqca qiymətli tarixi oçerklərdən biridir. 
Bu əsər Şəkinin XVIII-XIX əsrlər siyasi tarixinə aid ilk mənbələrdən 
biridir. Nuxanın qədim dövrünə aid olan hissə rəvayət və əfsanəyə əsaslandığı 
halda, əsərin digər hissələrində XVIII əsrin ikinci yarısı və XIX əsrin birinci 
rübündə Şəkidə baş verən tarixi hadisələr haqqında çox maraqlı və Şəki xanlığı 
tarixini tədqiq edənlər üçün olduqca qiymətli məlumatlar vardır. 
Şəkinin, Hacı Çələbi nəslindən son xanının oglu olan Kərim ağa bütün 
siyasi hadisələrin şahidi olaraq, sarayda gedən mübarizə və fitnəkarlıqların iç 
üzünü bilirdi. Bu hadisələrdə həyati mənafei və onlarla yaxından əlaqədar 
olduğuna baxmayaraq, müəllif saray devrilişlərini, xanlıq üstə gedən qanlı 
mübarizələri, hətta atasının öz qardaşı tərəfindən kor edildiyini tarixçiyə xas olan 
soyuqqanlıqla və qərəzsiz bir şəkildə təsvir etmişdir. 
Bu əsərin tarixi əhəmiyyətindən başqa, filoloji əhəmiyyəti də vardır. 
“Şəki xanları və onların nəsilləri” əsəri ilk dəfə 1930-cu ildə Azərbaycan  
Elmi  Tədqiqat İnstitunun tarix-etnoqrafiya şöbəsi tərəfindən nəşr edilmişdir. 
Həmin nəşrin əsasını məşhur məxəzşünasımız S.Mümtazın tapdığı əlyazması təşkil 
edirdi. S.Mümtaz kitabın müqəddiməsində əlyazması  və onun müəllifi haqqında 
belə məlumat vermişdir: 
“1909-cu ildə Şəkidə, şəkili Hacı Yəqub əfəndi Əfəndizadənin 
kitabxanasında əldə etdiyim bu tarixcə gələcəkdə yazılacaq Azərbaycan tarixinin 
Şəki qismi üçün mühüm bir vəsiqə və dəyərli bir material ola biləcəkdir. Müsənnifi 
haqqında isə istər Hacı Yəqub əfəndinin, istər Calutlu  Molla  Abbasın verdikləri 
məlumat  bir-birlərinə uyğun və mütabiqdir. Onlarca bu tarixcənin müsənnifi  
Seyid  Hacı  Əbdülhəmid əfəndidir ki, hicri 1210-cu (1795 – 96) ildə Şəki 
şəhərində anadan olaraq, İmam  Hacı  Məhəmməd əfəndi ilə müdərris  Hacı  
Abdulla əfəndilərdən də zamanının elmini təhsil etmişdir. 
Təhsilini bitirdikdən bir az sonra bir ara səyahətə çıxmış, Məkkə, Mədinə, 
Misir, Qahirə, İsgəndəriyyə, Şam, İstambul, Trabzon şəhərlərini gəzərək, Tiflisə 
gəlmişdir. 
Nəhayət, bir müddət  Qazax, Gəncə şəhərlərində yaşadığı kimi, iki il də 
Şamaxı şəhərində sakin olmuşdur. Seyidlərin nəcabətləri təhqiq olunan 
komisyonunda da birinci calis təyin olunmaqla bərabər qırx ildən də artıq şəriət 
                                                          
4 Bax: Сегаль. «Елизаветпольская губерния». Тифлис, 1902, səh. 11; B. II. Левиагов. 
«Очерки из истории Азербайджана в XYIII веке», Bakı, Azərbaycan SSR EA Nəşriyyatı, 1948. Səh 
7; A.B.Şükürzade. Об авторстве «Истории Шекинских ханов» Bakı Azərbaycan SSr EA-nın 
“Məruzələri”, 1951. N 1, səh. 43-45. 
6 
 
məhkəməsində yenə birinci calislik vəzifəsini ifa ilə o məhkəməni idarə etmişdir. 
Bu xidmətlərinə çar hökümətindən mükafat olaraq üç qızıl saat, bir qızıl ənfiyədən, 
bir cəvahirli qızıl üzük və ildə də iki yüz manat məvacib ilə təltif edilmişdir. Seyid  
Hacı  Əbdülhəmid əfəndinin tərcümeyi-halı ilə yazdığı tarixçəsi də bir-birləri ilə 
rabitəli və əlaqədardır. 
Müsənnif adi bir əfəndi və məruf bir ruhani olmaqdan həzz almamış və 
ona görə də səyahətləri ilə özünü narahat edərək, istirahətini də pozmağa cürət 
etmiş və mövzui-bəhsimiz olan bu tarixcəni də yaman-yaxşı yaza bilmişdir”... 
Şübhəsiz ki, nəşr etdiyimiz bu əsərlər bir sıra başqa mənbələrlə birlikdə 
Azərbaycan tarixini daha dərindən tədqiq etməyə kömək edəcəkdir. 
F. BABAYEV 
    
Kərim  ağa  Fatehin əsərini  1997-ci ildə  Məmməd  Adilov  “Şəki 
xanlarının əslü nəcabəti haqqında” şərti adı ilə  “Tarix” qəzetində (N 18)  çap 
etdirmişdir. Mətnlər arasında müəyyən nüsxə və oxu fərqləri vardır. 
Redaksiyadan 
  
7 
 
 
 
8 
 
KƏRĠM    AĞA   FATEH 
ġƏKĠ XANLARININ 
MÜXTƏSƏR TARĠXĠ 
 
Noxuda bir keşiş varmış, amma nə tarixdə olduğu məlum deyildir, adına 
Qara keşiş deyərlərmiş. Noxuda böyük imiş. Və bir keşiş də Kiş kəndində böyük 
imiş. Qara keşiş Kişdəki keşişin qızını oğluna istər ki ala. Kişdəki keşiş deyər ki, 
mənim qızım ağ su ilə pərvəriş tapıbdır, qara su olan yerə qızımı vermərəm. Sonra 
Qara keşiş deyər ki, Kiş çayından bir arx mən də evimin yanına gətirərəm. Kişdəki 
keşiş deyər ki, suyu gətir, sonra qızımı oğluna verim. Qara keşiş bu sudan bir arx 
gətirər. Sonra (Kişdəki keşiş) qızını bunun oğluna verər. Və Qara keşişin oğlunun 
adı  Candardır. Candar bir neçə vaxtdan sonra müsəlman olub, adına  Əlican 
deyibdirlər və Əlicanın oğlu  Qutul xandır. Qutul xanı  İran padşahının biri Şəkidə 
xan edibdir. Qutul xanın oğlunun adı Şəki xandır. Və Şəki xanın oğlunun adı  
Həsən  Sultandır. 
Amma  Həsən  Sultanın qəziyyəsini  “Aləm-ara” adlı bir tarix  kitabı var, 
o kitabda belə yazıbdır ki, Həsən  Sultan (ali)  -  Səfəviyyə şahı Şah İsmayıla 
qulluq edərdi. Gürcü valisinin gücü və qüdrəti çox idi. Amma şaha qulluq eləmək 
səbəbi ilə Həsən Sultana gücü çatmazdı. Şah İsmayıl ölən ildə  Gürcüstan valisi 
Levond xan qoşun götürüb gəlib və Həsən Sultan da qoşun ilə onun qabağına 
gedib, dava elədilər. Davada Həsən Sultan öldü. Sonra Şəki vilayətinin böyükləri 
Həsən Sultanın oğlu Dərviş  Məhəmməd xanı özlərinə hakim elədilər. Və Şah 
İsmayıl öləndən sonra oğlu Şah Təhmasib İranda şah oldu. 
Dərviş  Məhəmməd xan atası kimi şaha qulluq eləmədi. Şirvan vilayətinə 
şahın qoşunu gəlib dava edəndə, Dərviş Məhəmməd xan da qoşun götürüb gedib 
Şirvanda Qızılbaş qoşununa şəbxun edibdirmiş. Bu qəziyyəni də Şah Təhmasibə 
Şirvandakı qoşun böyükləri məlum elədi. Şah Təhmasib, tarixi-islamiyyə doqquz 
yüz əlli səkkizdə olanda, qoşun ilə gedib, Ərəş mahalına düşdü. Şah Ərəşə gələndə 
bu ətrafda olan hakimlər ehtiyat elədilər. Levond xan valiyi-Gürcüstan  Ərəşdə 
şahın qulluğuna gəlib,itaət elədi  və şah ona xələt verdi və nəvaziş elədi. Şah, 
Dərviş  Məhəmməd xana fərman  göndərdi ki, gəl sən də qulluq elə; özünü xarab 
eləmə, padşahın sənə şəfəqqəti çox olar. Dərviş  Məhəmməd xan və  Şəkinin 
böyükləri yerlərinin möhkəmliyinə məğrur olub, qəbul eləmədilər. Şəki vilayətinin  
sərkərdələri, bəzisi  Kiş qalasını bərkidib onda durdular və Dərviş   Məhəmməd 
xan özü bir para böyüklərlə  Gələsən-görəsən qalasına getdilər. 
Gələsən-görəsən qalası çox hündür və bərk olmasına görə onu heç kimsə 
ala bilməmişdi. Və bir para adamlarda Əbruz (Elbrus) dağı ki, Qafqazdır, onun 
ətəklərində sığnaq elədilər. Şah Təhmasib bu işdən çox acıqlanıb, qızılbaş 
xanlarının bir parasın Kiş qalasına almağa müqərrər buyurdu. Və bir para xanları 
9 
 
Levond xan bilə Gələsən-görəsən qalasının üstünə göndərdi; və bir para xanları 
Əbruz ətəyində olan sığnaq üstünə göndərdi. 
Kiş qalasına gedən xanlar qalaya top və tüfəng urdular. Qala əhli gördülər 
(ki) qala xarab olur. Qalanın yaharın (açarın) özlərilə götürüb, padşahın hüzuruna 
gəldilər. Padşahın bunlara şəfəqqəti oldu və xələt verdi. Sonra padşah buyurdu Kiş 
qalasın söküb, xarab elədilər. Və padşah özü də qoşun ilə sığnaq tərəfinə hərəkət 
elədi. 
Sığnaq əhli padşahın gəlməyin və Kiş qalasının xarab olmağın görüb, 
dəstə-dəstə, fovc-fovc padşahın hüzuruna gəlib, icz izhar elədilər. 
Dərviş Məhəmməd xan, bu adamların getməyin və özləri yalquz qalmağın 
görüb, peşiman olub bir gecə 400 adam götürüb, Gələsən-görəsəndən çıxdı ki, qaça 
gedə. Bir para xanlar ki, Levond ilə o həvalidə durmuşdular  Dərviş Məhəmməd 
xanın getməyin bilib, qoşun əhli yolların tutubdurlar. Bir az yol getməmiş bunlara 
çatıb, dava elədilər. Dərviş Məhəmməd xanın çox adamları ölüb, Dərviş 
Məhəmməd xan özü şamlu Çərəndab Soltanın nökəri Kosa Pirqulu adlı ilə bərabər 
gəlib, dava elədilər. Kosa Pirqulu buna artıq gəlib başın kəsib, padşahın hüzuruna 
gətirdi. Padşah buna çox pul və xələt verdi və Şəki vilayətini zəbt elədi. Bu yerəcən 
“Aləm-ara” kitabinda yazıbdır. 
Dərviş Məhəmməd xanın oğlu Baqi bəy uşaq qalıbdır. Dərviş Məhəmməd 
xan öləndən sonra Şəki vilayətindən bir Hüseyncan adlı bir rəşid kimsə şaha qulluq 
edərmiş. Şah Təhmasib onu Şəki mahalında, fərman verib, məlik edib. Məlik 
Hüseyncan deyibdirlər və dəxi (daha) Şəki vilayətində xan qayırmayıb. Və Məlik 
Hüseyncanın oğlu – Məlik Ziyaüddin Əhməd yüzbaşı, onun oğlu – Məlik Qasım 
yüzbaşı, onun oğlu – Məlik Əhməd xandır. Bir neçə arxa Şəki mahalında bular 
məliklik edibdirlər. Bulara Əskiməliklü deyərlər. 
Məlik Əhməd xan öləndən sonra uşaqları qalıb, Səfəviyyə padşahının biri 
adam göndəribdir ki, Şəki mahalının neçə əşya (sənəlik) şahın dəxlin onun 
övladından alın. Mühəssil gəlib, bunların özlərin və övrətlərin döyüb, tamam 
mallarin alıb və məliklik adın kəsib, bir özgə nəsildən bir məlik Şəki mahalına 
fərman verib, məlik edibdir. Onun adı Məlik Hüseyn Saqidir. Bular da iki-üç arxa 
məliklik edibdir. Biri Məlik Əlmərdən və biri də Məlik Nəcəfdir ki, bular da o 
nəsildəndir. Axırki Məlik Nəcəfdir, padşah (Nadir şah?) əyyamı malikdir. Və Baqi 
bəy ki Dərviş Məhəmməd xanın oğlu idi, onda bəylik olmayıb, onun oğlu Əlican, 
onun oğlu Əsgər və Əsgərin oğlu Alahverdi, onun oğlu Əlican və Əlicanın iki oğlu 
olub: biri Qurban və biri Əhməd. Qurbanın oğlu Hacı Çələbi və Əhmədin oğlu 
Hacı Şeyxəli. Hacı Çələbinin   Məlik Nəcəf məlik olanda, Şəkidə el arasında abru-
dövləti varmış. Hacı Şeyx Qulunun (Şeyx Əlinin) da dövləti varmış. Amma Hacı 
Çələbinin sikkəsi və rəşadəti ondan artıq imiş. 
Məlik Nəcəf padşahdan, özündən qulluq olanda sünni əhlinə çox həvalə 
edərmiş və sünni əhlini çox incidərmiş. Sünni əhli bunun işindən təngə gəlib Nadir 
şaha ərz eylədilər ki, məlik qızılbaş olmaq səbəbi ilə bizi çox incidir. Qulluq dərgar 
10 
 
olanda qızılbaş əhlindən bizə çox artıq qoyur, bizləri xarab eləyibdir. Padşahın 
rəiyyəti varıq. Allah xatirinə bizə bir çarə elə. Padşah onlara buyurubdur ki, siz 
sünni əhlindən bir yaxşı adam qəbul eləyin, qayırın sünni əhlindən vəkil, mənim 
yanıma gəlsin. Ona fərman verib, mən də vəkil elərəm ki, məlik onsuz bir iş duta 
bilməsin. Sünni əhli şahın əmrinə görə, məşvərət edərlər ki, Hacı Çələbinin ata-
babalarında böyüklük var və özü də rəşid  və iş bilən adamdır. Bunu vəkil eləyək. 
O vaxt Hacı Çələbi də (hələ) həccə getməmişmiş, adına Çələbi 
deyərlərmiş. Xalq bunu vəkil edib, padşahın hüzuruna göndərərlər. Şah buna 
fərman verib, Şəki mahalına vəkil edər ki, Məlik Nəcəf bunsuz rəiyyətə qulluq 
həvalə eləməsin. Fərman alıb Şəkiyə gəlir, adına vəkil Çələbi deyibdirlər. Məlik 
Nəcəfi qoymazmış ki, sünni əhlin bihəq yerə incitsin. Məlik Nəcəf bundan ürəyi 
kinli, ədavətli olub, bəhanə axtarırdı ki, bunu şahın yanında sahibi-təqsir eləsin. 
Neçə vaxt bundan keçəndən sonra məlik şahın yanına gedər. Şah da  İran-Xarabda 
imiş. Şaha ərz elər ki, Çələbi məni qoymur ki, şahın qulluğun rəiyyətə buyuram. 
Şahın qulluğunu tutmurlar. Nə özü qulaq asır, nə xalqı qoyur. Şah qəzəbnak olub, 
Çələbini istər, Çələbi şahın qulluğuna gedər. Şaha bunun gəlməyi məlum olur. 
Hüzura istər. Məlik də hüzurda varmış. Şah Çələbiyə acıqlanıb ki, mənim 
qulluğumu nə üçün qoymursan əmələ gələ. Bunu öldürün! Çələbinin boğazına 
kəndir salırlar. Bu halda, kəndir boğazında, ərz eləyər ki, başına dönüm, mənim 
təqsirim nədir, bihəq yerə məni öldürürsən? Şah buyurur ki, məlik deyir: Çələbi 
qoymur şahın qulluğu əmələ gələ. Ərz eylər ki, sənə fəda olum, məsələn şahdan bir 
qulluq gəlsə məlik dört-beş qulluq da onun üstünə qoyub rəiyyətə həvalə eylər. 
Mən deyirəm ki, şah məni vəkil edibdir. Razı olmanam ki, şahın rəiyyəti (ni) əbəs 
yerə xarab eləyəsən. Məlik bu səbəbdən xilaf yerə ərz eylər. Rəiyyət padşahın 
ixtiyarındadır. 
Məlik bu sözdən çox qorxub, şah məlikə çox qəzəbnak olub, Çələbini 
mürəxxəs eləyib, irəlikindən artıq hökm verib. Çələbi şahın hüzurundan çıxıb, 
fərmanın alıb, Şəkiyə gəlir və (şah-red.) Məliki də çox söyüb, Şəkiyə göndərir. Şah 
gecə fikir eləyib, öz əmirlərinə buyurur ki, mənim hüzurumda bir kəsin həddi 
yoxdur ki, nəfəs çəkə. Şəkili Çələbi nə cürət sahibi varmış ki, boğazında kəndir 
cürət eləyib bu ərzləri mənə elədi. Heç sözün yanılmadı. Əlbəttə bundan bir xəta 
əmələ gələcək. Mənim zənnim xəta olmaz. 
Bir neçə vaxtdan sonra məlik, Hacı Çələbidən yenə pis sözlər şaha ərz 
elər. Şah mühəssil göndərir ki, Hacı Çələbidən yüz tümən cərimə alın. Mühəssil 
gəlib Hacı Çələbidən pulu istər. (Çələbi – red.) Vermənəm, cürmüm nədir ki, 
cərimə verim, vermənəm (deyər). Bir neçə gün keçər. Sonra mühəssil deyər ki, 
pulu ver, yoxsa güclə döyərəm allam. Hacı Şeyxəli ki, Hacı Çələbinin əmisidir, 
deyər:  “Çələbi, şahın nökəri ilə yüzləşmə, pulu ver”. Hacı Çələbi verməz. Hacı 
Şeyxəli çox dövlətli imiş. Oğluna deyər ki, get evimdən pul gətir, cəriməni verək. 
Hacı Çələbi deyər: sən də vermə. Hacı Şeyxəli onun sözünə baxmaz. Gətirər pulu 
11 
 
verər. Mühəssil cəriməni alır, gedir. Şaha burda keçən işləri ərz eylər ki, Hacı 
Çələbi pulu vermirdi, əmisi verdi. Onu da qoymurdu. Sözünə baxmadı verdi. 
Bir neçə vaxtdan sonra Məlik Nəcəf, padşaha Hacı Çələbidən yenə təqsir 
ərz elər. Şah bu dəfə Hacı Çələbini istər ki, hüzura gəlsin. Adam gəlir Hacı 
Çələbiyə deyər. Hacı Çələbi bilir ki, bu dəfə yenə şah buna şübhə edəcək. Hacı 
Çələbi, hər nə ki, sünni əhlinin böyükləri və yüzbaşıları var, xəlvət yığıb, cəm 
eylər. Deyər ki, şah məni istəyibdir, amma bu dəfə getsəm bilirəm ki, 
gəlməyəcəyəm. Nə deyirsiz. Bular tamamən deyərlər ki, sən getsən biz 
Qızılbaşların qulluğuna tab və taqət gətirmənik. Səni getməyə qoymanıq. Deyər: 
bəs indi mən nə desəm elə elərsiz? Deyərlər: Elərik. 
Sabahdan Hacı Çələbi sünni əhlinin böyüklərini və rəşidlərini götürüb 
gedib Məlik Nəcəfi bir para övladları  ilə qırıb öldürürlər. Təmanən cəm olub, 
tarixi islamiyyə min yüz əlli altıda olanda Hacı Çələbini özlərinə hakim edib, 
Gələsən-görəsənə gedib, sığnaq elərlər.  
Bu əhvəlatı padşaha ərz elərlər. Şah, qoşun göndərib, gəlib  Daşbulaq 
kəndinin yanında Kotandüzü deyərlər, orada ordunu qoyub, bir para zübdə (seçmə) 
qoşun götürüb, Gələsən-görəsən tərəfinə gedər. Çox dava elərlər. Hər iki tərəfdən 
çox adam ölər. Hətta şahın qabağında pişxidmətin urarlar. Şahın üməraları ərz 
elərlər ki, sənə fəda olaq bir para ac, bimənfəət adamlardan ötrü qoşunu nə hacət 
qırdırırsan. Sonra şah qəbul edib, qayıdıb ordusunda bir para vaxt dəgləşib 
(əyləşib) sonra gedib, o bir ildə genə gəldi. 
Xülaseyi-kəlam üç il Hacı Çələbi Şəki əhli ilə Gələsən-görəsəndə oturub, 
çox aclıq  və tənglik çəkibdirlər. Sonra şah çıxıb gedib. Bunlar da Noxuya 
düşübdürlər. Şah gedib, Xorasanda şahı öldürübdürlər. İranda məxşuşluluq çox 
olubdur. Hacı Çələbi çox böyük olub, Təbriz vilayətinəcən buna qulluq edibdirlər. 
Nadir şah öləndən sonra İranda bir Əmir Aslan sərdar olub. O da Şəki 
vilayətinə qoşun çəkib gəlib. Hacı Çələbinin böyük oğlu Həsən ağa bir para qoşun 
ilə gedib, dava edibdirlər. Həsən ağa o davada ölüb. Əmir Aslan sərdar Şəki 
vilayətini ala bilməyib, qayıdıb gedibdir. 
Bir neçə vaxtdan sonra xoylu Əhməd xan və qaradağlı Kazım xan (və 
qara) bağlı Pənah xan və gəncəli Şahverdi xan həsəd elərlər ki, Hacı Çələbi nəçün 
bir belə böyük olmaq gərək. Bular dördü Gürcüstan valisinə adam və kağız 
göndərərlər ki, biz və sən də qoşun götürüb gedib Hacı Çələbiyə tənbih eləyək. 
Vali çox qoşun yığıb gəlir. O, dörd xanlara adam göndərər. Olar da gəlir. Vali 
onların dördünü də dutub, öz qoşunu ilə Hacı Çələbinin üstünə gəlir. Xanları da öz 
yanında dustaq gətirir. Hacı Çələbi bunu eşidib, bu da qoşun götürüb gedib Şəmkir 
tərəfində vali ilə dava eləyib, vali çox pis basılıb, çox adamı ölüb, qayıdıb gedibdir.  
Hacı Çələbi o dörd xanları da valinin əlindən alıb, mürəxxəs eləyib
5
, öz ölkələrinə 
gedibdirlər. 
                                                          
5
. Azad edib. 
12 
 
Sonra bir kərə enə Gürcüstan qoşunu ilə vali gəlib Qanıq
6
  kənarında Hacı 
Çələbi xan ilə dava edib, genə basılıb gedibdir. 
Hacı Çələbi xan 12 il hakimlik edib, tarixi islamiyyə min yüz altmış 
səkkiz də olanda mərhum olub, ölübdür. Oğlu Ağakişi bəy də yerində hakim olub. 
Surxay xanın atası Məhəmməd xanın qızın alıb, beş il Şəkidə xanlıq edib. Sonra 
Ağakişi bəy qızını alan Məhəmməd xan, Qumux xanı qoşun ilə Ərəş mahalına 
gəlib, Ağakişi bəyə adam göndərər ki, qızımın əri gəlsin, görüşək. Ağakişi bəy də 
bir para adam götürüb gedər. Ərəş sultanı Məlik Əliməhəmməd xan ilə sözü bir 
olub. Məhəmməd xan tarixi islamiyyə min yüz yetmiş ikidə olanda Ağakişi bəyi 
öldürər. Qoşunun götürər. Noxuya gələr. 
Hüseyn xan ki, Hacı Çələbinin böyük oğlu Həsən ağanın oğludur, o vaxt 
cahil oğlan imiş. Şəki bəylərinin bir parası onu götürüb Şirvan vilayətinə 
qaçıbdırlar. Məhəmməd xan Noxuya gəlib, Hacı Çələbinin çox pulun və 
xəzinəsinin yerini duyubdurlar. Yerdən çıxarıb, Noxuda zülmlər edib, qırx gün 
Noxuda qalıb. Qırx gündən sonra Şəki əhli dönüb, Hüseyn xanı Şirvandan gətirib, 
Məhəmməd xanı Şəkidən qovub, Hüseyn xanı Şəkidə xan edibdirlər. Ərəş sultanı 
Məlik Əli Hüseyn xana qulaq asmayıb. İki il Hüseyn (xan) xan olandan sonra 
İranda bir əfşar Fətəli xan varmış, sərdar imiş, Qarabağa gəlir. Məlik Əli  Fətəli 
xan (ın) yanına gedər ki, Şəkidə onu xan eləyə. Hüseyn xan bunu eşidib, bu da 
peşkəş ilə sərdarın yanına gedər. Sərdar Fətəli xan bir para kəslərdən və 
böyüklərdən xəbər alır ki, Şəki vilayətinin əsl bəyzadəsi Məlik Əlidir, yoxsa 
Hüseyn   xandır?  Ərz elərlər ki, Hüseyn xandır. Onların övladı buların 
nökərləridir. Həmişə bunlara qulluq edibdirlər . Sonra sərdar Fətəli  xan Məlik 
Əliyə naxoş olub
7
 ki, ağanın yüzünə nəyçün durursan, deyib, tutub Hüseyn xana 
verib. Hüseyn xana xələt verib ki, mən də səni xan elədim. Hüseyn xan Məlik Əlini 
alıb, Şəkiyə gəlir və Məlik Əlini öldürür və Şəkidə hakim olur. 
Hacı Çələbinin dörd oğlu var: Həsən ağa, Ağakişi bəy, Cəfər ağa və Hacı 
Əbdülqadir xan. Hüseyn xan (ın) xanlığından bir neçə il keçəndən sonra, bir para 
kəslər Cəfər ağaya təhrik verirlər ki, sən Hacı Çələbinin oğlusan Hüseyn xan 
nəvəsidir. Nəyçün sən xan olmursan, o xan ola. Cəfər ağa da bundan ötrü Hüseyn 
xandan ədavət elər ki, gün-gündən ədavət aralarında ziyad olur. Hüseyn xan nə 
qədər hərəkət edir ki, bunu islah eləyə çarə olmaz. Axırı iş çox bərki olur. Hüseyn 
xan çarə tapmaz. Cəfər ağanı ölürür. Və Hacı Əbdülqadir Cəfər ağanın qardaşıdır, 
bu işdən küdurət edib, bir neçə ildən sonra Şəki bəylərindən və Ərmiş (Ərəş) 
bəylərindən üstünə cəm edib,
8
 qaçıb Ərəşdə, Kür kənarında  Dardoqqaz adlı bir ada 
var, orada bir bərki səngər qayırıb, Qarabağlı İbrahim xan da, o da bulara  kömək 
olub, orda durarlar. Hüseyn xan ilə onun arasında bir neçə davaları olub. Ağakişi 
                                                          
6 .Qanıq-Alazan çayı 
7 .Acığı gəlib. 
8 .Başına yığıb. 
13 
 
bəyin oğlu  Bala  Hacı xan o davaların birində ölübdür. Hüseyn xan iyirmi il Şəki 
vilayətində  xanlıq edib. Axırı bir neçə vaxtdan sonra Hacı  Əbdülqadir bəy fürsət 
tapıb Şəki və Ərəş bəyləri ilə gedib, Hüseyn xanı Nuxa qalasında dutub, tarixi 
islamiyyə min yüz doxsan dörddə olanda Hüseyn xanı öldürüb, Şəki vilayətində 
xan olubdur. Hacı Əbdulqadir xan deyilibdir. 
Bir neçə vaxtdan sonra Hüseyn xanın Əhməd ağa adlı bir oğlu varmış, 
onu da öldürür. Məhəmmədhəsən Hüseyn xan oğlu Qarabağda imiş. Ordan Cara 
gələr. Cardan qoşun götürüb gəlib Hacı  Əbdülqadir xan ilə dava elər, basılır gedər. 
Hacı Əbdülqadir xan üç il yarım Şəkidə xanlıq edib. 
Məhəmmədhəsən xan sonra bir də  Cardan qoşun cəm edib, gəlib Hacı 
Əbdülqadir xan ilə dava edər. Bu dəfə Hacı Əbülqadir xan basılır. 
Qacar, Şirvan vilayətində  Mustafa xanın atası  Ağası xanın yanına gedər. 
Ağası xan, onu tutub Məhəmmədhəsən xana verir. Tarixi islamiyyə min yüz 
doxsan səkkizdə olanda  Məhəmmədhəsən xan onu öldürüb, Şəki vilayətində xan 
oldu və  Məhəmmədhəsən  xan  Hacı Əbdülqadir xanın yeddi xırda oğlunu 
öldürübdür. Onun oğul övladı qalmadı. 
Məhəmmədhəsən xan bir iki il xanlıq edəndən sonra, mənim atam  Fətəli 
xan  Məhəmmədhəsən xanın qardaşıdır, onun anası  Ərəş sultanının qızıdır.  Ərəş 
sultanı Məlik  Əlinin oğlanları o vaxtda  Ərəşdə böyük və sikkəli və güclü 
bəylərmiş ki, Fətəli xanın anasının qardaşlarıdır; Məhəmmədhəsən xan , Fətəli 
xanın qohumları böyük və çox olmaq və özü də Hüseyn xanın  istəgi (istəkli) oğlu 
olmaq  səbəbindən  ehtiyat elər ki, bəlkə xarab eləyə
9
, tutub Fətəli xanın gözlərin 
çıxarıb, özü də evində dustaq elər. 
Bir neçə ildən sonra  Səlim xan (Hüseyn xanın kiçik oğludur), 
Məhəmmədhəsən xan buna rütbə varməz, birütbə saxlar. Bəlkə xarab eləmək 
qəsdində olur. Səlim xan, Məhəmmədhəsən xanın yamanlıq qəsdindən qorxub bir 
para  Şəki vilayətinin bəylərindən özünə yoldaş eləyib, tarixi islamiyyə min yüz 
doxsan doqquzda olanda Şəkidən qaçıb, Car vilayətinə gedər. Haman o ildə  İran 
şahı Ağa Məhəmməd şah qoşun ilə Qarabağ vilayətinin  üstünə gəlib, orada 
əyləşdi. Məhəmmədhəsən xan, şaha qulluq eləmək və ixlas
10
 göstərməkdən ötrü 
Hacı Seyid adlı bir böyük, külli ixtiyar nökəri vardı, bunu padşahın qulluğuna 
göndərdi. Ağa Hacı Seyid ürəyində Məhəmmədhəsən xandan çox incik imiş. Və 
(o) şaha ərz elər ki, hərgah istəsən ki, Şəki vilayəti sənə qulluq  eləyə, gərəkdir 
Məhəmmədhəsən xanı öldürəsən, ya gözlərin çıxardasan. Şah öz xanlarından ki, 
(Dəvəli) Mustafa xan ola, sərdar elər. On iki min qoşun verib, göndərər ki, get 
Şirvan vilayətin zəbt elə. Məhəmmədhəsən xanı dutub, gözlərini çıxardıb, Təbriz 
vilayətinə götür (ötür) getsin. Dəvəli Mustafa xan qoşun ilə Kürdən keçib, Şirvan 
                                                          
9 .Xəyanət edə. 
10 .Səmimiyyət. 
14 
 
vilayətinə gəlir. Şirvan xanı Mustafa xan  Fit dağı adlı bir bərk yer varmış, qaçıb 
orada sığnaq elər. Qızılbaş qoşunu Şirvanın çöllərindən ələ gələni çapar aparar. 
Məhəmmədhəsən xan on iki il xanlıq eləyib. O ildə tarixi islamiyyə min 
iki yüz onda idi, Səlim xan Cardan və Avardan bir para qoşun cəm edib, gəlir. 
Göynük kəndinin yanında dava elədilər. Məhəmmədhəsən xan basılıb, gəlib 
Noxuya. Səlim xan Car və Avar qoşunu ilə daluncə Noxuya gəlib daxil olubdur. 
Dəvəli Mustafa xan qoşunu ilə Şirvandan Ağdaşa gəlib, bir neçə gün Ağdaşda 
qalıb, sonra Xaçmaz mahalında Tərkəş adlı kəndin ayağında düşüb əyləşdi. 
Məhəmmədhəsən xan, Ağa Məhəmməd şaha qulluq elədiyinə və adamı 
şahın yanında olmağına (arxayın)  olub, Dəvəli Mustafa xandan ötrü gəlir və nə 
fikirdə olmağından xəbəri olmayıb, gəlib Noxudan çıxar gedər ki, gedib Dəvəli  
Mustafa xandan qoşun alıb, Səlim xanı Şəkidən çıxarıb (çıxara). Tərkəş ayağında 
Dəvəli Mustafa xanın qoşununa daxil olan kimi, Mustafa  xan  Məhəmmədhəsən 
xanı tutdurub, tamam nökərlərin soydurub, özünün gözlərini çıxarıb, bir neçə 
qızılbaş adına (adamına) verib, Təbriz vilayətinə göndərdi. 
Səlim xan Şəkidə xan olub əyləşdi. Bir neçə vaxtdan sonra  
Məhəmmədhəsən xanın yeddi xırda oğlun öldürübdür. Səlim xan da şaha qulluq 
eləmiyib, Qızılbaş qoşunundan ehtiyat edib, şəhəri köçürüb, Gələsən-görəsənə 
aparıb, orda sığnaq elədi. Ağa Məhəmməd şah o il Qarabağı ala bilməyib, 
qoşunların götürüb, geri qayıdıb getdi. Və Dəvəli Mustafa xan (ı) da Şirvanda 
öldürübdür. O bir ildə şah genə gəlib, qoşunu da Məhəmmədhəsən xanı da 
Muğanda qoyub, özü qalan qoşunu götürüb, Qarabağ üstünə gəldi. 
Şirvanlı  Mustafa xanı və Gəncəli Cavad xanı şah istəyib yanına 
aparmışdı.  O il, çox aclıq olub, Qarabağ tab gətirməyib, İbrahim xan övladları ilə 
Car vilayətinə qaçdı. Şah Qarabağı alıb, özü gedib Şiş (Şuşa) qalasında əyləşdi. 
Haman o ildə ki, tarixi islamiyyə min iki yüz on birdə idi. Şişə qalasında şahın öz 
pişxidməti ki, bəlkə şah məni öldürə, bir gecə şahı öldürür. Sabahdan qoşun əhli bu 
qəziyyəni bilib, tamam qoşun bir-birinə dəyib, çox-çox məxşuşluq olub, Qızılbaş 
qoşunu tamam əkildi getdi. Və Şirvanlı Mustafa xan oradan gəlib, Muğandan 
Məhəmmədhəsən xanı da götürüb, Şirvana gəldi. Bir neçə gün saxlayıb, sonra 
Məhəmmədhəsən xanı götürüb, Şəkiyə gəldi ki, bunu yenə xan eləyə. Səlim xan 
eşidib, çıxıb qaçdı. Məhəmmədhəsən xanı Mustafa xan gətirib, bir də xan eylədi. 
Mustafa xan və Məhəmmədhəsən xan ikisi dost olub dolandılar. Səkkiz il 
Məhəmmədhəsən xan genə xanlıq elədi. Sonra xan ilə araları yaman olub düşmən 
oldular. Mustafa xan Səlim xanı Qarabağdan gətirdi ki, gələ Məhəmmədhəsən xanı 
çıxarıb Səlim xanı xan eyləyə. Və Məhəmmədhəsən xan da qoşun götürüb, 
Qarabağa gedəndə, yolda işin yüzünə baxıb bildi ki, ölkədə bunu istəməyən kəslər 
çoxdur. Mustafa xan ilə dava eləyə bilməz. Naçar qoşunu dağıdıb, bir para adamla 
Mustafa xanın yanına gedər ki, bəlkə genə mənim ilə dost ola, xanlıq munda qalıb, 
qayıda genə Şəkiyə gələ. Gedən kimi Mustafa xan bunu dutdurub Şirvana göndərir. 
Və Səlim xanı da saxlar. Bu fikirdə olar ki, öz bəylərindən birini Şəkiyə naib 
15 
 
göndərə. Şəki əhli böyük, kiçik yığılıb, mənim atam  Fətəli xanın üstünə cəm olub, 
andlar içib, bərk ittifaq edib, tarixi islamiyyə min iki yüz on doqquzda olanda xan 
edərlər. İki-üç ay xanlıq elər. Və Mustafa xan görər ki, elədiyi əmələ gətirə bilməz 
və Fətəli xanın yanına adam göndərər və dostluq elər ki, oğlun da göndərsin və bir 
neçə vaxt yanımda qalsın. Mən də kiçik idim. Atam məni Şirvana göndərdi. Mən 
gedən vaxt Səlim xanı Mustafa xan Ağdaş mahalına göndərdi. Ağdaşda bir neçə 
gün qalandan sonra Şəki bəylərindən iki-üç adam Səlim xana dil verər. Səlim xan 
da xəbərsiz bir gecə, atlanıb gələr. Fətəli xan xəbərsiz, and içibdirlər, nə bilsin ki, 
bir neçə bəy xəyanət elərmiş. Səlim xana dil verən bəyin birinə qalanın qapısını 
tapşırır. Qapıda duran bəy Səlim xan gələn kimi, qapını açıb  qalaya salır. Yuxarıda 
yazılan tarixdə Səlim xan genə Şəkidə xan olur. Bir il yarım xanlıq elər. Və (o) 
vaxt ki, Qarabağlı İbrahim xan dönüb, Rusiya qoşunu onun ilə dava eləyib, 
İbrahim xan öləndə Səlim xanın bacısı da orada ölür. Səlim xan bu işdən küdurət 
eləyib, yaxındakı Rusiya qoşunundan bir neçə adam öldürür. Səlim xanın bu 
xəyanətindən öz yanında olan sərdar valatəbar qəzəbnak olub. Nebolsin yanaral bir 
para Rusiya qoşunu ilə Səlim xanın üstünə göndərir. Səlim xan bir az dava eləyib, 
bacarmaz, çıxıb Qızılbaş tərəfinə qaçar.  Nebolsin yanaral bu vilayətin ixtiyarın 
genə Fətəli xana verir. Amma xoylu Cəfərqulu xan Şəki vilayətin padşahi-aləm 
pənahdan istəyib, padşah da ona veribdirmiş. Sonra tarixi islamiyyə min iki yüz 
iyirmi birdə olanda Cəfərqulu xan padşahın əmri ilə Şəki vilayətində xan oldu. 
Mən də Cəfərqulu xan əyyamı Şəkiyə gəldim. Təhrirən fi  20 (zil) qə'dətü-l-həram 
1244  (24-Y-1829). 
Hacı Çələbinin nəsli bu tərz ilə 
 
              Hacı Çələbi xan 
 
          Həsən ağa          Ağakişi bəy 
 
          Hüseyn xan          Bala Hacı xan 
   
         Mahmud ağa 
 
   Məhəmmədhəsən xan,  Fətəli xan,   Səlim xan 
 
      Kərim xan 
 
Abdulla ağa,  
Əbdülrəhim ağa, 
Haşım ağa 
Hüseyn ağa, 
Hacı xan, 
Səlim xan 
16 
 
17 
 
HACI  SEYĠD  ƏBDÜLHƏMĠD 
ġƏKĠ  XANLARI VƏ ONLARIN NƏSĠLLƏRĠ 
 
Piran-i kühənsal
11
 sələflərin rəvayət və ixbaratlarından mənqul
12
 
olunubdur ki, 848 sənəyi islamiyyədən müqəddəmdə
13
 Şəki vilayətində 
müstəqillən hakim və xan olmayıb, ancaq kəndxuda və riş-i səfid
14
 səlah və 
tədbirlərilə ümüratların
15
 dolandırıblar. Haman tarixdə Candar Qara Keşiş oğlu 
müsəlman olub, adını Əlican qoyubdur. O vaxtlarda İran vilayətlərinin əmirlərinin 
əskərləri Şəkidə xan və hakim olmadığından şəbxun
16
 gətirib, qarət və çox əsir 
aparırlarmış. Əlican çox aqil, kardan, şəci
17
 şəxs imiş. Noxunun və Şəkinin 
camaatları ittifaq edib, İran qarətgərlərinin şərrlərindən əmin olmaqdan ötrü 
Əlicanı Noxuda hakimi-zümdə
18
 edib, xan təyin edibdirlər ki, Şəki vilayətini 
mühafizə edib, ümuratlarını dolandırsın. Bu da əhsan surətdə dolandırıb. 861 
(1456-57)-ci sənədə vəfat edib. Oğlu Qotul nam (adlı) onun məqamında
19
 xan 
olub, vasitələrlə İran şahından xanlıq fərmanı da alıb, Şəki vilayətində xanlıq 
edibdir....
20
 sənədə vəfat edib, oğlu Zəki xan adlı xan olubdur. Bu da... sənədə vəfat 
edib, oğlu Həsən Sultan onun məqamında xan olubdur. Sonra Tiflis valisi Əlvənd 
xan
21
 ilə Həsən Sultanın mabeynlərində
22
 ədavət  peyda olub, neçə illər Əlvənd xan 
qoşun gətirib, Həsən Sultan ilə cəngə gəlib, İran şahı Şah İsmayıl  Həsən Sultana 
ianə edib, Əlvənd xan  Həsən Sultana qalib ola bilməyib, müraciət edib. Şah 
İsmayılın vəfatından sonra Əlvənd xan külli qoşun götürüb, Həsən Sultan ilə cəngə 
gələn vaxtda Həsən Sultan da Şəki vilayətinin qoşunlarını cəm edib, Əlvənd xanın 
qarşısına gedib. Car vilayətindən Padar kəndinin pişgahında
23
 cəngləri vaqe olub, 
Həsən Sultan məqtul olub
24
, qoşunları da məğlub olubdur. Əlvənd xan da müraciət 
edib, Tiflisə gedibdir. Həsən Sultanın nəşin gətirib, Daşüzlə mövsüm yerdə dəfn 
edibdirlər. Oğlu Dərviş Məhəmməd xan atasının məqamında 914 (1508-09)-cü 
sənədə xan olub, İran şahı Şah Təhmasib Şah İsmayıl oğluna itaət etməyib, 
                                                          
11
 .Qocaman. 
12. Nəql. 
13 .Qabaq. 
14. Ağsaqqal. 
15 .İşlərin. 
16. Gecə basqını. 
17 .Şücaətli. 
18 .Seçilmiş. 
19 .Yerində. 
20 .Əlyazmasında burada və bir çox başqa yerlərdə tarix         göstərilməmişdir. 
21. Levond xan olmalıdır. 
22 .Aralarında. 
23 .Qabağında. 
24. Öldürülüb. 
18 
 
təmərrüd
25
 edibdir. Şah Təhmasib Dərviş Məhəmməd xanın bu hərəkatından 
qəzəbnak olub, İrandan qoşun gətirib, Dərviş Məhəmməd xana tənbih etməyə 
Şəkiyə gəlibdir. Dərviş Məhəmməd xan qaçıb miyani-kühdə
26
 Gələsən-görəsən ilə 
mövsum (məşhur) olan vadidə təhəssün
27
 edibdir. Noxu və Şəki adamlarının bəzisi 
Gələsən-görəsən və bəzisi Noxudan yuxarıda  Kiş qalasına gedibdirlər. Şah 
Təhmasib hər gün o qalanın üstə qoşun  göndərib, axirüləmr Kiş qalasını fəth 
etdirib, qalanı dağıtdırıbdır. Dərviş Məhəmməd xan bu haləti görüb, Gələsən-
görəsəndən fərar edəndə şahın  adamlarının əlində giriftar olub; başın kəsib, şah 
hüzuruna gətiriblər. Şəki xəlayiqi də istiman
28
  edib. Şah əfv eləyib, buyruq 
veribdir, hər kəsə (kəs) gəlib, məqamında sakin olublar. Dərviş Məhəmməd xanın 
oğlu Bağı bəy də şah hüzuruna gəlib, şah öldürtməyibsə də, xanlıq hökümətini də 
Bağı bəyə verməyib. 
Noxu adamlarından Hüseyncan adlı bir şəxsi müntəxib edib, məliklik 
fərmanı veribdir ki, Şəkinin umuratlarını dolandıra. Məlik Hüseyncan da... sənədə 
vəfat edib, oğlu Qayim yüzbaşı şahın əmrilə məliklik edibdir...sənədə Məlik Qayim 
vəfat edib, oğlu Məlik Əhməd adlı Noxuda məlik olub, Şəki vilayətinin hökümətin 
dolandırıbdır. Şahın fərmanı ilə məzkürüləsami
29
  maliklər neçə il ki, məliklik  
ediblər. Şəki vilayətinin xərc və tövcilərin şaha verməyiblər. Şah o illərin 
daxodunu
30
, məzkur Məlik Əhməddən istədibdir, verməyə qüdrəti olmayıb. Şah, 
Məlik Əhmədin ixtiyarın qət etdirib Noxu əşxaslarından  Hüseynqulu adlını məlik 
təyin edib, fərman veribdir...sənədə Məlik Hüseyqulu vəfat edib. Əvvəlki 
məliklərin nəslində Əlimərdan adlı şah fərmanilə məlik olub, Şəki vilayətinin 
hökümətini dolandırıbdır...sənədə məlik Əlimərdan vəfat edib, onların nəslindən  
Məlik Nəcəf fərmanilə Noxuda məlik olub, rəiyyətlərə zülm və təəddilər
31
   
edibdir. Rəiyyətlər bunun zülmündən şaha şikayət ərizəsi göndəriblər. Şah əmrilə 
Noxu əşxasları fövqdə
32
 məzkur Dərviş Məhəmməd xanın nəsli və nəsəbindən  
Çələbi adlını özlərinə vəkili-zübdə edib. Şah da  Çələbiyə vəkillik fərman veribdir 
ki, Məlik Nəcəf üstə baxıcı ola. Məlik Nəcəf onun mərifətilə  ümüratları 
dolandırıb, bir neçə müddət o hal üzrə güzəranları olub, axırda Məlik Nəcəf  
Çələbinin kəlamına guş verməyib,
33
 xəlayiqə zülm və sitəmə şuru edibdir. Çələbi 
                                                          
25. Baş qaldırmaq, itaət etməmək. 
26 .Dağlar arasında. 
27 .Sığınaq. 
28. Aman istəmək. 
29. Adları çəkilən. 
30. Mədaxilini. 
31 .Zülm, əzab. 
32. Yuxarıda. 
33
 .Qulaq asmayıb. 
19 
 
də xəlayiqi üstünə
34
 cəm edib Məlik Nəcəfi qətlə yetiribdir. Bə´də
35
 xəlayiq  
Çələbini xan nəsb edibdirlər. 
Çələbi xanın nəsli belədir ki,  Çələbi xan bini kəndxuda Qurban, bini 
Əlican,  bini Əsgər bəy, bini Əlican bəy, bini Baqi bəy, bini Dərviş Məhəmməd 
xan. ...İran şahı Nadir şah Çələbi xanın o hərəkətlərin və əməllərin eşidib, qoşun 
götürüb, Hacı Çələbi xana tənbih əzmilə Şəki vilayətinə gəlibdir. Hacı Çələbi xan 
da Noxunun adamların götürüb Gələsən-görəsən dağının damənində Gavan ilə 
mövsüm yerdə nüzul edibdir. Hacı Çələbi xanın adamları gecələr gəlib, miyani-
meşələrdən tüfəng atıb, şahın ordusuna xəsarət   veribdirlər. Nadir şah oradan 
intiqal edib, Noxunu yandırıb, bir sahəti-vəsiədə mütəməkkin
36
 olub bir neçə kərrə 
Gələsən-görəsənə qoşun göndərib, qalib ola bilməyib, müraciət edib, İran tərəfinə 
gedib, Muğan (adı) ilə məşhur yerdə nazil olub
37
, sakin olubdur. 
Hacı Çələbi xan da adamları ilə Gələsən-görəsəndən gəlib Noxuya. Nadir 
şah Muğandan qoşun göndəribdir ki, Noxunu qarət edib, Hacı Çələbi xanı dutub 
aparalar. Gəlib gecə Noxunun bir tərəfin qarət edib, Hacı Çələbini duta bilməyib, 
qayıdıb gediblər.  Bədə  Hacı Çələbi xan, oğlu Həsən ağanı şah hüzuruna 
göndəribdir ki, qarət mallarını və əsirlərini təvəqqe edə. Şah da tənə və sərzənişlə 
əmvali-mənhubələrini
38
 verdirib və əsirlərini mürəxxəs edibdir. Bədə Nadir Şah 
Xorasana gedib, orada məqtul olub, İran sahibsiz qalıb, Hacı Çələbi  xan da qoşun 
götürüb İrana-Təbrizədək gedibdir və qarət edib, qayıdıb gəlibdir. 
İranda  Əmir Aslan  sərdar şahlıq ümuratların dolandıran olub, qoşun 
götürüb Şəki üstə gəlibdir ki, Hacı Çələbi xana tənbih edə. Hacı Çələbi xan oğlu 
Həsən ağanı qoşunla o sərdarın qabağına cəngə göndərib. Həsən ağa cəngdə 
məqtul olub, o sərdar qayıdıb İrana gedibdir. 
Ondan bir müddət sonra Hacı Çələbi xan azarlayıb, vəfat edibdir, 1168  
(1754-55)-ci sənədə. Sonra üç nəfər oğlu: Ağakişi xan
39
, Hacı  Əbdülqadir xan, 
Cəfər ağa. Və bir nəvəsi  Hüseyn xan, davada məqtul olan  Həsən ağanın oğlu 
qalıbdır. 
Hacı Çələbi xandan sonra oğlu Ağakişi xan  Noxuda xan olub, Qumuq 
xanı Məhəmməd xanın qızın alıbdır. Məhəmməd xanla  Hacı Çələbi xanın arasında 
bir cuzi ədavət varmış. Məhəmməd xan, o müqəddəmədən
40
  bir neçə il sonra  Ərəş 
mahalına gəlib, Ağakişi xanı öz hüzuruna təklif edib və qətlə yetiribdir. Gəlib 
Noxunu zəbt edib və  Hacı Çələbi xanın mədfunat pulların çıxardir. Bu halda  Hacı 
                                                          
34 .Başına. 
35 .Sonra. 
36 .Geniş bir sahədə yerləşib. 
37 .Düşüb. 
38 .Qarət olunmuş mallarını. 
39 .Bəzi sənədlərdə bu ad Ağakiş xan yazılmışdır. 
40 .Hadisədən. 
20 
 
Əbdülqadir xan həccə getmiş imiş və Cəfər ağa da mütəvari
41
 olub gizlənib imiş və 
Hüseyn xan da Məhəmməd xanın sitəmindən fərar edib, Şamaxı xanı Ağası xandan 
istimdad
42
 edibmiş. Ağası xanın  Hüseyn xana qoşun verməyin  Məhəmməd xan 
eşidib,  Noxudan fərar edib, Qumuğa gedibdir. Hüseyn xan da gəlib əmisinin 
məsnədində
43
 xan olubdur,  1184 (1770-71)-cü sənədə. Cəfər ağa da zavirədən 
çıxıb, xanlıq iddəasına düşübdür. Hüseyn xan  Cəfər ağanı qətl etdiribdir. Hacı 
Əbdülqadir xan  Məkkədən gəlib bu haləti görəndə üç nəfər bəylərlə Noxudan fərar 
edib, gedib Kür kənarında  Dardoqqaz ilə mövsüm olan məqamda sakin olubdur. 
Ətraf və əknafdan
44
 üstünə (başına) külli adam cəm olub, adını Hacı xan təsmiyə
45
 
ediblər. Hüseyn xan oğlu  Məhəmmədhəsən xanı barışıq üçün əmisi  Hacı xanın 
yanına göndəribdir. Bu da  Məhəmmədhəsən xanı dutdurub Qarabağ xanı  İbrahim 
xana göndərib ki, həlak etdirə. İbrahim xan  Məhəmmədhəsən xanı məxfidə 
gizlədib, köynəyin qana bulayıb, Hacı xana göndəribdir ki, qətl etdirmişəm. Hacı 
xan neçə müddət orada qalıb, axırda noxulu  Hacı Rəsul bəyi bir dəstə adamla 
gizlin Noxuya göndəribdir. Bəğtətən
46
   Noxu qalasına daxil olub Hüseyn xanla 
cəng edib, Hüseyn xanı məcruh eləyib, qalanı zəbt edibdir. Hacı xana adam 
göndərib. Bu da gəlib Hüseyn xanı boğdurub öldürür, 1198 (1783-84)-ci sənədə, 
Noxuda xan  olubdur. Bir müddət xanlıq edib. Məzkur İbrahim xan 
Məhəmmədhəsən xanı zühura çıxarıb Car vilayətinə göndərib. Car vilayətinin 
əşxasları qoşun götürüb, Məhəmmədhəsən xanı Noxuya gətiribdilər. Hacı xan fərar 
edib Şirvana gedibdir. Məhəmmədhəsən xan  Noxuda xan olub, qoşun götürüb, 
Hacı xanı dutmağa Şirvana gedib və Hacı xanı dutub, qətlə yetirib, qayıdıb Noxuya 
gəlib, hökümətə məşğul olubdur. 
...sənədə Məhəmmədhəsən xan Noxuda müstəqilən xan olandan sonra 
qardaşı Fətəli xanın gözlərin çıxartdırıb kor eləyibdir. Axır qardaşı Səlim xan 
Fətəliyə olan siyasəti görüb, mütəvəhhiş olub fərar edib. Müddəti-mütəmad
47
 
Carda qalıb, Cardan və Avardan qoşun cəm edib götürüb, Noxuda xan olmağa. 
Məhəmmədhəsən xanla cəngə gəlib, Göynük qəryəsinin
48
 şərq cənubunda davaları 
vaqe olub. Məhəmmədhəsən xan məğlub olub, fərar edibdir. Bu halda da İran 
sərdarı Divəli (Dəvəli) Mustafa xan külli qoşunla Şəkiyə gəlib, Xaçmaz mahalında, 
Hacı Pir Əhməd cəmənilə mövsüm yerdə nüzül edib, mütəməkkin olubdur. 
Məhəmmədhəsən xan o sərdarın yanına istimdada gedibdir. O sərdar 
Məhəmmədhəsən xanı dutdurub, gözlərin çıxartdırıb,  Qarabağa Ağa Məhəmməd 
                                                          
41 .Qaçaq. 
42 .Kömək istəmək. 
43 .Taxtında. 
44 .Ucqar yerlərdən. 
45 .Ad qoymaq. 
46 .Qəflətən, gözlənilmədən. 
47 .Uzun müddət. 
48 .Kəndinin.  
21 
 
xan hüzuruna göndəribdir. O sərdarın özü də qayıdıb İrana gedibdir. Səlim xan 
1210 (1795-96)-cu sənədə gəlib Noxuda xan olubdur. Ağa Məhəmməd şah haman 
sənədə Şişə qalasını fəth edə bilməyib, Məhəmmədhəsən xanı da götürüb İrana 
aparıbdır. Ağa Məhəmməd şah bir neçə müddət qalıb, Məhəmmədhəsən xanı da 
məhbus götürüb, Şişə qalası üstə külli qoşunla hərəkət edibdir. Qarabağda Ağa 
Məhəmməd şah qətl olunub, Məhəmmədhəsən xan bisahib qalıb. Şirvanlı Mustafa 
xan Məhəmmədhəsən xanı Şirvana aparıb, külli qoşunla Məhəmmədhəsən xanı 
gətirib, Noxuda xan nəsib edib gedibdir. Səlim xan da tab gətirməyib, qaçıb 
Qarabağa, qayınatası İbrahim xanın yanına gedibdir. Bir neçə il müddəti-mədid
49
 
Məhəmməshəsən xan Noxuda xanlıq edib, axırda Mustafa xan Şirvanilə 
Məhəmmədhəsən xanın aralarında ədavət peyda olub, Şirvanlı Mustafa xan, 
Məhəmmədhəsən xanın kinəsin
50
 Qarabağdan Səlim xanı aparıb götürüb, 
Məhəmmədhəsən xanla cəngə gəlib. Məhəmmədhəsən xanın tab və tavanı olmayıb 
əczlə Şirvanlı Mustafa xanın yanına gediblər. Mustafa xan, Məhəmmədhəsən xanı 
və Səlim xanı götürüb Şirvana aparıb, Şirvan bəylərindən Şeyx Əli bəyi 
göndəribdir ki, gedib Noxuda naib olub, xanlıq ümuratların dolandıra. Noxu 
adamları Şeyx Əli bəyin gəlməyi müqəddəməsin eşidib o işə razı olmayıb. 
Məhəmmədhəsən xan (ın) qardaşı Fətəli xanın Noxuda xan olmağın eşidib, yoldan 
qayıdıb, Şamaxıya gedib, o əhvalatı Mustafa xana məlum edibdir. Mustafa xan 
Məhəmmədhəsən xanı Şamaxıda saxlayıb, qardaşı Səlim xanı mürəxxəs edibdir. 
Səlim xan da Ərəş mahalına gəlib ətraf və əknaf vilayətdən külli cəmiyyət üstünə 
(başına) cəm edib, gecə bəğtətən Noxu qalasına bilacəng
51
 daxil olub, Fətəli xanı 
əzl edib, xan olubdur. Bir neçə müddət xanlıq edib və Rusiya dövlətinə Səlim xan 
tabe olub. Rusiya imperatoru ona xanlıq fərmanı veribdir. O da ixlasla itaət 
edirmiş. Bir neçə müddətin mürurundan sonra Rusiya qoşunu Qarabağlı İbrahim 
xanı Qarabağda qətlə yetiribdir. Səlim xan İbrahim xanın o vaqeəsindən 
mütəvəhhiş olub Rusiya dövlətindən rügərdan
52
  olubdur.  
                                                          
49 .Uzun müddət. 
50 .Acığına. 
51 .Döyüşsüz. 
52 .Üz çevirib. 
22 
 
Rusiya qoşunu Səlim xana tənbih etməyə gəlibdir. Səlim xan fərar edib, 
İrana gedibdir. Rusiya qoşunun generalı Noxunu zəbt edib, Fətəli xanı xan nəsb 
edibdir. O əsnada İran xanı Xoylu Cəfərqulu xan İran şahından rügərdan olub, 
Tiflisə gəlib, Rusiya imperatoru Noxunun xanlığın Cəfərquluya verdi. 7-8 il xanlıq 
edib, vəfat etdi. Oğlu İsmayıl xan Noxuda xan olub 3 ildən sonra vəfat etdi. Oğlu 
övladı qalmadı. Bundan sonra Noxuda komendant təyin olundu, xan olmadı. Səlim 
xanın övladları İrandadır. Bir oğlu Süleyman xan Qarabağda vəfat edib, övladları 
oradadır. Adları naməlumdur və bir qızı da Noxuda Mahmud ağada idi, Fəxrənnisə 
xanım adlı. Məhəmmədhəsən xan Hacı Tahirxanda (Həştərxanda) vəfat edibdir, 
1246 (1830) il rəbiyələvvəl (avqust) ayında. Noxuda 3 nəfər oğlu: Abdulla ağa, 
Əbdürrəhim ağa və Haşım ağa namlar olub, Abdulla ağanın iki nəfər oğlu olub: 
Hüseyn, Cəfər ağa namlar və Haşım ağanın da iki nəfər oğlu olub: Sadıq ağa, 
Əbdülhəmid ağa namlar və 3 nəfər qız övladı olub. Əbdülhəmid ağanın bir qız 
övladı var imiş. O da Haşım ağa oğlu Əbdülhəmid ağanın övrəti olub. Fətəli xanın 
Kərim ağa
53 
adlı bir oğlu var idi, vəfat edib. 4 nəfər oğlu və iki nəfər qızı qalıbdır: 
Əbdülhəmid ağa, Mustafa ağa
54
, İsmayıl ağa, Cəfər ağa namlılar və Hacı xan, Hacı 
Əbdülqadir xan Hacı Çələbi xan oğlu qalmayıbdır. Bir nəfər qız Balaxanım xanım 
adında Yelisulu Daniyal bəydə idi. Onu tərk edib Ruma gedibdir və Hacı Çələbi 
xanın oğlu Ağakişi xanın oğlu Bala Hacı xandır. Bunun oğlu da Mahmud ağadır. 
Mahmud ağadan iki oğlan qalıb: Ağakişi bəy, Mirzə bəy adlı və iki nəfər də qız 
qalıbdır və Məhəmmədhəsən xanın qızı Tutu ağa, İsmayıl xanın övrəti idi. İsmayıl 
xandan bir qız var idi, İsgəndər xanda və bir qızı Səkinə xanım, o da Zaman bəydə, 
Məhəmmədhəsən xan rəiyyətzadə çox övrət alıb. Xeyrənnisa xanım Tutu ağanın 
anasıdır. Nuri xanım Abdulla ağanın anasıdır. Cəvahir xanım Əbdürrəhim ağanın 
anasıdır və Haşım ağanın anası çoxdan vəfat edibdir, adı bilinmədi. Fətəli xanın 
övrəti Xurşid xanım Kərim ağanın anasıdır və Səlim xanın övrəti Qarabağlı 
İbrahim xanın qızıdır. İranda vəfat edib adı məlum deyildir
55
 
  
                                                          
53 Kərim ağa “Şəki xanlarının müxtəsər tarixi” əsərinin müəllifidir. Fateh təxəllüsü ilə şer yazarmış. 
54 S.Mümtazın yazdığına görə Kərim ağa Fatehin oğlu Mustafa ağa şair olub, təxəllüsü şuxi imiş (Hacı 
Seyid Əbdülhəmid. “Şəki xanlarının sülaləsi”. Bakı, 1930, səh.9) 
55 Səlim xanın arvadının adı Tutu bəyimdir (Qafqaz arxeoqrafiya komissionunun aktları. III cild, səh, 
333).  
23 
 
MÜNDƏRĠCAT 
 
1.Ön söz........................................................................................................3  
2.Kərim Ağa Fateh, Şəki xanlarının müxtəsər tarixi....................................9 
3.Hacı Səyid Əbdülhəmid . Şəki xanları və onların nəsilləri.......................22  
  
24 
 
 
 
 
 
 
 
 
ИЗ ИСТОРИИ ШЕКИНСКОГО ХАНСТВА 
/на азербайджанском языке/ 
 
«ИЗДАТЕЛЬСКО-ПОЛИГРАФИЧЕСКОЕ ОБЬЕДИНЕНИЕ 
«АЗЕРБАЙДЖАНСКАЯ ЭНЦИКЛОПЕДИЯ» 
 
БАКУ 1993 
 
ИБ 77 
 
 
 
 
 
 
 
 
 
 
 
Yığılmağa verilmişdir 25.02.92. Çapa imzalanmışdır 6.08.93. Formatı 
60x90 
1/
16 şərti çap vərəqi 1,3  Tirajı 10.000. Sifarişi 226. Müqavilə qiyməti. 
Azərbaycan Respublikası Mətbuat və İnformasiya Nazirliyi “Azərbaycan 
Ensiklopediyası” Nəşriyyat-Poliqrafiya Birliyi Bakı-370004. Böyük Qala küçəsi 41 
“Şərq-Qərb” mətbəəsində çap olunmuşdur. Bakı. Aşıq Ələsgər küçəsi. 17. 
 
  
